<::лат> OCR:

<::рус> Библиотека святоотеческой литературы

<::лат> http://orthlib.ru

<::рус> совместно с Максимом Е. Плякиным

Источник:

<::слав> Слу'жба прп\дному серафi'му // Вели'кiй сбо'рникъ въ тре'хъ
 частя'хъ. Ча'сть втора'я: Минi'а пра'здничная. Тисне'нiе тре'тiе.
 Напеча'танъ по благослове'нiю а=рхiере'йскагw сv"но'да ру'сской
 правосла'вной це'ркви заграни'цей, въ тv"погра'фiи прп\дбнагw
 i='wва поча'евскагw, въ свя'то-тро'ицкомъ монастырjь`. <::рус>Репринт: Мукачево.
 Мукачiвсько-Ужгородська православна єпархiя. 1993. Стр. 161 - 180
 второго счета.

<::слав>

%<Мjь'сяца i=у'лiа въ f~_i де'нь.%>{Сiя' же слу'жба в~-
гw i=ануа'рiа соединя'ется съ предпра'зднствомъ.}

%<СЛУ'ЖБА ПРЕПОДО'БНОМУ И= БГ~ОНО'СНОМУ _О=ТЦУ` НА'ШЕМУ
СЕРАФI'МУ САРО'ВСКОМУ ЧУДОТВО'РЦУ.%>

%<Пое'мъ, Бл~же'нъ му'жъ, а~-й а=нтiфw'нъ.%>

%<На вели'цjьй вече'рни.%>

%<На Гд\си, воззва'хъ стiхи^ры на и~. Подо'бенъ: _W%>
ди'вное чу'до:

%<_W%> пресла'вное чу'до, подви'жникъ бл~гоче'стiя въ
саро'вjь jа=вля'ется,%<*%> и= моли'твенникъ къ бг~у
те'плый%<*%> серафi'мъ пречу'дный на'мъ быва'етъ:%<*%>
весели'ся, w=би'тель саро'вская,%<*%> и=му'щи въ себjь`
мо'щи прп\дбнагw:%<*%> взыгра'йте, правосла'вныхъ
мно'ж_ества,%<*%> преди'внаго серафi'ма и=му'ще въ бjьда'хъ
засту'пника и= вопiю'ще къ нему`:%<*%> ра'дуйся,
свjьти'льниче рwссi'йскiя земли`,%<*%> тьмы^ сопроти'вныхъ
дале'че w\трjьва'й,%<*%> и= гд\севи моли'ся,%<*%> дарова'ти
душа'мъ на'шымъ ми'ръ и= ве'лiю мл\сть.

%<_W%> ди'вное чу'до,%<*%> се' бо вои'стину во w=би'тели
саро'встjьй%<*%> бл~гоче'стiя сто'лпъ непоколеби'мый%<*%>
серафi'мъ бл~же'нный jа=вля'ется на'мъ:%<*%> тjь'мже,
бг~ому'дрыхъ собо'ри, %<*%> на высоту` ду'хомъ
возноси'теся,%<*%> къ прп\дбному вопiю'ще: прп\дбне _о='тче
серафi'ме,%<*%> гд\севи моли'ся,%<*%> дарова'ти душа'мъ
на'шымъ ми'ръ и= ве'лiю мл\сть.

%<Д%>и^вны твоя^ та^йны, хр\сте` бж~е,%<*%> jа='кw
дарова'лъ _е=си` на'мъ свjьти'льника прп\дбнаго
серафi'ма,%<*%> бл~говjь'рному царю` на'шему на сопроти^вныя
крjь'пкаго побо'рника,%<*%> и='нокwмъ и= всjь^мъ
правосла^внымъ хр\стiа'нwмъ моли'твенника,%<*%> ст~jь'й
w=би'тели похвалу` и= о_у=твержде'нiе:%<*%> то'й и= ны'нjь
мо'литъ тя`, гд\си,%<*%> дарова'ти душа'мъ на'шымъ ми'ръ и=
ве'лiю мл\сть.

%<_Е=%>гда` вше'лъ _е=си`, прп\дбне, въ пусты'ню
саро'вскую,%<*%> тогда`, своея` во'ли до конца`
совле'кся,%<*%> тве'рдое ко всjь^мъ послуша'нiе показа'лъ
_е=си`:%<*%> доса^ды бо и= безч_е'стiя претерпjь'лъ _е=си`
ра'дуяся:%<*%> о_у=дар_е'нiя и= ра^ны w\т sлы'хъ человjь^къ
прiя'лъ _е=си`,%<*%> w= ни'хже и= моли'лся _е=си`,
прп\дбне:%<*%> мы' же, прославля'юще пречестну'ю па'мять
твою`,%<*%> мо'лимъ ти ся, прп\дбне,%<*%> гд\севи
моли'ся%<*%> ми'ръ мi'рови дарова'ти%<*%> и= душа'мъ на'шымъ
ве'лiю мл\сть.

%<Б%>л~же'нна w=би'тель саро'вская,%<*%> и=му'щи тебе`,
прп\дбне _о='тче серафi'ме,%<*%> добродjь'телей сокро'вище,
сосу'дъ чистоты`,%<*%> цjьлому'дрiя храни'теля,%<*%>
прiя'телище бл~года'ти, и=сто'чникъ и=сцjьле'нiй,%<*%>
боля'щымъ врача` безме'здна, %<*%> по'стника и='стинна,%<*%>
въ ско'рбехъ о_у=тjь'шителя,%<*%> жите'йскими страстьми`
w=бурева'_емымъ ти'хое приста'нище:%<*%> на'мъ же,
творя'щымъ честну'ю па'мять твою`,%<*%> моли`, прп\дбне
_о='тче серафi'ме,%<*%> дарова'ти ми'ръ и= ве'лiю мл\сть.

%<Д%>не'сь лику'ютъ собо'ри вjь'рныхъ въ па'мять твою`,
прп\дбне серафi'ме,%<*%> и= велегла'снw вопiю'тъ:%<*%> ты`
любве` ра'ди хр\сто'вы%<*%> вся^ кра^сная мi'ра
w=ста'вивъ%<*%> и= въ пусты'ню саро'вскую всели'вся,%<*%>
ника'коже о_у=страши'лся _е=си` неви'димыхъ вра^гъ
боре'нiя:%<*%> но сiя^ мл~твами твои'ми jа='кw пра'хъ
w\тмета'лъ _е=си`:%<*%> тjь'мже гд\севи моли'ся%<*%>
дарова'ти душа'мъ на'шымъ ми'ръ и= ве'лiю мл\сть.

%<Сла'ва, гла'съ и~:%>

%<П%>рiиди'те, вjь'рныхъ собо'ри, похва'льными пjь'сньми
дне'сь пречу'днаго _о=тца` просла'вимъ, и= си'це _е=му`
возопiи'мъ: прп\дбне _о='тче серафi'ме, вои'стинну
сподо'бился _е=си` бж~е'ственныя жи'зни, прiи'мъ w\т бг~а
вjьне'цъ нетлjь'нныя сла'вы: сегw` ра'ди w=би'тель
саро'вская тобо'ю хва'лится, лю'дiе же, зря'ще честну'ю
ра'ку моще'й твои'хъ и= чудеса` быва'_емая, сла'вятъ
прославля'ющаго тя` гд\са: _е=му'же моли'ся, прп\дбне,
дарова'ти душа'мъ на'шымъ ми'ръ и= ве'лiю мл\сть.

%<И= ны'нjь, бг~оро'диченъ: Ц%>р~ь небе'сный:

%<Вхо'дъ. Прокi'менъ дне`, и= чт_е'нiя г~.%>

%<Прему'дрости соломw'новы чте'нiе. [Глава` г~.]%>

%<П%>рв\дныхъ ду'шы въ руцjь` бж~iей, и= не прико'снется
и='хъ му'ка: Непщева'ни бы'ша во _о=чесjь'хъ безу'мныхъ
о_у=мре'ти, и= вмjьни'ся w=sлобле'нiе и=схо'дъ и='хъ: И=
_е='же w\т на'съ ше'ствiе сокруше'нiе: _о=ни' же су'ть въ
ми'рjь. И='бо пред\ъ лице'мъ человjь'ческимъ а='ще и= му'ку
прiи'мутъ, о_у=пова'нiе и='хъ безсме'ртiя и=спо'лнено: И=
вма'лjь нака'зани бы'вше, вели'кими благодjь'тельствовани
бу'дутъ, jа='кw бг~ъ и=скуси` я=`, и= w=брjь'те и=`хъ
досто'йны себjь`. jа='кw зла'то въ горни'лjь и=скуси` и=`хъ,
и= jа='кw всепло'дiе же'ртвенное прiя'тъ я=`. И= во вре'мя
посjьще'нiя и='хъ возсiя'ютъ: и= jа='кw и='скры по сте'блiю
потеку'тъ: Су'дятъ jа=зы'кwмъ, и= w=блада'ютъ людьми`, и=
воцари'тся гд\сь въ ни'хъ во вjь'ки. Надjь'ющiися на'нь
разумjь'ютъ и='стину, и= вjь'рнiи въ любви` пребу'дутъ
_е=му`. jа='кw бл~года'ть и= мл\сть въ прп\дбныхъ _е=гw`, и=
посjьще'нiе во и=збра'нныхъ _е=гw`.

%<Прему'дрости соломw'новы чте'нiе. [Главы^ _е~ и=
s~.]%>

%<П%>рв\дницы во вjь'ки живу'тъ, и= въ гд\сjь мзда`
и='хъ, и= попече'нiе и='хъ о_у= вы'шнягw. Сегw` ра'ди
прiи'мутъ ца'рствiе бл~голjь'пiя и= вjьне'цъ добро'ты w\т
руки` гд\сни: зане` десни'цею покры'етъ я=`, и= мы'шцею
защи'титъ и=`хъ. Прiи'метъ всеwру'жiе рве'нiе свое`, и=
воwружи'тъ тва'рь въ ме'сть врагw'мъ. W=блече'тся въ брwня`
пра'вды, и= возложи'тъ шле'мъ, су'дъ нелицемjь'ренъ.
Прiи'метъ щи'тъ непобjьди'мый, преподо'бiе: по_остри'тъ же
напра'сный гнjь'въ во w=ру'жiе: спобо'ретъ же съ ни'мъ мi'ръ
на безу'мныя. По'йдутъ праволу^чныя стрjь'лы мw'лнiины, и=
jа='кw w\т бл~гокру'гла лу'ка w=блакw'въ, на намjь'ренiе
полетя'тъ. И= w\т каменоме'тныя jа='рости и=спо'лнь паду'тъ
гра'ды: вознегоду'етъ на ни'хъ вода` морска'я, рjь'ки же
потопя'тъ я=` на'глw. Сопроти'въ ста'нетъ и=`мъ ду'хъ си'лы,
и= jа='кw ви'хоръ развjь'етъ и=`хъ: и= w=пустоши'тъ всю`
зе'млю беззако'нiе, и= sлодjь'йство преврати'тъ престо'лы
си'льныхъ. Слы'шите о_у=`бо, ца'рiе, и= разумjь'йте:
навы'кните, судiи^ конц_е'въ земли`. Внуши'те, держа'щiи
мно'ж_ества и= гордя'щiися w= наро'дjьхъ jа=зы'кwвъ: jа='кw
дана` _е='сть w\т гд\са держа'ва ва'мъ, и= си'ла w\т
вы'шнягw.

%<Прему'дрости соломw'новы чте'нiе. [Глава` д~.]%>

%<П%>рв\дникъ а='ще пости'гнетъ сконча'тися, въ поко'и
бу'детъ. Ста'рость бо честна` немноголjь'тна, ниже` въ
числjь` лjь'тъ и=счита'ется. Сjьди'на же _е='сть му'дрость
человjь'кwмъ, и= во'зрастъ ста'рости житiе` нескве'рное.
Бл~гоуго'денъ бг~ови бы'въ, возлю'бленъ бы'сть, и= живы'й
посредjь` грjь^шникъ преста'вленъ бы'сть: восхище'нъ бы'сть,
да не sло'ба и=змjьни'тъ ра'зума _е=гw`, и=ли` ле'сть
прельсти'тъ ду'шу _е=гw`. Раче'нiе бо sло'бы помрача'етъ
дw'брая, и= паре'нiе по'хоти премjьня'етъ о_у='мъ
неsло'бивъ. Сконча'вся вма'лjь, и=спо'лни лjь^та дw'лга:
о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя. Лю'дiе же ви'дjьвше, и= не
разумjь'вше, ниже` поло'жше въ помышле'нiи таково'е: jа='кw
бл~года'ть и= мл\сть въ прп\дбныхъ _е=гw`, и= посjьще'нiе во
и=збра'нныхъ _е=гw`.

%<На лiтi'и стiхи'ра хра'ма: и= прп\дбному стiхи^ры,
гла'съ а~.%>

%<К%>i'ими похва'льными вjьнцы` вjьнча'имъ подви'жника
вели'каго, прп\дбнаго серафi'ма, то'й бо jа='кw наста'вникъ
до'брый въ тве'рдости вjь'ры и= добродjь'тели jа=ви'ся,
бг~одухнове'нными о_у=ч_е'нiи и= равноа'гг~льнымъ житiе'мъ
приходя'щыя къ нему` науча'я. тjь'мже вопiе'мъ _е=му`:
моли'ся, прп\дбне, хр\сту` бг~у, правосла'вную вjь'ру
о_у=тверди'ти и= душа'мъ на'шымъ сп~сти'ся.

%<П%>рiиди'те, и='нwкъ мно'ж_ества, дне'сь прп\дбнаго
бл~гоче'стнw восхва'лимъ, и='стиннаго о_у=ченика` сп~сова,
мiрску'ю пре'лесть попра'вшаго, jа=ре'мъ хр\сто'въ на ра'мо
взе'мшаго, и= полки` бjьсw'въ посрами'вшаго. къ нему'же
возопiи'мъ си'це: не забу'ди на'съ, _о='тче серафi'ме,
восхваля'ющихъ и= чту'щихъ ст~у'ю па'мять твою`.

%<С%>вjь'тлая и= бж~е'ственная па'мять твоя`, прп\дбне
серафi'ме, о_у=диви` цари^, кня^зи и= ст~и'т_ели, а='ки
безпло'тенъ бо во пло'ти враги` неви^димыя посрами'лъ
_е=си`: вся' же страна` тамбо'вская и= ст~а'я w=би'тель
саро'вская, и=му'щи твоя^ ст~ы^я мо'щи, хва'лится, си'ми бо
здра'вiе всjь^мъ съ вjь'рою притека'ющымъ къ честнjь'й
твое'й ра'цjь подае'тся. тjь'мже, просвjьти'вшеся тобо'ю,
вопiе'мъ ти`, прп\дбне: моли` сп~сти'ся душа'мъ на'шымъ.

%<Сла'ва: гла'съ _е~.%>

%<Р%>а'дуйся дне'сь вся` рwссi'йская земле`, и= ст~а'я
w=би'тель саро'вская весели'ся. вjь'рныхъ же мно'ж_ества,
сте'кшеся дне'сь, просла'вимъ прп\дбнаго _о=тца`, па'стыря
и= о_у=чи'теля, бг~ому'драго наста'вника заблу'ждшымъ,
ско'раго всjь'хъ боля'щихъ цjьли'теля, рwссi'йскiя земли`
вели'кое о_у=краше'нiе, _е=го'же похваля'юще си'це рце'мъ:
прп\дбне серафi'ме, сп~си` на'съ мл~твами твои'ми.

%<И= ны'нjь, бг~оро'диченъ: Х%>ра'мъ и= две'рь _е=си`:

%<На стiхо'внjь стiхи^ры, гла'съ _е~.%>

%<Подо'бенъ: Р%>а'дуйся, живоно'сный кр\сте:

%<Р%>а'дуйся, а='гг~лwмъ собесjь'дниче,%<*%> прп\дбне
серафi'ме:%<*%> бл~гоче'стнw бо на земли` пожи'въ,%<*%>
мно'ги приходя'щыя къ тебjь` стра'ху гд\сню поуча'лъ
_е=си`:%<*%> бл~года'тiю прест~а'гw дх~а w=заря'емь,%<*%>
зрjь'лъ _е=си` бу^дущая jа='кw настоя^щая,%<*%> и=
о_у=миле'нiя и= ра'дости%<*%> мнw'ги скорбя'щыя душе'ю
и=сполня'лъ _е=си`.%<*%> тjь'мже мо'лимъ ти ся, моли'ся
гд\севи w= чту'щихъ тя`.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Р%>а'дуйся, заблу'ждшихъ о_у=чи'телю преди'вный,%<*%>
хр\ста` гд\са во хра'мjь со а=рха'гг~лы и= а='гг~лы%<*%>
ви'дjьти сподо'бивыйся.%<*%> и= ны'нjь, прп\дбне, на
нб~сjь'хъ тогw` зрjь^нiя вы'ну наслажда'яся, моли'ся w=
на'съ,%<*%> вjь'рою творя'щихъ па'мять твою`.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Р%>а'дуйся, прп\дбне серафi'ме,%<*%> всjь^мъ бо
храни'ти и='стинную вjь'ру хр\сто'ву заповjь'далъ
_е=си`,%<*%> и= вы'шнягw житiя` вожделjь'въ,%<*%> бога'тство
возненави'дjьлъ _е=си`:%<*%> ны'нjь же неизрече'нную
красоту` нб~е'сную зри'ши,%<*%> и= сла'дкагw пjь'нiя
а='гг~льскагw наслажда'ешися.%<*%> тjь'мже моли'ся
гд\севи%<*%> дарова'ти на'мъ ми'ръ и= ве'лiю мл\сть.

%<Сла'ва: гла'съ s~.%>

%<П%>рп\дбне _о='тче серафi'ме, кто` и=сповjь'сть труды`
твоя^ и= болjь^зни, и=ли` кi'й я=зы'къ и=зрече'тъ жесто'кое
пусты'нное твое` житiе`, бдjь'нiе же и= поще'нiе, _е=ще' же
въ затво'рjь пребыва'нiе, о_у=сте'нъ безмо'лвiе и= моле'нiе
непреста'нное, вои'стинну jа=ви'лся _е=си` по'стникwмъ
о_у=краше'нiе, моли'твенникъ къ бг~у непосты'дный. тjь'мже
къ тебjь` вопiе'мъ: ра'дуйся, и='ноческагw житiя` пра'вило:
ра'дуйся, въ бjьда'хъ и= ско'рбехъ вели'кое о_у=тjьше'нiе и=
те'плый всjь^мъ предста'телю: моли'ся, прп\дбне, спасти'ся
душа'мъ на'шымъ.

%<И= ны'нjь, бг~оро'диченъ: Т%>воре'цъ и= и=зба'витель
мо'й:

%<Тропа'рь, гла'съ д~:%>

%<W\т%> ю='ности хр\ста` возлюби'лъ _е=си`, бл~же'нне,
и= тому` _е=ди'ному рабо'тати пла'меннjь вожделjь'въ,
непреста'нною моли'твою и= трудо'мъ въ пусты'ни подвиза'лся
_е=си`, о_у=миле'ннымъ же се'рдцемъ любо'вь хр\сто'ву
стяжа'въ, и=збра'нникъ возлю'бленъ бж~iя мт~ре jа=ви'лся
_е=си`. сегw` ра'ди вопiе'мъ ти`: сп~са'й на'съ мл~твами
твои'ми, серафi'ме, прп\дбне _о='тче на'шъ.

%<Сла'ва, и= ны'нjь: бг~оро'диченъ.%>

%<На о_у='трени,%>

%<на Бг~ъ гд\сь, тропа'рь ст~а'гw, два'жды. Сла'ва, и=
ны'нjь, бг~оро'диченъ: _Е='%>же w\т вjь'ка о_у=тае'нное:

%<По а~-й каfi'смjь сjьда'ленъ, гла'съ д~.%>

%<З%>на'менiемъ кре'стнымъ и= мл~твою вра^жiя
и=скуш_е'нiя побjьди'въ, посто'мъ и= воздержа'нiемъ гд\севи
бл~гоугоди'лъ _е=си`: тjь'мже чуде'съ прiя'лъ _е=си` да'ръ,
всjь^мъ и=сцjьл_е'нiя подава'я, вjь'рою притека'ющымъ къ
ра'цjь моще'й твои'хъ, серафi'ме прп\дбне: моли` хр\ста`
бг~а, грjьхw'въ w=ставле'нiе дарова'ти чту'щымъ любо'вiю
ст~у'ю па'мять твою`. %<Два'жды.%>

%<Сла'ва, и= ны'нjь: б%>г~оро'диченъ.

%<О_у=%>жа'сно чу'до зача'тiя и= несказа'ненъ w='бразъ
рождества` въ тебjь` позна'ся, приснодв~о ч\стая,
о_у=жаса'етъ мо'й о_у='мъ и= о_у=дивля'етъ помышле'нiе:
сла'ва твоя`, бц\де, всjь^мъ простре'ся, во сп~се'нiе ду'шъ
на'шихъ.

%<По в~-й каfi'смjь сjьда'ленъ, гла'съ а~.%>

%<В%>о глубинjь` пусты'ни саро'вскiя колjь^на
преклоня'лъ _е=си` на ка'мени, воздjьва'я преподо'бнjьи
твои` ру'цjь ко гд\су: тjь'мже w\т сп~са бл~года'ть ст~а'гw
дх~а прiя'лъ _е=си`, стра'ждущыя тjьлесы` и=сцjьля'ти и=
ду'шы вjь'рныхъ просвjьща'ти. сегw` ра'ди вопiе'мъ ти`:
моли`, прп\дбне, хр\ста` бг~а сп~сти'ся на'мъ, пра'зднующымъ
ст~у'ю па'мять твою`. %<Два'жды.%>

%<Сла'ва, и= ны'нjь: бг~оро'диченъ:%>

%<М%>оли'тву прiе'мши w\т на'съ, въ кро'въ тво'й,
преч\стая дв~о, прибjьга'ющихъ, не преста'й моля'щи
чл~вjьколю'бца сп~сти'ся рабw'мъ твои^мъ.

%<Полv"еле'й и= велича'нiе: О_у=%>блажа'емъ тя`
преподо'бне _о='тче серафi'ме, и= чти'мъ ст~у'ю па'мять
твою`, наста'вниче мона'хwвъ, и= собесjь'дниче а='гг~лwвъ.

%<_Псало'мъ и=збра'нный: Ч%>естна` предъ гд\семъ сме'рть
прп\дбныхъ _е=гw`.

%<По полv"еле'и сjьда'ленъ, гла'съ з~:%>

%<П%>росiя` добродjь'тельное житiе` твое`, прп\дбне,
ны'нjь въ рwссi'йстjьй земли`, и= w\т всjь'хъ пjь'сньми
похва'льными сла'вишися: ты' бо, jа='кw и=лiа` на колесни'цу
добродjь'телей вше'дъ, на нб~са` душе'ю возлетjь'лъ _е=си`,
и= та'мw пра'веднw пресвjь'тлымъ вjьнце'мъ вjьнча'лся
_е=си`. тjь'мже бл~годаря'ще вопiе'мъ ти`, бл~же'нне
серафi'ме: моли` хр\ста` бг~а, грjьхw'въ w=ставле'нiе
дарова'ти чту'щымъ любо'вiю ст~у'ю па'мять твою`.
%<Два'жды.%>

%<Сла'ва, и= ны'нjь: бг~оро'диченъ.%>

%<П%>реч\стая дв~о, поми'луй на'съ, прибjьга'ющихъ
вjь'рою къ тебjь` милосе'рднjьй и= прося'щихъ те'плагw
твоегw` заступле'нiя: jа='кw мт~и бг~а вы'шнягw, моли` сн~а
твоего`, хр\ста` бг~а на'шего, сп~сти'ся рабw'мъ твои^мъ.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ д~: Ч%>естна` предъ гд\семъ сме'рть
прп\дбныхъ _е=гw`. %<Стi'хъ: Ч%>то` возда'мъ гд\севи w=
всjь'хъ, jа=`же воздаде' ми;

%<Вся'кое дыха'нiе: _Е=v\глiе w\т матfе'а, зач. м~г.%>

%<По н~-мъ _псалмjь` стiхи'ра, гла'съ s~:%>

%<Д%>не'сь, вjь'рнiи, духо'внw торжеству'юще въ
наро'читjьмъ пра'здницjь прп\дбнагw _о=тца`, и= бл~гоче'стнw
ра'дующеся, тому` те'плjь возопiи'мъ: ра'дуйся, серафi'ме
бл~же'нне: ра'дуйся, нб~е'сный человjь'че и= земны'й
а='гг~ле: ра'дуйся, мно'гихъ на пу'ть сп~се'нiя наста'вивый:
ра'дуйся бл~говjь'рному царю` на'шему похвало` и=
рwссi'йстjьй земли` о_у=твержде'нiе: моли'ся w= душа'хъ
на'шихъ.

%<Канw'нъ моле'бный бц\дjь, со i=рмосо'мъ на s~, и=
ст~о'му два` канw'на на и~.%>

%<Канw'нъ пе'рвый, гла'съ s~.%>

%<Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ:

%<Г%>д\си, w\тве'рзи мои` недосто'йнjьи о_у=стнjь`, и=
да'ждь ми` сло'во ра'зума, воспjь'ти досто'йнw па'мять
бл~же'ннагw серафi'ма, ны'нjь со а='гг~лы моля'щагwся
тебjь`, и=зба'вити на'съ w\т вся'кагw лю'тагw w=бстоя'нiя.

%<К%>ъ бц\дjь вели'кiй моли'твенникъ бы'лъ _е=си`,
прп\дбне, ю='же ви'дjьти со а=п\слы сподо'бился _е=си`: и=
ны'нjь не преста'й мл~твами твои'ми посjьща'ти ча^дъ
твои'хъ.

%<W\т%> ю='ности твоея`, прп\дбне, преда'лся _е=си`
о_у=мо'мъ бг~ови, и= стра^сти тjьл_е'сныя крjь'пкимъ
воздержа'нiемъ о_у=кроти'въ, вся'кими добродjь'тельми
о_у=краси'лся _е=си`, прему'дре.

%<Бг~оро'диченъ: В%>себл~га'я вл\дчце, jа='же
пребл~га'го бг~а пло'тiю ро'ждши, w=sло'бленное страстьми`
мое` се'рдце w=чи'сти, да вjь'рою и= любо'вiю велича'ю тя`.

%<И='нъ канw'нъ, гла'съ и~.%>

%<И='нъ. I=рмо'съ: В%>о'ду проше'дъ:

%<П%>о за'повjьди вл\дки хр\ста` о_у='зкимъ и= тjь'снымъ
путе'мъ вше'лъ _е=си`, прп\дбне, въ цр\ство небе'сное,
широ'кiй и= простра'нный пу'ть возненави'дjьвъ: и= ны'нjь
моли'ся w= на'съ, творя'щихъ пресвjь'тлую па'мять твою`.

%<W\т%> ю='ности на безстра'стiя го'ру возше'дъ и=
кре'стъ сво'й взе'мъ, невозвра'тнw хр\сту` послjь'довалъ
_е=си`: и= дх~о'вную му'дрость стяжа'въ, го'рнягw
i=ер\сли'ма дости'глъ _е=си`, прп\дбне: моли` w= на'съ
_е=ди'наго чл~вjьколю'бца.

%<Н%>ы'нjь предстоя`, прп\дбне, пр\сто'лу бж~iю, моли'ся
w= стра'ждущемъ _о=те'чествjь на'шемъ, и= хр\столюби^вымъ
лю'демъ земли` рwссi'йскiя сп~се'нiе и=спроси` мл~твами
твои'ми, прп\дбне.

%<Бг~оро'диченъ: С%>ъ вjь'рою и= любо'вiю притека'ющихъ
къ тебjь` и= со стра'хомъ пою'щихъ тя` моли'твенный гла'съ
о_у=слы'ши, вл\дчце.

%<Катава'сiа по о_у=ста'ву.%>

%<Пjь'снь г~.%>

%<I=рмо'съ: Н%>jь'сть ст~ъ:

%<М%>л~твами твои'ми, прп\дбне, предстоя` бг~у со
а='гг~лы, за ве'сь мi'ръ моли'ся, бра^ни вра^жiя потреби'ти
и= побjь'ду на супоста'ты дарова'ти правосла'внымъ
хр\стiа'нwмъ.

%<W\т%> ю='ности вjь'рою и= любо'вiю прилjьпи'лся _е=си`
влады'цjь вы'шнихъ си'лъ, прп\дбне серафi'ме: и= возсiя'въ
въ пусты'ни саро'встjьй, jа='кw со'лнце, въ ско'рбехъ
приходя'щымъ къ тебjь` о_у=тjь'шитель бы'лъ _е=си`: моли`
сп~сти'ся на'мъ.

%<Jа=%>ви'лся _е=си`, прп\дбне, моля'щымся тебjь`
сто'лпъ непоколеби'мь и= прибjь'жище всjь^мъ притека'ющымъ
во w=би'тель саро'вскую и= прiе'млющымъ и=сцjьле'нiя
бл~года'ть неwску'дную.

%<Бг~оро'диченъ: О_у=%>слы'ша _е='vа прама'терь: въ
печа'лехъ роди'ши ча^да. ты' же, ч\стая дв~о, о_у=слы'шавши:
гд\сь съ тобо'ю, ра'дуйся: ра'дованнымъ. гла'сомъ печа'ль
прама'тере потреби'ла _е=си`.

%<И='нъ. I=рмо'съ: Н%>б~е'снагw кру'га:

%<М%>оли'ся, бл~же'нне, хр\сту` бг~у, и=зба'витися на'мъ
w\т гла'да и= па'губы, w\т напра'сныя сме'рти, w\т та'йныхъ
прегрjьше'нiй и= помышле'нiй лука'выхъ, да чи'стымъ
се'рдцемъ хр\сту` возопiи'мъ: мл~твами прп\дбнагw сп~си`
на'съ, гд\си.

%<К%>ро'тостiю и= смире'нiемъ послjь'дуя влады'цjь
хр\сту`, всjь^мъ вся^ вои'стинну бы'лъ _е=си`, бога'тыхъ же
и= о_у=бо'гихъ неwсла'бнw бл~гоче'стiю поуча'я, бу^дущая
jа='кw настоя^щая прови'дjьлъ _е=си`: моли` хр\ста` бг~а,
прп\дбне, согрjьше'нiй на'шихъ w=ставле'нiе дарова'ти.

%<И=%>зба'ви w=би'тель твою`, прп\дбне, w\т вся'кагw
навjь'та вра'жiя, и= и=спо'лни ю=` любве` и= бл~года'ти,
_е='же не помышля'ти w= жите'йскихъ, но душеспаси'тельныя
дости'гнути добро'ты мл~твами твои'ми.

%<Бг~оро'диченъ: О_у=%>пова'нiе и= наде'жда на'ша ты`
_е=си`, прест~а'я вл\дчце, сп~си` стра'ждущее _о=те'чество
на'ше, и= лю'ди твоя^ моля'щыяся и= и='мя твое`
призыва'ющыя.

%<Сjьда'ленъ, гла'съ д~.%>

%<Ж%>ите'йское мо'ре страсте'й воздержа'нiемъ
препобjьди'въ и= въ приста'нище безстра'стiя прите'къ,
сосу'дъ воздержа'нiя jа=ви'лся _е=си` прп\дбне серафi'ме:
моли` хр\ста` бг~а дарова'ти на'мъ ве'лiю мл\сть.
%<Два'жды.%>

%<Сла'ва, и= ны'нjь: бг~оро'диченъ.%>

%<_Е=%>гда` предста'ну предъ лице'мъ созда'теля моегw`
въ де'нь пра'веднагw суда` _е=гw`, тогда`, вл\дчце,
предста'ни ми`, и= му'ки и=зба'ви мя` вjь'чныя, да не сни'ду
во а='дъ, но да сп~су'ся твои'мъ, прест~а'я бц\де,
заступле'нiемъ.

%<Пjь'снь д~.%>

%<I=рмо'съ: Х%>р\сто'съ моя` си'ла:

%<Д%>не'сь свjь'тлw пра'зднуетъ саро'вская w=би'тель
па'мять твою`, прп\дбне, и= мо'литъ тя`: и=спроси` о_у=
гд\са вселе'ннjьй ми'ръ и= душа'мъ на'шымъ ве'лiю мл\сть.

%<В%>ели'кими пw'двиги твои'ми, прп\дбне, jа='кw
фi'нi_ксъ процвjь'лъ _е=си`, словесы` бл~гопло'дными и=
непоро'чнымъ житiе'мъ сердца` притека'ющихъ къ тебjь`
о_у=слажда'я: и= ны'нjь о_у=`бо моли'ся, да w=бря'щемъ
мл\сть w\т хр\ста` сп~са на'шегw.

%<Т%>вои'ми мл~твами w= на'съ о_у=моли` бг~а, прп\дбне
серафi'ме, и= грjьхо'вный мра'къ печа'ли на'шея разори`:
безстра'стiемъ, вjь'рою и= любо'вiю о_у=краси` всjь'хъ,
пресла'вную па'мять твою` чту'щихъ.

%<Бг~оро'диченъ: Р%>а'дуйся, вл\дчце дв~о, цр~квамъ
красото`, стра'ждущему _о=те'честву на'шему держа'во и=
похвало`: непреста'ннw моли'ся хр\сту` бг~у, да сохрани'тъ
на'съ w\т бjь'дъ мл~твами твои'ми.

%<И='нъ. I=рмо'съ: О_у=%>слы'шахъ, гд\си:

%<Н%>е то'кмw ст~а'я w=би'тель саро'вская, но и= вся`
рwссi'йская земля` и=мjь'етъ тя`, бл~же'нне, моли'твенника
те'плаго и= ско'раго помо'щника, крjь'пкаго и=
непобjьди'маго засту'пника и= хода'тая w= душа'хъ на'шихъ.

%<Б%>у'ди w= на'съ моле'бникъ и= хода'тай ко прест~jь'й
тр\оцjь, и= подви'гни на мл~тву съ тобо'ю ли'ки ст~ы'хъ,
и='хже житiю` поревнова'лъ _е=си`, прп\дбне: съ ни'миже
ку'пнw моли'ся w= ми'рjь и= о_у=строе'нiи всегw` мi'ра, да
ти'хое и= безмо'лвное житiе` поживе'мъ въ вjь'цjь се'мъ, и=
въ бу'дущемъ жи'знь вjь'чную наслjь'дуемъ.

%<В%>ъ по'стницjьхъ вели'къ бы'въ, прп\дбне, тjь'сное
и='ноческое въ пусты'ни житiе` проходи'лъ _е=си`, и= сiе` во
о_у=миле'ннjьй мл~твjь сконча'лъ _е=си`: моли` сп~сти'ся
на'мъ.

%<Бг~оро'диченъ: Т%>ы` _е=си`, преч\стая бц\де,
прибjь'жище на'ше и= о_у=твержде'нiе: моли` сн~а твоего` и=
бг~а на'шего пода'ти на'мъ сп~се'нiе и= грjьхw'въ
w=ставле'нiе.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ, бл~же:

%<В%>сjь^мъ приходя'щымъ къ тебjь` бы'лъ _е=си`
о_у=чи'тель и='стинный, и= къ бц\дjь вели'кiй моли'твенникъ:
и= ны'нjь, прп\дбне, не преста'й моля'ся w= ча'дjьхъ
твои'хъ, jа='кw и='маши дерзнове'нiе ве'лiе.

%<Д%>а вни'дутъ ны'нjь хр\стоимени'тiи лю'дiе во хра'мъ
w=би'тели саро'вскiя, къ честны^мъ моще'мъ твои^мъ, прп\дбне
серафi'ме, припа'дающе, и= да про'сятъ w\т теб_е`
и=сцjьле'нiя здра'вiя и= сп~се'нiя, хр\ста` велича'юще.

%<В%>ъ нощи` моля'щу ти ся бг~у, прп\дбне, вра'гъ
неви'димый хотя'ше о_у=страши'ти тя`: но мл~твою твое'ю
посра'мленъ, и=счезе` вселука'вый.

%<Бг~оро'диченъ: Б%>г~а, _е=го'же родила` _е=си`,
преч\стая мр~i'е, моли`, рабw'мъ твои^мъ пода'ти
прегрjьше'нiй w=ставле'нiе.

%<И='нъ. I=рмо'съ: П%>росвjьти` на'съ:

%<П%>осто'мъ и= непреста'нною мл~твою просла'вилъ
_е=си`, прп\дбне, w=би'тель саро'вскую, _е=ле'емъ w\т
i=кw'ны вл\дчцы помазу'я неду^жныя и= тjь'мъ и=сцjьле'нiе
неwску'днw подава'я: и= ны'нjь моли'ся сп~сти'ся душа'мъ
на'шымъ.

%<С%>т~и'телiе и= сщ~е'нницы сора'дуйтеся и='нокwмъ
сарw'вскимъ, и= простi'и лю'дiе вку'пjь воспо'йте
бл~же'ннаго _о=тца`, w=бурева'емыхъ скорбьми` ти'хое
приста'нище, врача` душ_е'внымъ и= тjьл_е'снымъ неду'гwмъ
ско'раго.

%<П%>ринеси` мл~твы твоя^, прп\дбне, jа='кw же'ртву
бл~гопрiя'тну и= непоро'чну ко прест~jь'й тр\оцjь, и= не
забу'ди на'съ, ны'нjь творя'щихъ па'мять твою`: мл\сть
и=спроси` ненави'дящымъ, w=би'дящымъ и= вражду'ющымъ на
на'съ, и= и=зба'ви всjь'хъ w\т вся'кiя ско'рби.

%<Бг~оро'диченъ: О_у=%>пра'ви о_у='мъ мо'й, вл\дчце,
w=бурева'емый страстьми` мно'гими: сп~си`, бц\де, къ тебjь`
прибjьга'ющыя, и=ны'я бо по'мощи, ч\стая, ра'звjь теб_е` не
зна'емъ.

%<Пjь'снь s~.%>

%<I=рмо'съ: Ж%>ите'йское мо'ре:

%<С%>т~а'я душа` твоя` w=би'тель бы'сть бг~у, въ не'йже
_о=ц~ъ, сн~ъ и= ст~ы'й дх~ъ всели'ся: тjь'мже мо'лимъ тя`,
прп\дбне, наважд_е'нiя вра^жiя w\т чту'щихъ тя` w\тжени`, и=
стра'ждущее _о=те'чество на'ше о_у=мири`.

%<В%>ели^кiя твоя^ пусты^нныя по'двиги и= труды` и=
сла'дость о_у=че'нiя твоегw` почита'емъ, прп\дбне серафi'ме,
и='миже мнw'гiя приходя'щыя къ тебjь` просвjьти'лъ _е=си`,
и= научи'лъ _е=си` воспjьва'ти _е=диносу'щную тр\оцу.

%<Ж%>итiе'мъ чи'стымъ послjь'довавъ влады'цjь хр\сту`,
тече'нiе до'брое сконча'лъ _е=си`, прп\дбне: къ вjь^чнымъ же
w=би'телемъ возше'дъ, бл~же'нне, зри'ши та'мw, jа=`же
а='гг~ли ви'дятъ. тjь'мже, чту'ще па'мять твою`, хр\ста`
велича'емъ.

%<Бг~оро'диченъ: Н%>ы'нjь къ тебjь` прибjьга'ю,
преч\стая, сп~си' мя мл~твами твои'ми и= соблюди`: _е=ли^ка
бо хо'щеши. мо'жеши, jа='кw мт~и всемогу'щагw.

%<И='нъ. I=рмо'съ: М%>оли'тву пролiю`:

%<Г%>рjьхw'въ и=спо'лнени вси` _е=смы`, твоя^ же мл~твы,
прп\дбне серафi'ме, jа='кw кади'ло бл~гово'нно, ко гд\севи
восхо'дятъ. ны'нjь мо'лимъ тя`: волну'ющееся въ земли`
на'шей мо'ре sла'гw невjь'рiя и=зсуши`, и= сп~се'нiе душа'мъ
на'шымъ w\т гд\са и=спроси`.

%<Б%>л~же'нъ вои'стинну бы'лъ _е=си`, прп\дбне
серафi'ме, нището'ю бога'тство и= пла'чемъ ра'дость
стяжа'въ, ю='же приходя'щымъ _о=би'льнw подава'лъ _е=си`: и=
ны'нjь лучы` чуде'съ и=сточа'еши, и= и=сцjьля'еши всjь'хъ,
съ вjь'рою къ тебjь` притека'ющихъ.

%<В%>ъ пусты'ни кладене'цъ и=скопа'въ твои'ма рука'ма,
прп\дбне, приходя'щыя жа'ждущыя лю'ди напои'лъ _е=си`, и=
ны'нjь мнw'гимъ неду^жнымъ водо'ю кладенца` сегw` болjь^зни
и=сцjьля'еши: вои'стинну ди'внаго моли'твенника и=
чудотво'рца всjь^мъ, прп\дбне, вл\дка тя` показа`.

%<Бг~оро'диченъ: В%>ои'стину тя` мт~рь бж~iю
и=сповjь'дуемъ, и='стинную бг~у: твои'мъ бо рождество'мъ
тлjь'ннагw w=сужде'нiя и=зба'вихомся, милосе'рдiя ра'ди
чл~вjьколю'бца бг~а, и= къ жи'зни нетлjь'ннjьй воззва'ни
бы'хомъ.

%<Конда'къ, гла'съ в~:%>

%<М%>i'ра красоту` и= jа=`же въ не'мъ тлjь^нная
w=ста'вивъ, прп\дбне, въ саро'вскую w=би'тель всели'лся
_е=си`: и= та'мw а='гг~льски пожи'въ, мнw'гимъ пу'ть бы'лъ
_е=си` ко сп~се'нiю: сегw` ра'ди и= хр\сто'съ тебе`, _о='тче
серафi'ме, просла'ви, и= да'ромъ и=сцjьле'нiй и= чуде'съ
w=богати`. тjь'мже вопiе'мъ ти`: ра'дуйся, серафi'ме,
прп\дбне _о='тче на'шъ.

%<I='косъ: W\т%>ста'вивъ ро'дъ и= дру'ги, бога'тство
jа='кw пра'хъ вмjьни'въ, въ пусты'ни саро'встjьй водвори'лся
_е=си`: и= на стра^сти jа='кw безпло'тенъ подвиза'вся,
а='гг~лwвъ ликостоя'нiя сподо'бился _е=си`. тjь'мже
дх~w'вная разумjь^нiя прiи'мъ, пода'ждь и= на'мъ, прп\дбне,
разу'мнw пjь'сньми воспjь'ти тя`, си'це глаго'лющымъ:
ра'дуйся, серафi'ме бл~же'нне, нб~е'сный человjь'че и=
земны'й а='гг~ле: ра'дуйся, въ любви` хр\сту` подража'телю:
ра'дуйся, ст~а'гw дх~а w=би'тель: ра'дуйся, о_у=ныва'ющымъ
ве'лiе ра'дованiе: ра'дуйся, и=сто'чниче и=сцjьле'нiй:
ра'дуйся, скорбя'щымъ душа'мъ сла'дкое о_у=тjьше'нiе:
ра'дуйся, и='нокwмъ ти'хое приста'нище и= о_у=чи'телю
прему'дрый: ра'дуйся, похвало` земли` рwссi'йскiя: ра'дуйся,
серафi'ме, прп\дбне _о='тче на'шъ.

%<Пjь'снь з~.%>

%<I=рмо'съ: Р%>осода'тельну о_у='бw пе'щь:

%<Ч%>у'дно житiе` твое` jа=ви'ся, прп\дбне, бл~года'тiю
бж~е'ственнагw дх~а и=спо'лнено: бл~же'нну вои'стинну
кончи'ну прв\дныхъ прiя'лъ _е=си`, w= хр\стjь` ра'дуяся. мы'
же къ просла'вльшему тя` взыва'емъ: _о=т_е'цъ на'шихъ бж~е,
бл~гослове'нъ _е=си`.

%<М%>но'жество люде'й во ст~у'ю w=би'тель соше'дшеся
дне'сь, прп\дбне серафi'ме, честны^мъ моще'мъ твои^мъ
покланя'ется, w\т ни'хже и=сцjьл_е'нiя вси` почерпа'емъ,
непреста'ннw зову'ще: _о=т_е'цъ на'шихъ бж~е, бл~гослове'нъ
_е=си`.

%<В%>о всю` зе'млю и=зы'де вjьща'нiе сiе`, jа='кw въ
саро'вjь чудотво'рецъ пресла'венъ jа=ви'ся, и=сцjьле'нiй
мно'жество и=сточа'я всjь^мъ съ вjь'рою приходя'щымъ и=
вопiю'щымъ: _о=т_е'цъ на'шихъ бж~е, бл~гослове'нъ _е=си`.

%<Бг~оро'диченъ: Б%>ц\де дв~о, ро'ждшая сло'во па'че
сло'ва, зижди'теля твоего`, того` моли` съ прп\дбнымъ
серафi'момъ, поми'ловати ду'шы на'шя.

%<И='нъ. I=рмо'съ: W\т%> i=уде'и доше'дше _о='троцы:

%<П%>оми'луй на'съ, гд\си, и= w\т вся'кагw sла`
душетлjь'ннагw сохрани` мл~твами о_у=го'дника твоегw`,
прп\дбнагw серафi'ма, да вси` о_у=ми'льнw вопiе'мъ ти`:
_о=т_е'цъ на'шихъ бж~е, бл~гослове'нъ _е=си`.

%<К%>то` не почуди'тся, кто` не просла'витъ
неизслjь'димую глубину` милосе'рдiя твоегw`, гд\си, jа='кw
jа=ви'лъ _е=си` всему` мi'ру о_у=го'дника твоего`,
прп\дбнаго серафi'ма, моли'твенника те'плаго w= на'съ
вопiю'щихъ тебjь`: _о=т_е'цъ на'шихъ бж~е, бл~гослове'нъ
_е=си`.

%<Б%>л~года'рное сiе` пjь'нiе, w\т на'съ приноси'мое
тебjь`, прп\дбне серафi'ме, прiими`, и= всjь^мъ на'мъ,
пра'зднующымъ ст~у'ю па'мять твою` и= покланя'ющымся ра'цjь
моще'й твои'хъ, и=сцjьле'нiе да'руй. вопiю'щымъ: _о=т_е'цъ
на'шихъ бж~е, бл~гослове'нъ _е=си`.

%<Бг~оро'диченъ: Т%>ы` _е=си`, прест~а'я бц\де,
прибjь'жище на'ше и= о_у=твержде'нiе: моли` сн~а твоего` и=
бг~а на'шего пода'ти на'мъ сп~се'нiе и= грjьхw'въ
w=ставле'нiе.

%<Пjь'снь и~.%>

%<I=рмо'съ: И=%>зъ пла'мене прп\дбнымъ:

%<П%>лотскi^я стра^сти о_у=кроти'въ и= мi'рови
о_у=мертви'вся, глаго'лы жи'зни вjь'чныя се'рдцемъ твои'мъ,
бл~же'нне, прiя'лъ _е=си`, науча'я всjь'хъ къ тебjь`
притека'вшихъ взыва'ти: гд\са по'йте дjьла`, и=
превозноси'те _е=го` во вjь'ки.

%<В%>ъ прославле'нiи честны'хъ моще'й твои'хъ, прп\дбне,
w=би'тель саро'вская ра'дости и=спо'лнися. лю'дiе же вси`
ди'вному во ст~ы'хъ свои'хъ бг~у взыва'ху: гд\са по'йте,
дjьла`, и= превозноси'те _е=го` во вjь'ки.

%<Б%>л~года'тiю бж~е'ственнагw дх~а и=спо'лненъ сы'й,
прп\дбне серафi'ме, вjь^рнымъ лю'демъ, творя'щымъ ст~у'ю
па'мять твою`, мл~твами твои'ми и=спроси` грjьхw'въ
проще'нiе, вопiю'щымъ: дjь'ти бл~гослови'те, сщ~е'нницы
воспо'йте, лю'дiе превозноси'те гд\са во вjь'ки.

%<Бг~оро'диченъ: С%>п~се'нiя хода'таица на'мъ jа=ви'лася
_е=си`, бц\де, ро'ждшая сп~са и= вл\дку всjь'хъ: тjь'мже
мо'лимъ тя`, сп~се'нiя сподо'би всjь'хъ пjьсносло'вящихъ тя`
вjь'рнw во вся^ вjь'ки.

%<И='нъ. I=рмо'съ: Ц%>р~я` нб~е'снаго:

%<Д%>обродjь'тельному житiю` твоему` прп\дбне,
позави'дjьвъ вра'гъ вселука'вый, восхотjь` запя'тiе тебjь`
сотвори'ти: ты' же, бл~года'тiю бж~iею и= мл~твами вл\дчцы
посрами'въ того`, бг~а просла'вилъ _е=си`, пjьсносло'вя:
гд\са по'йте, дjьла`, и= превозноси'те _е=го` во вjь'ки.

%<Jа='%>кw мо'лнiя блиста'ющися свjь'тится на
поднебе'снjьй, та'кw и= вjьща^нiя w= твои'хъ, прп\дбне,
чудесjь'хъ во всю` зе'млю и=зыдо'ша. мы' же, дивя'щеся
сла'вjь твое'й, вопiе'мъ: дjь'ти бл~гослови'те, сщ~е'нницы
воспо'йте, лю'дiе превозноси'те гд\са во вjь'ки.

%<С%>у'етными и= стра'стными помышл_е'нiи мяту'щiйся
о_у='мъ на'шъ и=сцjьли`, прп\дбне, во'лны sла'гw невjь'рiя
въ земли` на'шей о_у=кроти`, разсла'бл_енная жите'йскими
попеч_е'нiи сердца` на^ша о_у=крjьпи`, да сла'вимъ хр\ста`
содjь'теля во вся^ вjь'ки.

%<Бг~оро'диченъ: Р%>а'дуйся, пр\сто'ле гд\сень
_о=гнезра'чный: ра'дуйся, заре` невеще'ственнагw блиста'нiя:
ра'дуйся, _о='блаче возсiя'вшагw сл~нца прв\днагw, хр\ста`
сп~са на'шегw, _е=го'же превозно'симъ во вся^ вjь'ки.

%<Пjь'снь f~.%>

%<I=рмо'съ: Б%>г~а человjь'кwмъ:

%<Н%>едосто'йными о_у=сты` воспjьва'емое тебjь` ма'лое
хвале'нiе на'ше, прп\дбне, не пре'зри, но прiими`: и=
всjь'хъ прославля'ющихъ тя` w=святи`, бjь'дъ и= напа'стей и=
вjь'чнагw муче'нiя и=зба'ви, да тя` при'снw воспjьва'емъ.

%<М%>ра'зъ нощны'й и= ва'ръ дневны'й во о_у=едине'нiи
пусты'ннjьмъ до'блественнjь претерпjь'въ, до'мъ прему'дрости
бж~iя бы'лъ _е=си`, и= къ сiя'нiю невече'рнему восте'клъ
_е=си`: моли` сп~сти'ся на'мъ.

%<С%>ла'вится дне'сь w=би'тель, въ не'йже jа=ре'мъ
хр\сто'въ прiя'ти и=зво'лилъ _е=си`: та'мw бо въ пусты'ни
дни^ твоя^ пребы'лъ _е=си`, и= твои'ми о_у=че'ньми мнw'ги
приходя'щыя къ тебjь` вразуми'въ, научи'лъ _е=си` бы'ти
ча^да цр~кве хр\сто'вы.

%<Бг~оро'диченъ: Т%>ы` _е=си` крjь'пость на'ша, ты`
_е=си` похвала` и= ра'дованiе, храни'тельница на'ша,
заступле'нiе, прибjь'жище и= предста'тельница непобjьди'мая:
преч\стая бц\де, сп~си` рабы^ твоя^.

%<И='нъ. I=рмо'съ: В%>ои'стинну бц\ду тя`
и=сповjь'дуемъ:

%<В%>ели^кимъ _о=тц_е'мъ, дре'вле въ постjь` и=
по'двизjьхъ просiя'вшымъ, поревнова'въ, прп\дбне, чрезъ вся^
дни^ живота` твоегw` въ мл~твjь, слеза'хъ и= трудjь'хъ
пребы'лъ _е=си`, до'ндеже дости'глъ _е=си` нб~е'сныя
w=би'тели: тjь'мже тя` досто'йнw о_у=бл~жа'емъ.

%<К%>рjь'пкою си'лою хр\сто'съ бг~ъ тя` препоя'са и=
о_у=крjьпи` побjьжда'ти кw'зни де'мwнскiя, прп\дбне. тjь'мже
ны'нjь мо'лимъ тя`: моли` чл~вjьколю'бца бг~а, да и=зба'витъ
всjь'хъ на'съ w\т вра'жiихъ нахожде'нiй и= и=скуше'нiй, и=
сп~се'тъ ду'шы на'шя.

%<В%>ъ болjь'знехъ и= ско'рбехъ на'шихъ къ тебjь`
прп\дбне, прибjьга'емъ, и= и=зъ глубины` душе'вныя вопiе'мъ:
бу'ди на'мъ небу'рное приста'нище и= болjь'знемъ ско'рый
цjьли'тель, и= и=зба'ви на'съ w\т вся'кагw неду'га и=
ну'жды, да тя` непреста'ннw велича'емъ.

%<Бг~оро'диченъ: _Е=%>ди'наго w\т ст~ы'я тр\оцы, сло'ва
и= сн~а родила` _е=си`, дв~о преч\стая, _е=го'же съ
прп\дбными и= прв\дными моли` w= рабjь'хъ твои'хъ, вjь'рою
прося'щихъ грjьхw'въ проще'нiя.

%<Свjьти'ленъ. Подо'бенъ: Ж%>_ены` о_у=слы'шите:

%<П%>рiиди'те, вси` вjь'рнiи, сщ~е'нными пjь'сньми
восхва'лимъ ди'внаго въ чудесjь'хъ прп\дбнаго серафi'ма,
но'ваго свjьти'льника рwссi'йскiя земли`, а='гг~лwмъ
собесjь'дника и= те'плаго моли'твенника къ бг~у w= чту'щихъ
ст~у'ю па'мять _е=гw`.

%<Сла'ва, и= ны'нjь: б%>г~оро'диченъ.

%<П%>о бз~jь о_у=пова'нiе и=му'ще на тя`, преч\стая
бц\де, мо'лимъ ти` ся: ро'ждшагося и=зъ теб_е` о_у=моли`
дарова'ти ми'ръ вселе'ннjьй и= ве'лiю мл\сть.

%<Н%>а хвали'техъ стiхи^ры, гла'съ и~.

%<П%>риспjь` всечестны'й пра'здникъ w=би'тели
саро'вскiя, па'мять прп\дбнагw серафi'ма, _е=му'же ны'нjь
си'це возопiи'мъ: ра'дуйся, по'стникwмъ свjьти'ло и=
о_у=твержде'нiе, и='нокwмъ sвjьздо`, jа='коже волхвw'мъ,
показу'ющая пу'ть въ нб~е'сныя w=би'т_ели, сщ~е'нникwмъ
похвало` пресла'вная, любве` и= цjьлому'дрiя и=сто'чниче
неизсяка'емый, свjьти'льниче пресвjь'тлый дх~о'внагw
разсужде'нiя: ра'дуйся, пра'вило добродjь'телемъ вели'кое.
%<Два'жды.%>

%<Б%>л~же'нне _о='тче серафi'ме, хр\сто'ви вои'стинну
послjь'довалъ _е=си`, братолю'бiемъ и= неsло'бiемъ всjь'хъ
къ себjь` привлека'я, кро'тостiю же и= смире'нiемъ мнw'ги
добродjь'тельному пути` науча'я. тjь'мже любо'вiю па'мять
твою`, прп\дбне серафi'ме, о_у=бл~жа'емъ.

%<В%>ъ пусты'ню всели'лся _е=си`, прп\дбне, и= та'мw
и=спо'лнився дх~о'вныя прему'дрости, на высоту`
добродjь'тели возше'лъ _е=си`. тjь'мже вопiе'мъ ти`:
ра'дуйся, цр~ко'вное о_у=краше'нiе, сщ~е'нникwмъ до'брое
о_у=тjьше'нiе, и='нокwмъ бл~голjь'пiе и= похвало`, серафi'ме
бл~же'нне: моли` хр\ста` бг~а ми'ръ вселе'ннjьй дарова'ти и=
душа'мъ на'шымъ ве'лiю мл\сть.

%<Сла'ва, гла'съ s~:%>

%<П%>рiиди'те и='нокwвъ собо'ри и= по'стникwвъ
сосло'вiе, прiиди'те хр\стоимени'тыхъ люде'й мно'ж_ества,
пjь'сньми и='стиннаго по'стника почти'мъ, вопiю'ще:
ра'дуйся, по стопа'мъ вл\дки хр\ста` о_у='зкимъ путе'мъ
о_у=правля'емый, и= притека'ющымъ къ тебjь` въ бjьда'хъ и=
ско'рбехъ ско'рый помо'щниче, и= сп~се'нiя хода'таю
преди'вный: ра'дуйся, да'ромъ пр\оро'чества о_у=кра'шенный,
прорица'яй jа='кw настоя^щая гряду^щая: моли'ся, прп\дбне
серафi'ме, w= чту'щихъ вjь'рою и= любо'вiю ст~у'ю па'мять
твою`.

%<И= ны'нjь, бг~оро'диченъ:%>

%<Б%>ц\де, ты` _е=си` лоза` и='стинная, возрасти'вшая
на'мъ пло'дъ живота`: тебjь` мо'лимся, моли'ся, вл\дчце, со
ст~ы'ми а=п\слы, поми'ловати ду'шы на'шя.

%<Славосло'вiе вели'кое. По трист~о'мъ тропа'рь
пра'здника: _Е=кт_енiи`, и= w\тпу'стъ.%>

%<На лiтургi'и:%>

%<Бл~ж_е'нна, w\т канw'на а~-гw пjь'снь г~-я, и= в~-гw канw'на
пjь'снь s~-я. Прокi'менъ, а=п\слъ, _е=v\глiе и= прича'стенъ.[зри` стр.
123]%>

