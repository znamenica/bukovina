<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во в~-й де'нь.%>

%<Слу'жба прп\дбному и= бг~оно'сному _о=тцу` на'шему
серафi'му, саро'вскому чудотво'рцу.%>

%<На ма'лjьй вече'рни,%>

%<стiхи^ры на д~, самогла'сны, гла'съ д~:%>

%<С%>оше'дшеся дне'сь, хр\стоимени'тiи лю'дiе,
похва'льными пjь'сньми вjьнча'имъ земна'го а='гг~ла и=
нб\снаго человjь'ка, и= къ нему` те'плjь возопiи'мъ: _w
бл~же'нне _о='тче серафi'ме, по'стникwмъ пресла'вная
похвало`, w= на'съ моли'ся ко гд\су, поми'ловатися душа'мъ
на'шымъ.

%<Ц%>jьлому'дрiе и= кро'тость w\т ю='ности возлюби'въ,
_о='тче серафi'ме, чистото'ю о_у=ма` и= се'рдца любо'вь
хр\сто'ву стяжа'лъ _е=си`, _е='юже бг~ови прибли'зился
_е=си`. того` о_у=`бо ны'нjь моли`, w\т бjь'дъ и=зба'вити
вjь'рою творя'щыя честну'ю па'мять твою`.

%<Д%>не'сь соше'дшеся хр\стоимени'тыхъ люде'й
мно'ж_ества въ прославле'нiе ч\стны'хъ моще'й твои'хъ,
прп\дбне _о='тче серафi'ме, ра'дости и= весе'лiя вси`
и=спо'лнишася: jа=ви'лъ бо ся _е=си` боля'щымъ и=сцjьле'нiе
и= хрwмы'мъ хожде'нiе, съ вjь'рою притека'ющымъ къ ра'цjь
моще'й твои'хъ.

%<Сла'ва, гла'съ s~:%>

%<В%>есели'ся и= ра'дуйся w= гд\сjь, _о=би'тель
саро'вская: въ тебjь' бо возсiя` свjьти'льникъ но'вый
рwссi'йскiя земли`. красу'йся и= лику'й цр~ковь бж~iя, и=
и='нокwвъ мно'ж_ества сора'дуйтеся. празднолю'бц_евъ собо'ри
взыгра'йте, и= вjьне'цъ w\т дх~о'вныхъ цвjьтw'въ спле'тше,
съ давi'домъ воспо'йте: ч\стна` пред\ъ гд\семъ сме'рть
прп\дбныхъ _е=гw`. сiя' бо прп\дбному серафi'му нача'ло
сла'вы полага'етъ, _е=я'же _о='бщники и= на'съ сотвори`
твои'ми мл~твами, бл~же'нне.

%<И= ны'нjь, бг~оро'диченъ: Н%>икто'же притека'яй:

%<На стiхо'внjь стiхи^ры, гла'съ в~:%>

%<И=%>зше'дъ w\т _о=те'чествiя твоегw`, прп\дбне _о='тче
серафi'ме, и= гра'да кi'ева доше'дъ, та'мw о_у= моще'й
чудотво'р_ецъ на пу'ть сп~си'тельнагw по'двига
бл~гослове'нiе прiя'лъ _е=си`: сiе` о_у=`бо и= на'мъ
низпосли`, творя'щымъ всест~у'ю и= преч\стну'ю па'мять
твою`.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<В%>е'лiй и=ску'съ въ послуша'нiи и='ноческихъ
по'двигwвъ, прп\дбне _о='тче серафi'ме, съ любо'вiю прiя'лъ
_е=си`, и= бра'тiю твои'мъ терпjь'нiемъ и= любо'вiю
о_у=диви'лъ _е=си`: моли` сп~сти'ся душа'мъ на'шымъ.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Н%>аставл_е'нiи и=гу'мена о_у=крjьпля'емь, въ
пусты'нное мjь'сто саро'ва всели'лся _е=си`, _о='тче, и=
та'мw мл~твенному по'двигу крjь'пкw прилjьжа'ти потщи'лся
_е=си`, и= jа=ви'лся _е=си` до'мъ прест~а'гw дх~а: моли`
хр\ста` бг~а w= всjь'хъ на'съ.

%<Сла'ва, и= па'ки та'яжде стiхи'ра: Н%>аставл_е'нiи
и=гу'мена:

%<И= ны'нjь, бг~оро'диченъ:%>

%<П%>редста'тельница и= покро'въ ты` _е=си`, преч\стая,
и=зба'ви на'съ w\т бjь'дъ лю'тыхъ и= w=бстоя'нiй, и= ду'шы
на'шя сп~си` бж\ственными твои'ми мл~твами.

%<Тропа'рь пи'санъ на вели'цjьй вече'рни.%>



%<На вели'цjьй вече'рни. Б%>л~же'нъ му'жъ:

%<На Г%>д\си воззва'хъ, %<стiхи^ры на и~. А='ще о_у='бw
_е='сть предпра'зднство ст~ы'хъ бг~оявле'нiй, пе'рвjье
пое'мъ три` стiхи^ры предпра'зднства: а='ще же нjь'сть сiя`
стiхи^ры, повторя'юще пе'рвую и= втору'ю, во гла'съ а~:
Подо'бенъ: _W,%> ди'вное чу'до:

%<_W,%> пресла'вное чу'до, подви'жникъ бл~гоче'стiя въ
саро'вjь jа=вля'ется, и= мл~твенникъ къ бг~у те'плый
серафi'мъ пречу'дный на'мъ быва'етъ: весели'ся, _о=би'тель
саро'вская, и=му'щи въ себjь` мо'щи прп\дбнагw: взыгра'йте,
правосла'вныхъ мно'ж_ества, преди'внаго серафi'ма и=му'ще въ
бjьда'хъ засту'пника и= вопiю'ще къ нему`: ра'дуйся,
свjьти'льниче рwссi'йскiя земли`, тмы` сопроти'вныхъ дале'че
w\трjьва'й, и= гд\севи моли'ся, дарова'ти душа'мъ на'шымъ
ми'ръ и= ве'лiю мл\сть.

%<_W%> ди'вное чу'до, се' бо вои'стинну во _о=би'тели
саро'встjьй бл~гоче'стiя сто'лпъ непоколеби'мый серафi'мъ
бл~же'нный jа=вля'ется на'мъ: тjь'мже, бг~ому'дрыхъ собо'ри,
на высоту` ду'хомъ возноси'теся, къ прп\дбному вопiю'ще:
прп\дбне _о='тче серафi'ме, гд\севи моли'ся, дарова'ти
душа'мъ на'шымъ ми'ръ и= ве'лiю мл\сть.

%<Д%>и^вны твоя^ та^йны, хр\сте` бж~е, jа='кw дарова'лъ
_е=си` на'мъ свjьти'льника прп\дбнаго серафi'ма, вjь^рнымъ
лю'демъ на сопрwти'вныя крjь'пкаго побо'рника, и='нокwмъ и=
всjь^мъ правwсла'внымъ хр\стiа'нwмъ мл~твенника, ст~jь'й
_о=би'тели похвалу` и= о_у=твержде'нiе: то'й и= ны'нjь
мо'литъ тя`, гд\си, дарова'ти душа'мъ на'шымъ ми'ръ и=
ве'лiю мл\сть.

%<_Е=%>гда` вше'лъ _е=си`, прп\дбне, въ пусты'ню
саро'вскую, тогда`, своея` во'ли до конца` совле'кся,
тве'рдое ко всjь^мъ послуша'нiе показа'лъ _е=си`: дwса'ды бо
и= безч_е'стiя претерпjь'лъ _е=си` ра'дуяся: о_у=дар_е'нiя
и= ра^ны w\т sлы'хъ чл~вjь^къ прiя'лъ _е=си`, w= ни'хже и=
моли'лся _е=си`, прп\дбне: мы' же, прославля'юще преч\стну'ю
па'мять твою`, мо'лимъ ти ся, прп\дбне, гд\севи моли'ся
ми'ръ мi'рови дарова'ти и= душа'мъ на'шымъ ве'лiю мл\сть.

%<Б%>л~же'нна _о=би'тель саро'вская, и=му'ще тебе`,
прп\дбне _о='тче серафi'ме, добродjь'телей сокро'вище,
сосу'дъ ч\стоты`, цjьлому'дрiя храни'теля, прiя'телище
бл~года'ти, и=сто'чникъ и=сцjьле'нiй, боля'щымъ врача`
безме'здна, по'стника и='стинна, въ ско'рбехъ
о_у=тjь'шителя, жите'йскими страстьми` w=бурева'_емымъ
ти'хое приста'нище: на'мъ же, творя'щымъ ч\стну'ю па'мять
твою`, моли`, прп\дбне _о='тче серафi'ме, дарова'ти ми'ръ и=
ве'лiю мл\сть.

%<Д%>не'сь лику'ютъ собо'ри вjь'рныхъ въ па'мять твою`,
прп\дбне серафi'ме, и= велегла'снw вопiю'тъ: ты` любве`
ра'ди хр\сто'вы вся^ кра^сная мi'ра w=ста'вивъ и= въ
пусты'ню саро'вскую всели'вся, ника'коже о_у=страши'лся
_е=си` неви'димыхъ вра^гъ боре'нiя: но сiя^ мл~твами твои'ми
jа='кw пра'хъ w\тмета'лъ _е=си`: тjь'мже гд\севи
моли'ся дарова'ти душа'мъ на'шымъ ми'ръ и= ве'лiю мл\сть.

%<Сла'ва, гла'съ и~:%>

%<П%>рiиди'те, вjь'рныхъ собо'ри, похва'льными пjь'сньми
дне'сь пречу'днаго _о=тца` просла'вимъ и= си'це _е=му`
возопiи'мъ: прп\дбне _о='тче серафi'ме, вои'стинну
сподо'бился _е=си` бж\ственныя жи'зни, прiи'мъ w\т бг~а
вjьне'цъ нетлjь'нныя сла'вы. сегw` ра'ди _о=би'тель
саро'вская тобо'ю хва'лится, лю'дiе же, зря'ще ч\стну'ю
ра'ку моще'й твои'хъ и= чудеса` быва'_емая, сла'вятъ
прославля'ющаго тя` гд\са: _е=му'же моли'ся, прп\дбне,
дарова'ти душа'мъ на'шымъ ми'ръ и= ве'лiю мл\сть.

%<И= ны'нjь, предпра'зднства, и=ли` бг~оро'диченъ,
гла'съ то'йже:%>

%<Ц%>р~ь нб\сный за чл~вjьколю'бiе на земли` jа=ви'ся и=
съ человjь'ки поживе`: w\т дв~ы бо ч\стыя пло'ть прiе'мый и=
и=з\ъ нея` проше'дый съ воспрiя'тiемъ _е=ди'нъ _е='сть сн~ъ,
сугу'бъ _е=стество'мъ, но не v=поста'сiю: тjь'мже
соверше'нна того` бг~а и= соверше'нна чл~вjь'ка вои'стинну
проповjь'дающе, и=сповjь'дуемъ хр\ста` бг~а на'шего:
_е=го'же моли`, мт~и безневjь'стная, поми'ловатися душа'мъ
на'шымъ.

%<Вхо'дъ. Прокi'менъ дне`.%>

%<Чт_е'нiя прп\дбнич_еская г~.%> (Зри` л. рн~а)

%<На лiтi'и стiхи'ра хра'ма: и= прп\дбному стiхи^ры,
гла'съ а~:%>

%<К%>i'ими похва'льными вjьнцы` вjьнча'имъ подви'жника
вели'каго, прп\дбнаго серафi'ма; то'й бо jа='кw наста'вникъ
до'брый въ тве'рдости вjь'ры и= добродjь'тели jа=ви'ся,
бг~одухнове'нными о_у=ч_е'нiи и= равноа'гг~льнымъ житiе'мъ
приходя'щыя къ нему` науча'я. тjь'мже вопiе'мъ
_е=му`: моли'ся, прп\дбне, хр\сту` бг~у, правосла'вную
вjь'ру о_у=тверди'ти и= душа'мъ на'шымъ сп~сти'ся.

%<П%>рiиди'те, и='нwкъ мно'ж_ества, дне'сь прп\дбнаго
бл~гоче'стнw восхва'лимъ, и='стиннаго о_у=ченика` сп~сова,
мiрску'ю пре'лесть попра'вшаго, jа=ре'мъ хр\сто'въ на ра'мо
взе'мшаго, и= полки` бjьсw'въ посрами'вшаго: къ нему'же
возопiи'мъ си'це: не забу'ди на'съ, _о='тче серафi'ме,
восхваля'ющихъ и= чту'щихъ ст~у'ю па'мять твою`.

%<С%>вjь'тлая и= бж\ственная па'мять твоя`, прп\дбне
серафi'ме, о_у=диви` всjь'хъ, jа='кw безпло'тенъ бо, во
пло'ти враги` неви^димыя посрами'лъ _е=си`: вся' же страна`
тамбо'вская и= ст~а'я _о=би'тель саро'вская, и=му'щи твоя^
ст~ы^я мо'щи, хва'лится, си'ми бо здра'вiе всjь^мъ съ
вjь'рою притека'ющымъ къ ч\стнjь'й твое'й ра'цjь подае'тся.
тjь'мже, просвjьти'вшеся тобо'ю, вопiе'мъ ти`, прп\дбне:
моли` сп~сти'ся душа'мъ на'шымъ.

%<Сла'ва, гла'съ _е~:%>

%<Р%>а'дуйся дне'сь, вся` рwссi'йская земле`, и= ст~а'я
_о=би'тель саро'вская, весели'ся. вjь'рныхъ же мно'ж_ества,
сте'кшеся дне'сь, просла'вимъ прп\дбнаго _о=тца`, па'стыря
и= о_у=чи'теля, бг~ому'драго наста'вника заблу'ждшымъ,
ско'раго всjь'хъ боля'щихъ цjьли'теля, рwссi'йскiя земли`
вели'кое о_у=краше'нiе, _е=го'же похваля'юще си'це рце'мъ:
прп\дбне серафi'ме, сп~си` на'съ мл~твами твои'ми.

%<И= ны'нjь, бг~оро'диченъ, гла'съ то'йже:%>

%<Х%>ра'мъ и= две'рь _е=си`, пала'та и= престо'лъ
цр~е'въ, дв~о всеч\стна'я, _е='юже и=зба'витель мои`
хр\сто'съ гд\сь во тмjь`спя'щымъ jа=ви'ся, сл~нце
сы'й пра'вды, просвjьти'ти хотя`, jа=`же созда` по _о='бразу
своему` руко'ю свое'ю: тjь'мже, всепjь'тая, jа='кw мт~рне
дерзнове'нiе къ нему` стяжа'вши, непреста'ннw моли`
сп~сти'ся душа'мъ на'шымъ.

%<На стiхо'внjь стiхи^ры, гла'съ _е~.%>

%<Подо'бенъ: Р%>а'дуйся, живоно'сный кр\сте:

%<Р%>а'дуйся, а='гг~лwмъ собесjь'дниче, прп\дбне
серафi'ме, бл~гоче'стнw бо на земли` пожи'въ, мнw'ги
приходя'щыя къ тебjь` стра'ху гд\сню поуча'лъ _е=си`:
бл~года'тiю прест~а'гw дх~а w=заря'емь, зрjь'лъ _е=си`
бу^дущая, jа='кw настwя'щая, и= о_у=миле'нiя и= ра'дости
мнw'ги скорбя'щыя душе'ю и=сполня'лъ _е=си`. тjь'мже мо'лимъ
ти ся, моли'ся гд\севи w= чту'щихъ тя`.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<Р%>а'дуйся, заблу'ждшихъ о_у=чи'телю преди'вный,
хр\ста` гд\са во хра'мjь со а=рха'гг~лы и= а='гг~лы ви'дjьти
сподо'бивыйся. и= ны'нjь, прп\дбне, на нб~сjь'хъ тогw`
зрjь'нiя вы'ну наслажда'яся, моли'ся w= на'съ, вjь'рою
творя'щихъ па'мять твою`.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Р%>а'дуйся, прп\дбне серафi'ме, всjь^мъ бо храни'ти
и='стинную вjь'ру хр\сто'ву заповjь'далъ _е=си`, и= вы'шнягw
житiя` вожделjь'въ, бога'тство возненави'дjьлъ _е=си`:
ны'нjь же неизрече'нную красоту` нб\сную зри'ши, и=
сла'дкагw пjь'нiя а='гг~льскагw наслажда'ешися. тjь'мже
моли'ся гд\севи дарова'ти на'мъ ми'ръ и= ве'лiю мл\сть.


%<Сла'ва, гла'съ s~:%>

%<П%>рп\дбне _о='тче серафi'ме, кто` и=сповjь'сть труды`
твоя^ и= бwлjь'зни; и=ли` кi'й я=зы'къ и=зрече'тъ же'стокое
пусты'нное твое` житiе`, бдjь'нiе же и= поще'нiе, _е=ще' же
и= въ затво'рjь пребыва'нiе, о_у=сте'нъ безмо'лвiе и=
моле'нiе непреста'нное; вои'стинну jа=ви'лся _е=си`
по'стникwмъ о_у=краше'нiе, мл~твенникъ къ бг~у непосты'дный.
тjь'мже къ тебjь` вопiе'мъ: ра'дуйся, и='ноческагw житiя`
пра'вило: ра'дуйся, въ бjьда'хъ и= ско'рбехъ вели'кое
о_у=тjьше'нiе и= те'плый всjь^мъ предста'телю: моли'ся,
прп\дбне, сп~сти'ся душа'мъ на'шымъ.

%<И= ны'нjь, предпра'зднства, и=ли` бг~оро'диченъ:%>

%<Т%>воре'цъ и= и=зба'витель мо'й, преч\стая, хр\сто'съ
гд\сь, и=з\ъ твои'хъ ложе'снъ проше'дъ въ мя` w=болкi'йся,
пе'рвыя кля'твы а=да'ма свободи`: тjь'мже ти`, всеч\стая,
jа='кw бж~iи мт~ри же и= дв~jь вои'стинну, вопiе'мъ
немо'лчнw: ра'дуйся, а='гг~льски, ра'дуйся, вл\дчце,
предста'тельство и= покро'ве и= сп~се'нiе ду'шъ на'шихъ.

%<Тропа'рь прп\дбнагw, гла'съ д~:%>

%<W\т%> ю='ности хр\ста` возлюби'лъ _е=си`, бл~же'нне,
и= тому` _е=ди'ному рабо'тати пла'меннjь вожделjь'въ,
непреста'нною моли'твою и= трудо'мъ въ пусты'ни подвиза'лся
_е=си`, о_у=миле'ннымъ же се'рдцемъ любо'вь хр\сто'ву
стяжа'въ, и=збра'нникъ возлю'бленъ бж~iя мт~ре jа=ви'лся
_е=си`. сегw` ра'ди вопiе'мъ ти`: сп~са'й на'съ мл~твами
твои'ми, серафi'ме, прп\дбне _о='тче на'шъ.

%<Два'жды, и= предпра'зднства, и=ли` Б%>ц\де дв~о:




%<На о_у='трени.%>

%<На Б%>г~ъ гд\сь, %<тропа'рь ст~а'гw, два'жды. Сла'ва,
и= ны'нjь, предпра'зднства, и=ли` бг~оро'диченъ: _Е='%>же
w\т вjь'ка о_у=тае'нное:

%<По а~-мъ стiхосло'вiи сjьда'ленъ, гла'съ д~:%>

%<З%>на'менiемъ кре'стнымъ и= мл~твою вра^жiя
и=скуш_е'нiя побjьди'въ, посто'мъ и= воздержа'нiемъ гд\севи
бл~гоугоди'лъ _е=си`: тjь'мже чуде'съ прiя'лъ _е=си` да'ръ,
всjь^мъ и=сцjьл_е'нiя подава'я, вjь'рою притека'ющымъ къ
ра'цjь моще'й твои'хъ, серафi'ме прп\дбне: моли` хр\ста`
бг~а, грjьхw'въ w=ставле'нiе дарова'ти чту'щымъ любо'вiю
ст~у'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя, и= несказа'ненъ _о='бразъ
рождества` въ тебjь` позна'ся, приснодв~о ч\стая,
о_у=жаса'етъ мо'й о_у='мъ, и= о_у=дивля'етъ помышле'нiе:
сла'ва твоя`, бц\де, всjь^мъ простре'ся во сп~се'нiе ду'шъ
на'шихъ.

%<По в~-мъ стiхосло'вiи сjьда'ленъ, гла'съ а~:%>

%<В%>о глубинjь` пусты'ни саро'вскiя кwлjь'на
приклоня'лъ _е=си` на ка'мени, воздjьва'я прп\дбнjьи твои`
ру'цjь ко гд\су: тjь'мже w\т сп~са бл~года'ть ст~а'гw дх~а
прiя'лъ _е=си`, стра'ждущыя тjьлесы` и=сцjьля'ти и= ду'шы
вjь'рныхъ просвjьща'ти. сегw` ра'ди вопiе'мъ ти`: моли`,
прп\дбне, хр\ста` бг~а сп~сти'ся на'мъ, пра'зднующымъ ст~у'ю
па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>л~тву прiе'мши w\т на'съ, въ кро'въ тво'й,
преч\стая дв~о, прибjьга'ющихъ, не преста'й моля'щи
чл~вjьколю'бца сп~сти'ся рабw'мъ твои^мъ.

%<По полv"еле'и сjьда'ленъ, гла'съ з~:%>

%<П%>росiя` добродjь'тельное житiе` твое`, прп\дбне,
ны'нjь въ рwссi'йстjьй земли`, и= w\т всjь'хъ пjь'сньми
похва'льными сла'вишися: ты' бо, jа='кw и=лiа` на колесни'цу
добродjь'телей вше'дъ, на нб~са` душе'ю возлетjь'лъ _е=си`
и= та'мw пра'веднw пресвjь'тлымъ вjьнце'мъ вjьнча'лся
_е=си`. тjь'мже бл~годаря'ще вопiе'мъ ти`, бл~же'нне
серафi'ме: моли` хр\ста` бг~а, грjьхw'въ w=ставле'нiе
дарова'ти чту'щымъ любо'вiю ст~у'ю па'мять твою`.

%<Два'жды.%>

%<Сла'ва, и= ны'нjь, предпра'зднства, и=ли`
бг~оро'диченъ:%>

%<П%>реч\стая дв~о, поми'луй на'съ, прибjьга'ющихъ
вjь'рою къ тебjь` милосе'рднjьй и= прося'щихъ те'плагw
твоегw` заступле'нiя: jа='кw мт~и бг~а вы'шнягw, моли` сн~а
твоего`, хр\ста` бг~а на'шего, сп~сти'ся рабw'мъ твои^мъ.

%<Та'же степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ то'йже: Ч%>естна` пред\ъ гд\семъ
сме'рть прп\дбныхъ _е=гw`. %<Стi'хъ: Ч%>то` возда'мъ гд\севи
w= всjь'хъ, jа=`же воздаде' ми; %<_Е=v\глiе w\т матfе'а,
зача'ло м~г.%>

%<По н~-мъ _псалмjь` стiхи'ра, гла'съ s~:%>

%<Д%>не'сь, вjь'рнiи, духо'внw торжеству'юще въ
наро'читjьмъ пра'здницjь прп\дбнагw _о=тца`, и= бл~гоче'стнw
ра'дующеся, тому` те'плjь возопiи'мъ: ра'дуйся, серафi'ме
бл~же'нне: Ра'дуйся, нб\сный человjь'че и= земны'й а='гг~ле:
ра'дуйся, мно'гихъ на пу'ть сп~се'нiя наста'вивый: ра'дуйся,
вjь^рнымъ похвало` и= рwссi'йстjьй земли` о_у=твержде'нiе:
моли'ся w= душа'хъ на'шихъ.

%<Канw'нъ предпра'зднства на s~, а='ще же нjь'сть
предпра'зднства, канw'нъ бц\дjь пара'клисiсъ, со i=рмосо'мъ
на s~, и= ст~о'му два` канw^на на и~.%>

%<Канw'нъ пе'рвый, гла'съ s~.%>

%<Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ i=и~ль по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь пои'мъ, вопiя'ше.

%<Г%>д\си w\тве'рзи мои` недосто'йнjьи о_у=стнjь`, и=
да'ждь ми` сло'во ра'зума, воспjь'ти досто'йнw па'мять
бл~же'ннагw серафi'ма, ны'нjь со а='гг~лы моля'щагwся
тебjь`, и=зба'вити на'съ w\т вся'кагw лю'тагw w=бстоя'нiя.

%<К%>ъ бц\дjь вели'кiй мл~твенникъ бы'лъ _е=си`,
прп\дбне, ю='же ви'дjьти со а=п\слы сподо'бился _е=си`: и=
ны'нjь не преста'й мл~твами твои'ми посjьща'ти ча^дъ
твои'хъ.

%<W\т%> ю='ности твоея`, прп\дбне, преда'лся _е=си`
о_у=мо'мъ бг~ови, и= стра^сти тjьл_е'сныя крjь'пкимъ
воздержа'нiемъ о_у=кроти'въ, вся'кими добродjь'тельми
о_у=краси'лся _е=си`, прему'дре.

%<Бг~оро'диченъ:%>

%<В%>себл~га'я вл\дчце, jа='же пребл~га'го бг~а пло'тiю
ро'ждши, w=sло'бленное страстьми` мое` се'рдце w=чи'сти, да
вjь'рою и= любо'вiю велича'ю тя`.

%<И='нъ канw'нъ, гла'съ и~.%>

%<Пjь'снь а~.%>

%<I=рмо'съ: В%>о'ду проше'дъ jа='кw су'шу и=
_е=гv'петскагw sла` и=збjьжа'въ, i=и~льтянинъ вопiя'ше:
и=зба'вителю и= бг~у на'шему пои'мъ.

%<П%>о за'повjьди вл\дки хр\ста` о_у='зкимъ и= тjь'снымъ
путе'мъ вше'лъ _е=си`, прп\дбне, въ цр\ство нб\сное,
широ'кiйи= простра'нный пу'ть возненави'дjьвъ: и=
ны'нjь моли'ся w= на'съ, творя'щихъ пресвjь'тлую па'мять
твою`.

%<W\т%> ю='ности на безстра'стiя го'ру возше'дъ и=
кре'стъ сво'й взе'мъ, невозвра'тнw хр\сту` послjь'довалъ
_е=си`: и= дх~о'вную му'дрость стяжа'въ, го'рнягw
i=ер\сли'ма дости'глъ _е=си`, прп\дбне: моли` w= на'съ
_е=ди'наго чл~вjьколю'бца.

%<Н%>ы'нjь предстоя`, прп\дбне, престо'лу бж~iю, моли'ся
w= странjь` на'шей и=зба'витися w\т наше'ствiя
и=ноплеме'нныхъ, и= хр\столюби^вымъ лю'демъ земли`
рwссi'йскiя сп~се'нiе и=спроси` мл~твами твои'ми, прп\дбне.

%<Бг~оро'диченъ:%>

%<С%>ъ вjь'рою и= любо'вiю притека'ющихъ къ тебjь` и= со
стра'хомъ пою'щихъ тя` мл~твенный гла'съ о_у=слы'ши,
вл\дчце.

%<Катава'сiа по о_у=ста'ву.%>

%<Пjь'снь г~.%>

%<I=рмо'съ: Н%>jь'сть свя'тъ, jа='коже ты`, гд\си бж~е
мо'й, вознесы'й ро'гъ вjь'рныхъ твои'хъ, бл~же, и=
о_у=тверди'вый на'съ на ка'мени и=сповjь'данiя твоегw`.

%<М%>л~твами твои'ми, прп\дбне, предстоя` бг~у со
а='гг~лы, за ве'сь мi'ръ моли'ся, бра^ни вра^жiя потреби'ти
и= побjь'ду на супоста'ты дарова'ти.

%<W\т%> ю='ности вjь'рою и= любо'вiю прилjьпи'лся _е=си`
вл\дцjь вы'шнихъ си'лъ, прп\дбне серафi'ме: и= возсiя'въ въ
пусты'ни саро'встjьй, jа='кw со'лнце, въ ско'рбехъ
приходя'щымъ къ тебjь` о_у=тjь'шитель бы'лъ _е=си`: моли`
сп~сти'ся на'мъ.

%<Jа=%>ви'лся _е=си`, прп\дбне, моля'щымся тебjь`
сто'лпъ непоколеби'мь и= прибjь'жище всjь^мъ притека'ющымъ
во _о=би'тель саро'вскую и= прiе'млющымъ
и=сцjьле'нiя бл~года'ть неwску'дную.

%<Бг~оро'диченъ:%>

%<О_у=%>слы'ша _е='vа прама'терь: въ печа'лехъ роди'ши
ча^да. ты' же, ч\стая дв~о, о_у=слы'шавши: гд\сь съ тобо'ю,
ра'дуйся: ра'дованнымъ гла'сомъ печа'ль прама'тере
потреби'ла _е=си`.

%<И='нъ.%>

%<I=рмо'съ: Н%>б\снагw кру'га верхотво'рче гд\си, и=
цр~кве зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе, _е=ди'не
чл~вjьколю'бче.

%<М%>оли'ся, бл~же'нне, хр\сту` бг~у и=зба'витися на'мъ
w\т гла'да и= па'губы, w\т напра'сныя сме'рти, w\т та'йныхъ
прегрjьше'нiй и= помышле'нiй лука'выхъ, да ч\стымъ се'рдцемъ
хр\сту` возопiи'мъ: мл~твами прп\дбнагw сп~си` на'съ, гд\си.

%<К%>ро'тостiю и= смире'нiемъ послjь'дуя вл\дцjь
хр\сту`, всjь^мъ вся^ вои'стинну бы'лъ _е=си`, бога'тыхъ же
и= о_у=бо'гихъ неwсла'бнw бл~гоче'стiю поуча'я, бу^дущая
jа='кw настwя'щая прови'дjьлъ _е=си`: моли` хр\ста` бг~а,
прп\дбне, согрjьше'нiй на'шихъ w=ставле'нiе дарова'ти.

%<И=%>зба'ви _о=би'тель твою`, прп\дбне, w\т вся'кагw
навjь'та вра'жiя и= и=спо'лни ю=` любве` и= бл~года'ти,
_е='же не помышля'ти w= жите'йскихъ, но душесп~си'тельныя
дости'гнути добро'ты мл~твами твои'ми.

%<Бг~оро'диченъ:%>

%<О_у=%>пова'нiе и= наде'жда на'ша ты` _е=си`, прест~а'я
вл\дчце, сп~си` держа'ву правосла'вную и= лю'ди твоя^
моля'щыяся и= и='мя твое` призыва'ющыя.

%<Сjьда'ленъ, гла'съ д~:%>

%<Ж%>ите'йское мо'ре страсте'й воздержа'нiемъ
препобjьди'въ и= въ приста'нище безстра'стiя прите'къ,
сосу'дъ воздержа'нiя jа=ви'лся _е=си`, прп\дбне серафi'ме:
моли` хр\ста` бг~а дарова'ти на'мъ ве'лiю мл\сть.

%<Два'жды.%>

%<Сла'ва, и= ны'нjь, предпра'зднства, и=ли`
бг~оро'диченъ:%>

%<_Е=%>гда` предста'ну пред\ъ лице'мъ созда'теля моегw`
въ де'нь пра'веднагw суда` _е=гw`, тогда`, вл\дчце,
предста'ни ми` и= му'ки и=зба'ви мя` вjь'чныя, да не сни'ду
во а='дъ, но да сп~су'ся твои'мъ, прест~а'я бц\де,
заступле'нiемъ.

%<Пjь'снь д~.%>

%<I=рмо'съ: Х%>р\сто'съ моя` си'ла, бг~ъ и= гд\сь,
ч\стна'я цр~ковь бг~олjь'пнw пое'тъ взыва'ющи, w\т смы'сла
ч\ста w= гд\сjь пра'зднующи.

%<Д%>не'сь свjь'тлw пра'зднуетъ саро'вская _о=би'тель
па'мять твою`, прп\дбне, и= мо'литъ тя`: и=спроси` о_у=
гд\са вселе'ннjьй ми'ръ и= душа'мъ на'шымъ ве'лiю мл\сть.

%<В%>ели'кими пw'двиги твои'ми, прп\дбне, jа='кw
фi'нi_ксъ процвjь'лъ _е=си`, словесы` бл~гопло'дными и=
непоро'чнымъ житiе'мъ сердца` притека'ющихъ къ тебjь`
о_у=слажда'я: и= ны'нjь о_у=`бо моли'ся, да w=бря'щемъ
мл\сть о_у= хр\ста` сп~са на'шегw.

%<Т%>вои'ми мл~твами w= на'съ о_у=моли` бг~а, прп\дбне
серафi'ме, и= грjьхо'вный мра'къ печа'ли на'шея разори`:
безстра'стiемъ, вjь'рою и= любо'вiю о_у=краси` всjь'хъ,
пресла'вную па'мять твою` чту'щихъ.

%<Бг~оро'диченъ:%>

%<Р%>а'дуйся, вл\дчце дв~о, цр~квамъ красото`,
бл~гочести^вымъ лю'демъ держа'во и= похвало`: непреста'ннw
моли'ся хр\сту` бг~у, да сохрани'тъ на'съ w\т
бjь'дъ мл~твами твои'ми.

%<И='нъ.%>

%<I=рмо'съ: О_у=%>слы'шахъ, гд\си, смотре'нiя твоегw`
та'инство, разумjь'хъ дjьла` твоя^ и= просла'вихъ твое`
бж\ство`.

%<Н%>е то'кмw ст~а'я _о=би'тель саро'вская, но и= вся`
рwссi'йская земля` и=мjь'етъ тя`, бл~же'нне, мл~твенника
те'плаго и= ско'раго помо'щника, крjь'пкаго и=
непобjьди'маго засту'пника и= хода'тая w= душа'хъ на'шихъ.

%<Б%>у'ди w= на'съ моле'бникъ и= хода'тай ко прест~jь'й
тр\оцjь, и= подви'гни на мл~тву съ тобо'ю ли'ки ст~ы'хъ,
и='хже житiю` поревнова'лъ _е=си`, прп\дбне: съ ни'миже
ку'пнw моли'ся w= ми'рjь и= о_у=строе'нiи всегw` мi'ра, да
ти'хое и= безмо'лвное житiе` поживе'мъ въ вjь'цjь се'мъ, и=
въ бу'дущемъ жи'знь вjь'чную наслjь'дуемъ.

%<В%>ъ по'стницjьхъ вели'къ бы'въ, прп\дбне, тjь'сное
и='ноческое въ пусты'ни житiе` проходи'лъ _е=си`, и= сiе` во
о_у=миле'ннjьй мл~твjь сконча'лъ _е=си`: моли` сп~сти'ся
на'мъ.

%<Бг~оро'диченъ:%>

%<Т%>ы` _е=си`, преч\стая бц\де, прибjь'жище на'ше и=
о_у=твержде'нiе, моли` сн~а твоего` и= бг~а на'шего пода'ти
на'мъ сп~се'нiе и= грjьхw'въ w=ставле'нiе.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ, бл~же,
о_у='тренюющихъ ти` ду'шы любо'вiю w=зари`, молю'ся, тя`
вjь'дjьти, сло'ве бж~iй, и='стиннаго бг~а, w\т мра'ка
грjьхо'внагw взыва'юща.

%<В%>сjь^мъ приходя'щымъ къ тебjь` бы'лъ _е=си`
о_у=чи'тель и='стинный, и= къ бц\дjь вели'кiй мл~твенникъ:
и= ны'нjь,прп\дбне, не преста'й моля'ся w=
ча'дjьхъ твои'хъ, jа='кw и='маши дерзнове'нiе ве'лiе.

%<Д%>а вни'дутъ ны'нjь хр\стоимени'тiи лю'дiе во хра'мъ
_о=би'тели саро'вскiя, къ ч\стны'мъ моще'мъ твои^мъ,
прп\дбне серафi'ме, припа'дающе, и= да про'сятъ w\т теб_е`
и=сцjьле'нiя, здра'вiя и= сп~се'нiя, хр\ста` велича'юще.

%<В%>ъ нощи` моля'щу ти ся бг~у, прп\дбне, вра'гъ
неви'димый хотя'ше о_у=страши'ти тя`, но мл~твою твое'ю
посра'мленъ, и=счезе` вселука'вый.

%<Бг~оро'диченъ:%>

%<Б%>г~а, _е=го'же родила` _е=си`, преч\стая мр~i'е,
моли`, рабw'мъ твои^мъ пода'ти прегрjьше'нiй w=ставле'нiе.

%<И='нъ.%>

%<I=рмо'съ: П%>росвjьти` на'съ повелjь^нiи твои'ми,
гд\си, и= мы'шцею твое'ю высо'кою тво'й ми'ръ пода'ждь
на'мъ, чл~вjьколю'бче.

%<П%>осто'мъ и= непреста'нною мл~твою просла'вилъ
_е=си`, прп\дбне, _о=би'тель саро'вскую, _е=ле'емъ w\т
i=кw'ны вл\дчцы помазу'я н_еду'жныя и= тjь'мъ и=сцjьле'нiе
неwску'днw подава'я: и= ны'нjь моли'ся сп~сти'ся душа'мъ
на'шымъ.

%<С%>т~и'телiе и= сщ~е'нницы сора'дуйтеся и='нокwмъ
сарw'вскимъ, и= простi'и лю'дiе вку'пjь воспо'йте
бл~же'ннаго _о=тца`, w=бурева'емыхъ скорбьми` ти'хое
приста'нище, врача` душ_е'внымъ и= тjьл_е'снымъ неду'гwмъ
ско'раго.

%<П%>ринеси` мл~твы твоя^, прп\дбне, jа='кw же'ртву
бл~гопрiя'тну и= непоро'чну ко прест~jь'й тр\оцjь, и= не
забу'ди на'съ, ны'нjь творя'щихъ па'мять твою`: мл\сть
и=спроси` ненави'дящымъ, _о=би'дящымъ и= вражду'ющымъ на
на'съ, и= и=зба'ви всjь'хъ w\т вся'кiя ско'рби.

%<Бг~оро'диченъ:%>

%<О_у=%>пра'ви о_у='мъ мо'й, вл\дчце, w=бурева'емый
страстьми` мно'гими: сп~си`, бц\де, къ тебjь` прибjьга'ющыя,
и=ны'я бо по'мощи, ч\стая, ра'звjь теб_е` не зна'емъ.

%<Пjь'снь s~.%>

%<I=рмо'съ: Ж%>ите'йское мо'ре воздвиза'емое зря`
напа'стей бу'рею, къ ти'хому приста'нищу твоему` прите'къ,
вопiю' ти: возведи` w\т тли` живо'тъ мо'й, многоми'лостиве.

%<С%>т~а'я душа` твоя` _о=би'тель бы'сть бг~у, въ не'йже
_о=ц~ъ, сн~ъ и= ст~ы'й дх~ъ всели'ся: тjь'мже мо'лимъ тя`,
прп\дбне, наважд_е'нiя вра^жiя w\т чту'щихъ тя` w\тжени`, и=
вjь^рнымъ лю'демъ ми'ръ и= здра'вiе да'руй.

%<В%>ели^кiя твоя^ пусты'нныя по'двиги и= труды` и=
сла'дость о_у=че'нiя твоегw` почита'емъ, прп\дбне серафi'ме,
и='миже мнw'гiя приходя'щыя къ тебjь` просвjьти'лъ _е=си` и=
научи'лъ _е=си` воспjьва'ти _е=диносу'щную тр\оцу.

%<Ж%>итiе'мъ ч\стымъ послjь'довалъ вл\дцjь хр\сту`,
тече'нiе до'брое сконча'лъ _е=си`, прп\дбне: къ вjь^чнымъ же
_о=би'телемъ возше'дъ, бл~же'нне, зри'ши та'мw, jа=`же
а='гг~ли ви'дятъ: тjь'мже, чту'ще па'мять твою`, хр\ста`
велича'емъ.

%<Бг~оро'диченъ:%>

%<Н%>ы'нjь къ тебjь` прибjьга'ю, преч\стая, сп~си' мя
мл~твами твои'ми и= соблюди`: _е=ли^ка бо хо'щеши, мо'жеши,
jа='кw мт~и всемогу'щагw.

%<И='нъ.%>

%<I=рмо'съ: М%>л~тву пролiю` ко гд\су, и= тому`
возвjьщу` п_еча'ли моя^, jа='кw sw'лъ душа` моя`
и=спо'лнися, и= живо'тъ мо'й а='ду прибли'жися, и= молю'ся
jа='кw i=w'на: w\т тли`, бж~е, возведи' мя.

%<Г%>рjьхw'въ и=спо'лнени вси` _е=смы`, твоя^ же мл~твы,
прп\дбне серафi'ме, jа='кw кади'ло бл~гово'нно, ко гд\севи
восхо'дятъ. ны'нjь мо'лимъ тя`: волну'ющееся въ земли`
на'шей мо'ре sла'гw невjь'рiя и=зсуши`, и= сп~се'нiе душа'мъ
на'шымъ w\т гд\са и=спроси`.

%<Б%>л~же'нъ вои'стинну бы'лъ _е=си`, прп\дбне
серафi'ме, нището'ю бога'тство и= пла'чемъ ра'дость
стяжа'въ, ю='же приходя'щымъ _о=би'льнw подава'лъ _е=си`: и=
ны'нjь лучы` чуде'съ и=сточа'еши, и= и=сцjьля'еши всjь'хъ,
съ вjь'рою къ тебjь` притека'ющихъ.

%<В%>ъ пусты'ни кладене'цъ и=скопа'въ твои'ма рука'ма,
прп\дбне, приходя'щыя жа'ждущыя лю'ди напои'лъ _е=си`, и=
ны'нjь мнw'гимъ н_еду'жнымъ водо'ю кладенца` сегw` бwлjь'зни
и=сцjьля'еши: вои'стинну ди'внаго мл~твенника и= чудотво'рца
всjь^мъ, прп\дбне, вл\дка тя` показа`.

%<Бг~оро'диченъ:%>

%<В%>ои'стинну тя` мт~рь бж~iю и=сповjь'дуемъ,
и='стинную бц\ду, твои'мъ бо рождество'мъ тлjь'ннагw
w=сужде'нiя и=зба'вихомся, милосе'рдiя ра'ди чл~вjьколю'бца
бг~а, и= къ жи'зни нетлjь'ннjьй воззва'ни бы'хомъ.

%<Конда'къ, гла'съ в~:%>

%<М%>i'ра красоту` и= jа=`же въ не'мъ тлjь^нная
w=ста'вивъ, прп\дбне, въ саро'вскую _о=би'тель всели'лся
_е=си`: и= та'мw а='гг~льски пожи'въ, мнw'гимъ пу'ть бы'лъ
_е=си` ко сп~се'нiю: сегw` ра'ди и= хр\сто'съ тебе`, _о='тче
серафi'ме, просла'ви, и= да'ромъ и=сцjьле'нiй и= чуде'съ
w=богати`. тjь'мже вопiе'мъ ти`: ра'дуйся, серафi'ме,
прп\дбне _о='тче на'шъ.

%<I='косъ:%>

%<W=%>ста'вивъ ро'дъ и= дру'ги, бога'тство jа='кw пра'хъ
вмjьни'въ, въ пусты'ни саро'встjьй водвори'лся _е=си`: и= на
стра^сти jа='кw безпло'тенъ подвиза'вся, а='гг~лwвъ
ликостоя'нiя сподо'бился _е=си`. тjь'мже дх~w'вная
разумjь^нiя прiи'мъ, пода'ждь и= на'мъ, прп\дбне, разу'мнw
пjь'сньми воспjь'ти тя`, си'це гл~го'лющымъ: ра'дуйся,
серафi'ме бл~же'нне, нб\сный чл~вjь'че и= земны'й а='гг~ле:
ра'дуйся, въ любви` хр\сту` подража'телю. ра'дуйся, ст~а'гw
дх~а _о=би'тель: ра'дуйся, о_у=ныва'ющымъ ве'лiе ра'дованiе.
ра'дуйся, и=сто'чниче и=сцjьле'нiй: ра'дуйся, скорбя'щымъ
душа'мъ сла'дкое о_у=тjьше'нiе. ра'дуйся, и='нокwмъ ти'хое
приста'нище и= о_у=чи'телю прему'дрый: ра'дуйся, похвало`
земли` рwссi'йскiя: ра'дуйся, серафi'ме, прп\дбне _о='тче
на'шъ.

%<Пjь'снь з~.%>

%<I=рмо'съ: Р%>осода'тельну о_у='бw пе'щь содjь'ла
а='гг~лъ прп\дбнымъ _о=трокw'мъ, халд_е'и же w=паля'ющее
велjь'нiе бж~iе мучи'теля о_у=вjьща` вопи'ти: бл~гослове'нъ
_е=си`, бж~е _о=т_е'цъ на'шихъ.

%<Ч%>у'дно житiе` твое` jа=ви'ся, прп\дбне, бл~года'тiю
бж\ственнагw дх~а и=спо'лнено: бл~же'нну вои'стинну кончи'ну
прв\дныхъ прiя'лъ _е=си`, w= хр\стjь` ра'дуяся: мы' же къ
просла'вльшему тя` взыва'емъ: _о=т_е'цъ на'шихъ бж~е,
бл~гослове'нъ _е=си`.

%<М%>но'жество люде'й во ст~у'ю _о=би'тель соше'дшеся
дне'сь, прп\дбне серафi'ме, ч\стны'мъ моще'мъ твои^мъ
покланя'ется, w\т ни'хже и=сцjьл_е'нiя вси` почерпа'емъ,
непреста'ннw зову'ще: _о=т_е'цъ на'шихъ бж~е,
бл~гослове'нъ _е=си`.

%<В%>о всю` зе'млю и=зы'де вjьща'нiе сiе`, jа='кw въ
саро'вjь чудотво'рецъ пресла'венъ jа=ви'ся, и=сцjьле'нiй
мно'жество и=сточа'я всjь^мъ съ вjь'рою приходя'щымъ и=
вопiю'щымъ: _о=т_е'цъ на'шихъ бж~е, бл~гослове'нъ _е=си`.

%<Бг~оро'диченъ:%>

%<Б%>ц\де дв~о, ро'ждшая сло'во па'че сло'ва, зижди'теля
твоего`, того` моли` съ прп\дбнымъ серафi'момъ, поми'ловати
ду'шы на'шя.

%<И='нъ.%>

%<I=рмо'съ: W\т%> i=уде'и доше'дше _о='троцы, въ
вавv"лw'нjь и=ногда` вjь'рою тр\оческою пла'мень пе'щный
попра'ша, пою'ще: _о=тц_е'въ бж~е, бл~гослове'нъ _е=си`.

%<П%>оми'луй на'съ, гд\си, и= w\т вся'кагw sла`
душетлjь'ннагw сохрани` мл~твами о_у=го'дника твоегw`,
прп\дбнагw серафi'ма, да вси` о_у=ми'льнw вопiе'мъ ти`:
_о=т_е'цъ на'шихъ бж~е, бл~гослове'нъ _е=си`.

%<К%>то` не почуди'тся, кто` не просла'витъ
неизслjь'димую глубину` милосе'рдiя твоегw`, гд\си, jа='кw
jа=ви'лъ _е=си` всему` мi'ру о_у=го'дника твоего`,
прп\дбнаго серафi'ма, мл~твенника те'плаго w= на'съ
вопiю'щихъ тебjь`: _о=т_е'цъ на'шихъ бж~е, бл~гослове'нъ
_е=си`.

%<Б%>л~года'рное сiе` пjь'нiе, w\т на'съ приноси'мое
тебjь`, прп\дбне серафi'ме, прiими`, и= всjь^мъ на'мъ,
пра'зднующымъ ст~у'ю па'мять твою` и= покланя'ющымся ра'цjь
моще'й твои'хъ, и=сцjьле'нiе да'руй, вопiю'щымъ: _о=т_е'цъ
на'шихъ бж~е, бл~гослове'нъ _е=си`.

%<Бг~оро'диченъ:%>

%<Т%>ы` _е=си`, прест~а'я бц\де, прибjь'жище на'ше и=
о_у=твержде'нiе: моли` сн~а твоего` и= бг~а на'шего пода'ти
на'мъ сп~се'нiе и= грjьхw'въ w=ставле'нiе.

%<Пjь'снь и~.%>

%<I=рмо'съ: И=%>з\ъ пла'мене прп\дбнымъ ро'су и=сточи'лъ
_е=си` и= прв\днагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти, тя` превозно'симъ
во вся^ вjь'ки.

%<П%>лотскi^я стра^сти о_у=кроти'въ и= мi'рови
о_у=мертви'вся, гл~го'лы жи'зни вjь'чныя се'рдцемъ твои'мъ,
бл~же'нне прiя'лъ _е=си`, науча'я всjь'хъ къ тебjь`
притека'вшихъ взыва'ти: гд\са по'йте, дjьла`, и=
превозноси'те _е=го` во вjь'ки.

%<В%>ъ прославле'нiи ч\стны'хъ моще'й твои'хъ, прп\дбне,
_о=би'тель саро'вская ра'дости и=спо'лнися: лю'дiе же вси`
ди'вному во ст~ы'хъ свои'хъ бг~у взыва'ху: гд\са по'йте,
дjьла`, и= превозноси'те _е=го` во вjь'ки.

%<Б%>л~года'тiю бж\ственнагw дх~а и=спо'лненъ сы'й,
прп\дбне серафi'ме, вjь^рнымъ лю'демъ, творя'щымъ ст~у'ю
па'мять твою`, мл~твами твои'ми и=спроси` грjьхw'въ
проще'нiе, вопiю'щымъ: дjь'ти бл~гослови'те, сщ~е'нницы
воспо'йте, лю'дiе превозноси'те гд\са во вjь'ки.

%<Бг~оро'диченъ:%>

%<С%>п~се'нiя хода'таица на'мъ jа=ви'лася _е=си`, бц\де,
ро'ждшая сп~са и= вл\дку всjь'хъ: тjь'мже мо'лимъ тя`,
сп~се'нiя сподо'би всjь'хъ пjьсносло'вящихъ тя` вjь'рнw во
вся^ вjь'ки.

%<И='нъ.%>

%<I=рмо'съ: Ц%>р~я` нб\снаго, _е=го'же пою'тъ вw'и
а='гг~льстiи, хвали'те и= превозноси'те во вся^ вjь'ки.

%<Д%>обродjь'тельному житiю` твоему`, прп\дбне,
позави'дjьвъ вра'гъ вселука'вый, восхотjь` запя'тiе тебjь`
сотвори'ти: ты' же, бл~года'тiю бж~iею и= мл~твами вл\дчцы
посрами'въ того`, бг~а просла'вилъ _е=си`, пjьсносло'вя:
гд\са по'йте, дjьла`, и= превозноси'те _е=го` во вjь'ки.

%<Jа='%>кw мо'лнiя блиста'ющися свjь'тится на
поднебе'снjьй, та'кw и= вjьща^нiя w= твои'хъ, прп\дбне,
чудесjь'хъ во всю` зе'млю и=зыдо'ша. мы' же, дивя'щеся
сла'вjь твое'й, вопiе'мъ: дjь'ти бл~гослови'те, сщ~е'нницы
воспо'йте, лю'дiе превозноси'те гд\са во вjь'ки.

%<Б%>л~гослови'мъ _о=ц~а` и= сн~а и= ст~а'го дх~а,
гд\са.

%<С%>у'етными и= стра'стными помышл_е'нiи мяту'щiйся
о_у='мъ на'шъ и=сцjьли`, прп\дбне, вw'лны sла'гw невjь'рiя
въ земли` на'шей о_у=кроти`, разсла'бл_енная жите'йскими
попеч_е'нiи сердца` на^ша о_у=крjьпи`, да сла'вимъ хр\ста`
содjь'теля во вся^ вjь'ки.

%<И= ны'нjь, бг~оро'диченъ:%>

%<Р%>а'дуйся, пр\сто'ле гд\сень _о=гнезра'чный:
ра'дуйся, заре` невеще'ственнагw блиста'нiя: ра'дуйся,
_о='блаче возсiя'вшагw сл~нца прв\днагw, хр\ста` сп~са
на'шегw, _е=го'же превозно'симъ во вся^ вjь'ки.

%<Пjь'снь f~.%>

%<I=рмо'съ: Б%>г~а чл~вjь'кwмъ невозмо'жно ви'дjьти, на
него'же не смjь'ютъ чи'ни а='гг~льстiи взира'ти: тобо'ю же,
всеч\стая, jа=ви'ся чл~вjь'кwмъ сло'во воплоще'но: _е=го'же
велича'юще, съ нб\сными вw'и тя` о_у=бл~жа'емъ.

%<Н%>едосто'йными о_у=сты` воспjьва'емое тебjь` ма'лое
хвале'нiе на'ше, прп\дбне, не пре'зри, но прiими`: и=
всjь'хъ прославля'ющихъ тя` w=святи`, бjь'дъ и= напа'стей и=
вjь'чнагw муче'нiя и=зба'ви, да тя` при'снw воспjьва'емъ.

%<М%>ра'зъ нощны'й и= ва'ръ дневны'й во о_у=едине'нiи
пусты'ннjьмъ до'блественнjь претерпjь'въ, до'мъ прему'дрости
бж~iя бы'лъ _е=си` и= къ сiя'нiю невече'рнему восте'клъ
_е=си`: моли` сп~сти'ся на'мъ.

%<С%>ла'вится дне'сь _о=би'тель, въ не'йже jа=ре'мъ
хр\сто'въ прiя'ти и=зво'лилъ _е=си`: та'мw бо въ пусты'ни
дни^ твоя^ пребы'лъ _е=си`, и= твои'ми о_у=че'ньми мнw'ги
приходя'щыя къ тебjь` вразуми'въ, научи'лъ _е=си` бы'ти
ча^да цр~кве хр\сто'вы.

%<Бг~оро'диченъ:%>

%<Т%>ы` _е=си` крjь'пость на'ша, ты` _е=си` похвала` и=
ра'дованiе, храни'тельница на'ша, заступле'нiе, прибjь'жище
и= предста'тельница непобjьди'мая: преч\стая бц\де, сп~си`
рабы^ твоя^.

%<И='нъ.%>

%<I=рмо'съ: В%>ои'стинну бц\ду тя` и=сповjь'дуемъ,
сп~се'ннiи тобо'ю, дв~о ч\стая, съ безпло'тными ли^ки тя`
велича'юще.

%<В%>_ели'кимъ _о=тц_е'мъ, дре'вле въ постjь` и=
по'двизjьхъ просiя'вшымъ, поревнова'въ, прп\дбне, чрез\ъ
вся^ дни^ живота` твоегw` въ мл~твjь, слеза'хъ и= трудjь'хъ
пребы'лъ _е=си`, до'ндеже дости'глъ _е=си` нб\сныя
_о=би'тели: тjь'мже тя` досто'йнw о_у=бл~жа'емъ.

%<К%>рjь'пкою си'лою хр\сто'съ бг~ъ тя` препоя'са и=
о_у=крjьпи` побjьжда'ти кw'зни де'мwнскiя, прп\дбне. тjь'мже
ны'нjь мо'лимъ тя`: моли` чл~вjьколю'бца бг~а, да и=зба'витъ
всjь'хъ на'съ w\т вра'жiихъ нахожде'нiй и= и=скуше'нiй, и=
сп~се'тъ ду'шы на'шя.

%<В%>ъ болjь'знехъ и= ско'рбехъ на'шихъ къ тебjь`,
прп\дбне, прибjьга'емъ и= и=з\ъ глубины` душе'вныя вопiе'мъ:
бу'ди на'мъ небу'рное приста'нище и= болjь'знемъ ско'рый
цjьли'тель, и= и=зба'ви на'съ w\т вся'кагw неду'га и=
ну'жды, да тя` непреста'ннw велича'емъ.

%<Бг~оро'диченъ:%>

%<_Е=%>ди'наго w\т ст~ы'я тр\оцы, сло'ва и= сн~а родила`
_е=си`, дв~о преч\стая, _е=го'же съ прп\дбными и= прв\дными
моли` w= рабjь'хъ твои'хъ, вjь'рою прося'щихъ грjьхw'въ
проще'нiя.

%<Свjьти'ленъ.%>

%<Подо'бенъ: Ж%>_ены`, о_у=слы'шите:

%<П%>рiиди'те, вси` вjь'рнiи, сщ~е'нными пjь'сньми
восхва'лимъ ди'внаго въ чудесjь'хъ прп\дбнаго серафi'ма,
но'ваго свjьти'льника рwссi'йскiя земли`, а='гг~лwмъ
собесjь'дника и= те'плаго мл~твенника къ бг~у w= чту'щихъ
ст~у'ю па'мять _е=гw`.

%<Сла'ва, и= ны'нjь, предпра'зднства, и=ли`
бг~оро'диченъ:%>

%<П%>о бз~jь о_у=пова'нiе и=му'ще на тя`, преч\стая
бц\де, мо'лимъ ти ся: ро'ждшагося и=з\ъ теб_е` о_у=моли`
дарова'ти ми'ръ вселе'ннjьй и= ве'лiю мл\сть.

%<На хвали'техъ стiхи^ры на s~, предпра'зднства г~ и=
прп\дбному г~.%>

%<А='ще же нjь'сть предпра'зднства, прп\дбному на д~,
гла'съ и~.%>

%<П%>риспjь` всеч\стны'й пра'здникъ _о=би'тели
саро'вскiя, па'мять прп\дбнагw серафi'ма, _е=му'же ны'нjь
си'це возопiи'мъ: ра'дуйся, по'стникwмъ свjьти'ло и=
о_у=твержде'нiе, и='нокwмъ sвjьздо`, jа='коже волхвw'мъ,
показу'ющая пу'ть въ нб\сныя _о=би'т_ели, сщ~е'нникwмъ
похвало` пресла'вная, любве` и= цjьлому'дрiя и=сто'чниче
неизсяка'емый, свjьти'льниче пресвjь'тлый дх~о'внагw
разсужде'нiя: ра'дуйся, пра'вило добродjь'телемъ вели'кое.

%<Два'жды.%>

%<Б%>л~же'нне _о='тче серафi'ме, хр\сто'ви вои'стинну
послjь'довалъ _е=си`, братолю'бiемъ и= неsло'бiемъ всjь'хъ
къ себjь` привлека'я, кро'тостiю же и= смире'нiемъ мнw'ги
добродjь'тельному пути` науча'я. тjь'мже любо'вiю па'мять
твою`, прп\дбне серафi'ме, о_у=блажа'емъ.

%<В%>ъ пусты'ню всели'лся _е=си`, прп\дбне, и= та'мw
и=спо'лнився дх~о'вныя прему'дрости, на высоту`
добродjь'тели возше'лъ _е=си`. тjь'мже вопiе'мъ ти`:
ра'дуйся, цр~ко'вное о_у=краше'нiе, сщ~е'нникwмъ до'брое
о_у=тjьше'нiе, и='нокwмъ бл~голjь'пiе и= похвало`, серафi'ме
бл~же'нне: моли` хр\ста` бг~а ми'ръ вселе'ннjьй дарова'ти и=
душа'мъ на'шымъ ве'лiю мл\сть.

%<Сла'ва, гла'съ s~:%>

%<П%>рiиди'те и='нокwвъ собо'ри и= по'стникwвъ
сосло'вiе, прiиди'те хр\стоимени'тыхъ люде'й мнw'жества,
пjь'сньми и='стиннаго по'стника почти'мъ, вопiю'ще:
ра'дуйся, постопа'мъ вл\дки хр\ста` о_у='зкимъ
путе'мъ о_у=правля'емый, и= притека'ющымъ къ тебjь` въ
бjьда'хъ и= ско'рбехъ ско'рый помо'щниче, и= сп~се'нiя
хода'таю преди'вный: ра'дуйся, да'ромъ пр\оро'чества
о_у=кра'шенный, прорица'яй jа='кw настwя'щая гряду^щая:
моли'ся, прп\дбне серафi'ме, w= чту'щихъ вjь'рою и= любо'вiю
ст~у'ю па'мять твою`.

%<И= ны'нjь, предпра'зднства, и=ли` бг~оро'диченъ:%>

%<Б%>ц\де, ты` _е=си` лоза` и='стинная, возрасти'вшая
на'мъ пло'дъ живота`: тебjь` мо'лимся, моли'ся, вл\дчце, со
ст~ы'ми а=п\слы, поми'ловати ду'шы на'шя.

%<Славосло'вiе вели'кое, и= w\тпу'стъ.%>

%<На лiтургi'и.%>

%<Бл~ж_е'нны w\т канw'на пе'рвагw пjь'снь г~-я, и=
втора'гw канw'на пjь'снь s~-я. Прокi'менъ, гла'съ з~:
Ч\с%>тна` пред\ъ гд\семъ сме'рть прп\дбныхъ _е=гw`.
%<Стi'хъ: Ч%>то` возда'мъ гд\сви w= всjь'хъ, jа=`же воздаде'
ми; %<А=п\слъ къ гала'тwмъ, зача'ло сг~_i. _Е=v\глiе w\т
луки`, зача'ло к~д, и=ли` w\т матfе'а, зача'ло г~.
Прича'стенъ: В%>ъ па'мять вjь'чную бу'детъ
прв\дникъ.

