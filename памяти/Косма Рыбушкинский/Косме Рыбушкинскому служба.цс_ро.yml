---
вечерня:
   отпустительно:
      тропарь:
         глас: 5
         текст: Космо преславне, / священномучениче Христов, / в годину гонения / креста
            пастырскаго не уклонивыйся / ниже священнаго / служения своего отвергшийся, /
            в узилище и на судищи безбожничестем / твердым во исповедании Христове пребыл
            еси, / ныне же на Небесех / венцем мученичества украшенный, / моли Христа
            Пастыреначальника // помиловатися душам нашим.
      молитва: 'О дивный во страдальцех священномучениче Космо, Церкви Российския
         пречудное украшение и земли Саратовския велие удобрение!Велии подвизи и труды
         твои, яже за правоверие и за Церковь Божию положил еси. Ты, возжелав вышних,
         оставил еси земную славу, и мучеником древним ревнуя, доблественно противустал
         еси ярости властей нечестивых и прещению зломышленных клеврет ея. Ты, прием
         неправедное осуждение и казнь лютую, восприял еси венец мученичества, кровными
         каплями яко многоценным камением испещренный, и ныне во Царствии Небеснем Престолу
         всех Владыки с ликом новомучеников и исповедников Российских предстоиши.Сего
         ради мы грешнии тебе припадаем и тебе молимся: о друже Христов, избави нас молитвами
         твоими от всякаго бесовскаго обстояния, спаси нас немощных от уст пагубнаго
         змия, ищущаго пожрети нас и свести ко аду живот наш. Исторгни нас от лютых страстей
         и всякия напасти, грех ради наших находящия. Подаждь душам нашим утешение, всади
         в сердца наша страх Суда Божия, наипаче же укрепи в нас веру Православную, в
         нейже до конца земнаго жития нашего твердо пребывати без порока сподоби и твоея
         Христу верности подражатели нас быти научи. Аще же терпеливо крест искушений
         и злостраданий понести не возможем, обаче и тогда не лиши нас милостивыя твоея
         помощи, страстотерпче великий, но свободу и ослабу нам у Господа испроси.Огради
         всесильным твоим предстательством к Богу, угодниче Христов и страстотерпче великий,
         отче Космо, страну нашу Российскую, град сей и вся грады и веси от глада, огня,
         меча, нашествия иноплеменных и междоусобныя брани и от всякаго зла, и всем с
         верою и любовию притекающим к тебе испроси у Господа Бога грехов прощение, телеси
         здравие, недугов прощение, от скорбных обстояний свобождение, да нечестия и
         мирских похотей отбегше, Богови же благоугодивше, спасение улучити сподобимся
         и с тобою купно в невечернем свете воспоем Нераздельную и Единосущную Троицу,
         Отца и Сына и Святаго Духа, ныне и присно и во веки веков. Аминь.'
утреня:
   канон:
      кондак:
         глас: 6
         текст: Воспоим ныне святаго / пресвитера Косму, / иже в земли Саратовстей явленнаго /
            новаго Небеснаго светильника, / верных души / неленостно упасшаго / егда волцы
            хищнии / тщахуся расхитити я. / Темже и Христос его / в обители райския всели /
            яко преславна священномученика, // и ходатая о душах наших.
