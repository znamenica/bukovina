---
вечерня:
   отпустительно:
      тропарь:
         глас: 5
         текст: 'Во святителях благочестно пожил еси, / и мучения путь скончав, / богоборцев
            ярость посрамил еси, / поборник Христову стаду / был еси, богомудре. / Темже тя
            почитаем ныне, / вопиюще: священномучениче Анатолие, / моли Христа Бога //
            спастися душам нашим.'
      молитва: О священномучениче святителю отче Анатолие! К тебе, молитвеннику теплому и
         пред Богом предстателю усердно притекаем. В лютую годину гонений и испытаний земли
         нашея, внегда безбожныя врази предаша смерти верныя рабы Божия и храмы святыя
         сокрушиша, явил тя Господь Церкве своея аки столп непоколебим и людем Божиим пастыря
         добра, душу свою за овцы полагающа и волки душепагубныя далече отгоняюща. Ныне убо
         призри на нас, со умиленною душею и сокрушенным сердцем тебе призывающих. Крепость
         бо наша в нас оскуде и вражия ловления и сети окружиша нас. Молися за нас, да не
         погибнем до конца со беззаконьми нашими, но да обратит нас Господь на стезю покаяния
         и спасения, да простит нам вся согрешения наша и ниспошлет мир на грады и веси наша,
         избавит нас от нашествия иноплеменников, междоусобныя брани и всяких раздоров и
         нестроений. Утверди, священномучениче, веру и благочестие во всех чадах Православныя
         Церкве, испроси нам от Господа мужества дар, да явимся наследницы Царствия Небеснаго,
         сохраняя верность до конца жизни нашея Господу Богу и Спасу нашему Иисусу Христу.
         Ему же подобает всякая слава, честь и поклонение, со Отцем и Святым Духом, ныне и
         присно, и во веки веков. Аминь.
утреня:
   канон:
      кондак:
         глас: 5
         текст: Апостолов сопрестольниче / и святителей украшение, / православным щит / и
            утверждение был еси, / просвещая безбожия / нощь глубокую. / Сего ради явился
            еси / священнострадалец за Христа. / От бед избави нас / твоими молитвами, //
            священномучениче Анатолие.
