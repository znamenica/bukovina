---
вечерня:
   отпустительно:
      тропарь:
         глас: 3
         текст: Троицы Святыя служителю, / земне ангеле / и небесне человече, / духовнаго
            Оптинскаго / старчества преемниче, / Христов священнотаинниче и исповедниче, /
            Духа Святаго / обитель всечестная, / преподобне отче / Севастиане, досточтиме, /
            испроси мирови мир / и душам нашим // велию милость.
      молитва: 'О, пречестная и священная главо, благодати Святаго Духа исполненная,
         Спасoво со Отцем обиталище, старцев оптинских учениче и преемниче, града Караганды
         светлейшее украшение, Казахстанския страны бoгодарованный молитвенниче, Церкви
         Русския пастырю богопрославленный, сирым и вдовицам заступниче, немощных врачу
         безмездный, правило веры и благочестия, преподобных сожителю и мучеников сопричастниче,
         богоносне отче наш Севастиане досточтиме! К тебе усердно прибегая, моление теплое
         приносим: от сокровищницы твоея подаждь и нашему убожеству; смирением твоим
         нашу гордыню низложи; безстрастием наша страсти попали; бодроствованием лености
         навык от нас отжени; слезными токи наше нечувствие пробуди; бдением от нерадения
         нас возстави; молитвами и в нас пламень молитвы возжги; любовию нас братолюбны
         сотвори; подаждь же нам дух кротости и смирения, дух чистоты и благочестия;
         от страстей многонедужия нас свободи и ко истинному покаянию приведи. Ты бо
         во уме твоем непрестанно имел еси на Кресте Распявшагося за нас Сына Божия,
         Того сладчайшее Имя во уме и в сердце непрестанно имети и нас научи, да любовию
         Тому пламенея, страшный оный день судный сретити уготовимся, и в Царствие Небесное
         внити с тобою сподобимся, славити и воспевати Триединую державу Бога нашего:
         Отца и Сына и Духа Святаго во веки. Аминь.'
утреня:
   канон:
      кондак:
         глас: 3
         текст: 'В радость Господа / Воскресшаго вшедшаго, / преподобным Oптинским / старцем
            сликовника, / мучеников и исповедников сопричастника, / священнотаинникам Божиим
            сослужителя, / земна Aнгела / и небесна человека, / града Караганды / боголепное
            украшение, / Казахстанския страны / богомольца изрядна, / Церкви Русския похвалу /
            ублажим, вернии, / с веселием ему вопия: / радуйся, Севастиане, // преподобне отче
            наш.'
