---
вечерня:
   отпустительно:
      тропарь:
         глас: 4
         текст: Царствия ради Небеснаго / мир и вся яже в мире / оставили есте, / тесноту
            совершенного / послушания возлюбивши, / дивныя подвижницы / и Христа ради мученицы /
            в годину лютых испытаний / в земли Новгородстей процветшия, / блаженныя матери
            наша / Евдокие, Дарие, / Дарие и Марие, / помяните нас у Престола // Пресвятыя Троицы.
      молитва: 'О, дивныя подвижницы и заступницы наша мученице Евдокие, Дарие, Дарие
         и Марие  - древних отец подражательницы истинны, в тесноте послушания без разсуждения,
         бдения и поста изнурительнаго пожившия  - ныне к вам прибегаем и, к мощем вашим
         припадающе, молим вас: о страстотерпицы святыя, незлобивыя агницы, своею кровию
         Христа ради обагренныя и жестокими предателями тридневно мучимыя и закланныя;
         о прозорливицы, многия души от гибели вечныя исхитившия и о страданиях прежде
         кончины от Господа извещенныя, о изцелительницы и чудотворицы не токмо в земли
         Нижегородстей, но и во всей стране Российстей просиявшия,  - не оставите нас
         во грехах и беззакониих погибнути, но помозите в покаянии истиннем житие наше
         скончати, славяще Святую Троицу Отца и Сына и Святаго Духа во веки веков. Аминь.'
утреня:
   канон:
      кондак:
         глас: 8
         текст: Житием праведным / к достойному приятию мученичества / себе уготовившия /
            без боязни тридневная / избиения и смерть / претерпели есте / Невесты Христовы
            предивныя / блаженныя Евдокие, Дарие, / Дарие и Марие, / ныне многими чудесы /
            и исцелении просиявшия, / не оставите землю Русскую // без покаяния погибнути.
