<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца септе'мврiа въ д~_i де'нь.

[гл\ва г~] Всемi'рное воздви'женiе чт\сна'гw и=
животворя'щагw кр\ста`:

На ма'лjьй вече'рни стiхи^ры, гла'съ а~:

Подо'бенъ: Нб\сныхъ чинw'въ:

Кр\стъ возно'сится, и= де'мwни прогоня'ются, разбо'йникъ
_е=де'ма о_у='бw врата` w\тверза'етъ, сме'рть
о_у=мерщвля'ется, и= ны'нjь пуста` jа=ви'ся, хр\сто'съ
велича'ется. тjь'мъ весели'теся вси` земноро'днiи, кля'тва
разруши'ся. [Два'жды.]

Прiиди'те бг~олюби'вiи вси`, кр\стъ ч\стны'й возноси'мый
ви'дяще, возвели'чимъ ку'пнw, и= сла'ву дади'мъ, _е=ди'ному
и=зба'вителю и= бг~у взыва'юще: распны'йся на дре'вjь
кр\стнjьмъ. не пре'зри моля'щихся на'съ.

Го'ресть дре'вле w=слажда'я мwv"се'й, и=зба'ви i=и~ля,
w='бразомъ кр\стъ пропису'я: мы' же сего` вси` бж~е'ственнw
вjь'рнiи, та'инственнw воwбража'юще въ сердца'хъ на'шихъ
всегда`, сп~са'емся держа'вою _е=гw`.

Сла'ва, и= ны'нjь, гла'съ s~. Самогла'сенъ:

Дне'сь са'дъ живо'тный, w\т земны'хъ незаходи'мыхъ
нjь'дръ происхо'дитъ: на не'мъ пригвожде'ннагw хр\ста`
и=звjьству'етъ воскр\снiе, и= воздвиза'емый рука'ми
сщ~е'нническими, тогw` на нб~са` возвjьща'етъ возноше'нiе:
и='мже на'ше смjьше'нiе, w\т _е='же на зе'млю паде'нiя, на
нб~сjь'хъ жи'тельствуетъ. тjь'мже бл~года'рственнjь
возопiи'мъ: гд\си, вознесы'йся на не'мъ, и= тjь'мъ
совозне'съ на'съ, нб\сныя твоея` ра'дости сподо'би, jа='кw
чл~вjьколю'бецъ.

Прокi'менъ дне`, и= Сподо'би гд\си:

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

Водо'ю бг~отво'рною и= кро'вiю твое'ю сло'ве, свjь'тлw
цр~ковь о_у=краша'ется, jа='кw невjь'ста, кр\ста` сла'ву
пою'щи.

Стi'хъ: Возноси'те гд\са бг~а на'шего, и= покланя'йтеся
подно'жiю нw'гу _е=гw`, jа='кw ст~о _е='сть.

Копiе` со кр\сто'мъ, гво'зди и= и=на^я, и='миже
живоно'сное хр\сто'во пригвозди'ся тjь'ло, вознося'ще
поклони'мся.

Стi'хъ: Бг~ъ же цр~ь на'шъ пре'жде вjь'ка, содjь'ла
сп~се'нiе посредjь` земли`.

_Е=гда` а=мали'ка мwv"се'й побjьжда'ше, на высоту`
ру'цjь и=мjь'я кр\стоявле'ннw, w=бразова'ше хр\сто'ву
стр\сть преч\стую.

Сла'ва, и= ны'нjь, гла'съ s~.

Дне'сь дре'во jа=ви'ся, дне'сь ро'дъ _е=вре'йскiй
поги'бе, дне'сь вjь'рными цр~и` вjь'ра jа=вля'ется, и=
а=да'мъ дре'ва ра'ди и=спаде`, и= па'ки дре'вомъ де'мwни
вострепета'ша: всеси'льне гд\си, сла'ва тебjь`.

Тропа'рь, гла'съ а~.

Сп~си` гд\си лю'ди твоя^, и= бл~гослови` достоя'нiе
твое`, побjь^ды бл~говjь'рному i=мпера'тору на'шему
[и='м\ркъ], на сопроти^вныя да'руя, и= твое` сохраня'я
кр\сто'мъ твои'мъ жи'тельство.

{<::рус>совр. варианты:<::слав> Сп~си` гд\си лю'ди твоя^, и=
бл~гослови` достоя'нiе твое`, побjь^ды [правосла'внымъ
хр\стiа'номъ] на сопроти^вныя да'руя, и= твое` сохраня'я
кр\сто'мъ твои'мъ жи'тельство.}

По w\тпуще'нiи же ма'лыя вече'рни вхо'дитъ
_е=кклисiа'рхъ со i=ере'емъ и= дiа'кономъ, и=
параекклисiа'рхомъ въ же'ртвенникъ со свjьща'ми, и=
w=блачи'тся i=ере'й, и= дiа'конъ, и= кади'въ чт\сны'й
кр\стъ, глаго'летъ: Бл~гослови` вл\дко. I=ере'й:
Бл~гослове'нъ бг~ъ на'шъ: Та'же, трист~о'е, и= по _О='ч~е
на'шъ, тропа'рь кр\ста`: Сп~си` гд\си лю'ди твоя^: Сла'ва и=
ны'нjь, конда'къ. И= взима'етъ i=ере'й ч\стны'й кр\стъ съ
блю'домъ на главу`, и= вно'ситъ _е=го` во ст~ы'й _о=лта'рь:
пред\ъиду'щымъ же пред\ъ ни'мъ со двjьма` лампа'дама, и=
полага'етъ честны'й кр\стъ на ст~о'й трапе'зjь, на
_е=v\гльскомъ мjь'стjь: и= вжига'ютъ пред\ъ ни'мъ свjьщу` на
всю` но'щь, а= _е=v\глiе поставля'етъ на го'рнее мjь'сто.

Подоба'етъ вjь'дати, jа='кw а='ще случи'тся пра'здникъ
се'й въ недjь'лю, ничто'же пое'тся воскр\сно, ни стiхи^ры
воскр\сны, ниже` непорw'чны, ни степ_е'нна гла'са: ни
_е=v\глiе воскр\сно чте'тся, то'чiю, Воскр\снiе хр\сто'во,
глаго'лемъ, не пое'тся же и= Ст~ъ гд\сь бг~ъ, но пое'мъ всю`
слу'жбу пра'здника.

На вели'цjьй вече'рни,

а='ще въ суббw'ту ве'чера, пое'мъ Бл~же'нъ му'жъ,
каfi'сму всю`. А='ще же въ недjь'лю ве'чера, пое'мъ Бл~же'нъ
му'жъ, пе'рвый а=нтiфw'нъ. А='ще ли во и=ны'й де'нь,
Бл~же'нъ му'жъ, не пое'мъ, но по предначина'тельномъ
_псалмjь` пое'мъ: Гд\си воззва'хъ, на гла'съ s~.

И= пое'мъ стiхи^ры пра'здника на и~, гла'съ s~:

Подо'бенъ: Всю` w\тложи'вше:

Кр\стъ воздвиза'емъ, на не'мъ вознесе'ннагw стр\сть
пречи'стую пjь'ти повелjьва'етъ тва'ри все'й: на то'мъ бо
о_у=би'въ на'съ о_у=би'вшаго, о_у=мерщвл_е'нныя w=живи'лъ
_е='сть, и= о_у=добри`, и= на нб~сjь'хъ жи'ти сподо'би
jа='кw мл\срдъ, премно'жествомъ бл~гости. тjь'мъ ра'дующеся,
вознесе'мъ и='мя _е=гw`, и= тогw` возвели'чимъ кра'йнее
снизхожде'нiе. [Три'жды.]

Мwv"се'й пред\ъwбрази` тя`, ру'ки просте'ръ на высоту`,
и= побjьжда'ше а=мали'ка мучи'теля, кр\сте ч\стны'й,
вjь'рныхъ похвало`, страда'льцевъ о_у=твержде'нiе, а=п\слwвъ
о_у=добре'нiе, прв\дныхъ побо'рниче, всjь'хъ прп\дбныхъ
сп~си'телю, тjь'мъ тя` воздвиза'ема зря'щи тва'рь,
весели'тся, и= торжеству'етъ сла'вящи хр\ста`, тобо'ю
разстоя^щая собра'вшаго кра'йнею бл~гостiю. [Три'жды.]

Кр\сте преч\стны'й, _е=го'же w=бстоя'тъ чи'ни
а='гг~льстiи веселя'щеся, дне'сь воздвиза'емъ,
бж~е'ственнымъ манове'нiемъ возно'сиши вся^, w=краде'нiемъ
снjь'ди w\тгна^нныя, и= въ сме'рть попо'лзшыяся. тjь'мже тя`
сердцы^ и= о_у=стна'ми вjь'рнiи лобыза'юще, сщ~е'нiе
почерпа'емъ: возноси'те, вопiю'ще хр\ста` пребл~га'го бг~а,
и= тогw` покланя'йтеся бж~е'ственному подно'жiю. [Два'жды.]

Сла'ва, и= ны'нjь, гла'съ в~:

Прiиди'те вси` jа=зы'цы, бл~гослове'нному дре'ву
поклони'мся, и='мже бы'сть вjь'чная пра'вда: пра'_отца бо
а=да'ма прельсти'вый дре'вомъ, кр\сто'мъ прельща'ется, и=
па'даетъ низве'рженъ паде'нiемъ стра'ннымъ, мучи'тельствомъ
w=держа'вый ца'рское зда'нiе. кро'вiю бж~iею jа='дъ sмiе'въ
w\тмыва'ется, и= кля'тва разруши'ся w=сужде'нiя прв\днагw,
непра'веднымъ судо'мъ прв\днику w=сужде'ну бы'вшу: дре'вомъ
бо подоба'ше дре'во и=сцjьли'ти, и= стр\стiю безстра'стнагw,
jа=`же на дре'вjь, разрjьши'ти стра^сти w=сужде'ннагw, но
сла'ва хр\сте` цр~ю`, _е='же w= на'съ твоему` му'дрому
смотре'нiю, и='мже сп~слъ _е=си` всjь'хъ, jа='кw бл~гъ и=
чл~вjьколю'бецъ.

Вхо'дъ. Прокi'менъ дне`.

[А='ще случи'тся пра'здникъ се'й въ суббw'ту: въ пято'къ
ве'чера прокi'менъ дне` w=ставля'ется, и= пое'тся прокi'менъ
вели'кiй гла'съ з~: Бг~ъ на'шъ на нб~си` и= на земли`, вся^
_е=ли^ка восхотjь`, сотвори`. Поне'же въ суббw'ту ве'чера
пое'тся прокi'менъ: Гд\сь воцр~и'ся:] И= чт_е'нiя.

И=схо'да чте'нiе. [Главы^ _е~_i и= s~_i.]

Поя'тъ мwv"се'й сы'ны i=и~левы w\т мо'ря чермна'гw, и=
веде` ты^я въ пусты'ню су'ръ: и= и=дя'ху три` дни^ въ
пусты'ни, и= не w=брjьта'ху воды`, да бы'ша пи'ли. Прiидо'ша
же въ ме'рру, и= не можа'ху пи'ти воды` и=з\ъ ме'рры,
горька' бо бjь`: сегw` ра'ди нарече'ся и='мя мjь'сту тому`,
го'ресть. И= ропта'ху лю'дiе на мwv"се'а, глаго'лющiе: что`
пiе'мъ; Возопи' же мwv"се'й ко гд\су, и= показа` _е=му` гд\сь
дре'во: и= вложи` то'е въ во'ду, и= сладка` бы'сть вода`.
Та'мw положи` _е=му` бг~ъ w=правда^нiя и= суды`, и= та'мw
и=скуша'ше _е=го`, и= рече`: А='ще слу'хомъ о_у=слы'шиши
гла'съ гд\са бг~а твоегw`, и= о_у=гw'дная пред\ъ ни'мъ
сотвори'ши, и= внуши'ши за^повjьди _е=гw`, и= сохрани'ши
вся^ w=правда^нiя _е=гw`: вся'ку болjь'знь, ю='же наведо'хъ
_е=гv'птянwмъ, не наведу` на тя`. а='зъ бо _е='смь гд\сь
и=сцjьля'яй тя`. И= прiидо'ша во _е=лi'мъ, и= бя'ху та'мw
двана'десять и=сто'чникwвъ во'дъ, и= се'дмьдесятъ сте'блiй
фi'нiковыхъ, и= w=полчи'шася та'мw при вода'хъ. И=
воздвиго'шася w\т _е=лi'ма, и= прiи'де ве'сь со'нмъ сынw'въ
i=и~левыхъ въ пусты'ню сi'нъ, jа='же _е='сть между`
_е=лi'момъ и= между` сi'ною.

При'тчей чте'нiе. [Глава` г~.]

Сы'не, не пренебрега'й наказа'нiя гд\сня, ниже`
w=слабjьва'й w\т негw` w=блича'емый: _е=го'же бо лю'битъ
гд\сь, наказу'етъ: бiе'тъ же вся'каго сы'на, _е=го'же
прiе'млетъ. Бл~же'нъ человjь'къ, и='же w=брjь'те
прему'дрость, и= сме'ртенъ, и='же о_у=вjь'дjь ра'зумъ.
Лу'чше бо сiю` купова'ти, не'жели зла'та и= сребра`
сокрw'вища. Ч\стнjь'йшая же _е='сть ка'менiй многоцjь'нныхъ,
не сопротивля'ется _е='й ничто'же лука'вое, бл~горазу'мна
_е='сть всjь^мъ лю'бящымъ ю=`: вся'кое же чт\сно'е
недосто'йно _е=я` _е='сть. Долгота` во житiя`, и= лjь^та
жи'зни въ десни'цjь _е=я`: Въ шу'йцjь же _е=я` бога'тство,
и= сла'ва. и=з\ъ о_у='стъ _е=я` и=схо'дитъ пра'вда, зако'нъ
же и= ми'лость на я=зы'цjь но'ситъ. Путiе` _е=я`, путiе`
добры`, и= вся^ стези^ _е=я` съ ми'ромъ. Дре'во живота`
_е='сть всjь^мъ держа'щымся _е=я`, и= восклоня'ющымся на
ню`, jа='кw на гд\са, тверда`.

Пр\оро'чества и=са'iина чте'нiе. [Глава` _кс~.]

Сiя^ глаго'летъ гд\сь: w\тве'рзутся врата` твоя^,
i=ерусали'ме, вы'ну де'нь и= но'щь, и= не затворя'тся,
_е='же ввести` къ тебjь` си'лу jа=зы'кwвъ, и= цари` и='хъ
ведw'мыя. Jа=зы'цы бо и= ца'рiе, и=`же тебjь` не
порабо'таютъ, поги'бнутъ: и= jа=зы'цы запустjь'нiемъ
запустjь'ютъ. И= сла'ва лiва'нова къ тебjь` прiи'детъ, въ
кv"парi'сjь и= пе'vкjь, и= ке'дрjь вку'пjь, просла'вити
мjь'сто ст~о'е мое`, и= мjь'сто но'гъ мои'хъ просла'влю. И=
по'йдутъ къ тебjь` боя'щеся сы'нове смири'вшихъ тя` и=
прогнjь'вавшихъ тя`, и= покло'нятся слjьдw'мъ но'гъ твои'хъ
вси` прогнjь'вавшiи тя`, и= нарече'шися гра'дъ гд\снь,
сiw'нъ ст~а'гw i=и~лева. За _е='же бы'ти тебjь` w=ста'влену
и= возненави'дjьну, и= не бjь` помога'яй тебjь`. и= положу'
тя въ ра'дость вjь'чную, весе'лiе родw'мъ родw'въ. И=
и=ссе'ши млеко` jа=зы'кwвъ, и= бога'тство царе'й снjь'си, и=
разумjь'еши, jа='кw а='зъ гд\сь сп~са'яй тя`, и= и=збавля'яй
тя` бг~ъ i=и~левъ.

На лiтi'и стiхи^ры самогла'сны, гла'съ а~.

[А=ндре'а i=ерусали'мскагw:]

Дне'сь jа='кw вои'стинну ст~овjьща'нный глаго'лъ дв~довъ
коне'цъ прiя'тъ: се' бо jа='вjь преч\стыхъ но'гъ твои'хъ
покланя'емся подно'жiю, и= на сjь'нь крилу` тво_е'ю
надjь'ющеся, всеще'дрый, вопiе'мъ ти`: да зна'менуется на
на'съ свjь'тъ лица` твоегw`. правосла'вныхъ люде'й твои'хъ
ро'гъ вознеси` ч\стна'гw кр\ста` твоегw` воздви'женiемъ,
хр\сте` многоми'лостиве.

Насажде'нное въ кра'нiевjь мjь'сте, дре'во су'щагw
живота`, на не'мже содjь'ла сп~се'нiе превjь'чный цр~ь
посредjь` земли`, возноси'мо дне'сь, w=сщ~а'етъ мi'ра
концы`, и= w=бновля'ется воскр\снiя до'мъ: ра'дуются
а='гг~ли на нб~си`, и= веселя'тся человjь'цы на земли`,
дв~дски вопiю'ще, и= глаго'люще: возноси'те гд\са бг~а
на'шегw, и= поклоня'йтеся подно'жiю нw'гу _е=гw`, jа='кw
ст~о _е='сть: подая'й мi'ру ве'лiю мл\сть.

Проwбразу'я кр\стъ тво'й, хр\сте`, патрiа'рхъ i=а'кwвъ,
вну'кwмъ бл~гослове'нiе да'руя, на глава'хъ премjьн_е'ны
ру'ки сотвори`. _е=го'же сп~се, мы` дне'сь вознося'ще
взыва'емъ: да'руй хр\столюби^вымъ лю'демъ побjь^ды, jа='кw
кwнстантi'ну w=долjь'нiе.

Гла'съ в~.

[Fеофа'ново:]

Бж~е'ственное сокро'вище въ земли` скрыва'емо,
жизнода'вца кр\стъ на нб~сjь'хъ показа'ся цр~ю`
бл~гочести'вому: и= побjь'ды на враги` подписа'нiе
jа=вля'етъ разу'мнw. _е=го'же ра'дуяся вjь'рою и= любо'вiю,
бж~е'ственнw восте'къ къ высотjь` зрjь'нiя, тща'нiемъ же
того` w\т земны'хъ нjь'дръ и=знесе` во и=збавле'нiе мi'ра и=
сп~се'нiе ду'шъ на'шихъ.

[Кv"прiа'ново:] Ру'къ премjьне'нiе патрiа'рха i=а'кwва
на благослове'нiе ча^дъ, держа'вное кр\ста` твоегw`
пред\ъявля'ше зна'менiе. _е=го'же мы` держа'ще тве'рда
храни'теля, де'мwнскiя всемо'шнw w\тго'нимъ полки`, и=
велiа'рову горды'ню въ не'мъ низлага'емъ, вражде'бнjьйшагw
а=мали'ка побjьжда'емъ всегуби'тельную си'лу. того` и=
ны'нjь возноси'ма бл~гочестивому'дреннw, вjь'рнiи, во
w=чище'нiе грjьхw'въ, твое'й бл~гости во многомножа'йшемъ
гла'сjь, вопiю'ще прино'симъ: гд\си поми'луй, и=з\ъ дв~ы
воплоти'выйся, о_у=ще'дри ру'къ твои'хъ, бл~же, му'дрое
созда'нiе.

[Льва` де'спота:] Ты` мо'й покро'въ держа'венъ _е=си`,
трича'стный кр\сте хр\сто'въ: w=ст~и' мя си'лою твое'ю, да
вjь'рою и= любо'вiю покланя'юся и= сла'влю тя`.

Гла'съ д~: Воспле'щемъ дне'сь пjь'сненное торжество`, и=
свjь'тлымъ лице'мъ, и= я=зы'комъ jа='снw возопiи'мъ: на'съ
ра'ди, хр\сте`, су'дъ прiе'мый, и= w=плева^нiя и= ра^ны, и=
червлени'цею w=дjь'явыйся, и= на кр\стъ возше'дъ, _е=го'же
ви'дjьвше со'лнце и= луна` свjь'тъ скры'ша, и= стра'хомъ
земля` колеба'шеся, и= завjь'са цр~ко'вная раздра'ся на
дво'е: ты` и= ны'нjь да'руй кр\стъ тво'й ч\стны'й на'мъ,
блюсти'теля и= храни'теля, и= прогони'теля де'монwвъ, jа='кw
да вси` w=блобыза'юще, вопiе'мъ _е=му`: сп~си' ны, кр\сте,
си'лою твое'ю, w=ст~и' ны свjь'тлостiю твое'ю, чт\сны'й
кр\сте, и= о_у=крjьпи' ны воздви'женiемъ твои'мъ, jа='кw
свjь'тъ на'мъ дарова'нъ _е=си`, и= сп~се'нiе ду'шъ на'шихъ.

[А=нато'лiа:] Свjьтосiя'ненъ sвjьзда'ми w='бразъ
предпоказа`, кр\сте, побjь'ду w=долjь'нiя бл~гочести'вому
царю` вели'кому, _е=гw'же мт~и _е=ле'на, и=з\ъwбрjь'тши,
мiроявле'нна сотвори`: и= тя` дне'сь воздви'жуще, вjь'рныхъ
ли'цы зове'мъ: просвjьти' ны свjь'тлостiю твое'ю, кр\сте
живоно'сный. w=ст~и' ны крjь'постiю твое'ю, всеч\стны'й
кр\сте, и= о_у=тверди' ны воздви'женiемъ твои'мъ,
воздвиза'емый ко w=полче'нiю врагw'въ.

Сла'ва, и= ны'нjь, гла'съ то'йже.

[А=нато'лiа:] Ч\Стна'гw кр\ста` хр\сте`, дjь'йство
проwбрази'въ мwv"се'й, побjьди` проти'внаго а=мали'ка въ
пусты'ни сiна'йстjьй: _е=гда' бо простира'ше ру'цjь, кр\ста`
w='бразъ творя`, о_у=крjьпля'хуся лю'дiе: ны'нjь же веще'й
сбытiе` въ на'съ и=спо'лнися. дне'сь кр\стъ воздвиза'ется,
и= де'мwни бjь'гаютъ. дне'сь тва'рь вся` w\т тли`
свободи'ся: вся^ бо кр\ста` ра'ди возсiя'ша на'мъ
дарова^нiя. тjь'мже ра'дующеся вси` припа'даемъ тебjь`
глаго'люще: jа='кw возвели'чишася дjьла` твоя^, гд\си,
сла'ва тебjь`.

На стiхо'внjь стiхи^ры, гла'съ _е~. Самоподо'бенъ:

Ра'дуйся живоно'сный кр\сте, бл~гоче'стiя непобjьди'мая
побjь'да, две'рь ра'йская, вjь'рныхъ о_у=твержде'нiе, цр~кве
w=гражде'нiе, и='мже тля` разори'ся и= о_у=праздни'ся, и=
попра'ся сме'ртная держа'ва, и= вознесо'хомся w\т земли` къ
нб\снымъ, _о=ру'жiе непобjьди'мое, бjьсw'въ сопротивобо'рче:
сла'ва мч~нкwвъ, прп\дбныхъ jа='кw вои'стинну о_у=добре'нiе:
приста'нище сп~се'нiя, да'руяй мi'ру ве'лiю ми'лость.

Стi'хъ: Возноси'те гд\са бг~а на'шего, и= покланя'йтеся
подно'жiю нw'гу _е=гw`, jа='кw ст~о _е='сть.

Ра'дуйся, гд\снь кр\сте, и='мже разрjьши'ся w\т кля'твы
человjь'чество, су'щiя ра'дости зна'менiе, прогоня'яй враги`
во твое'мъ воздви'женiи всеч\стне, на'мъ помо'щниче: царе'й
держа'во, крjь'пость пра'ведныхъ, сщ~е'нникwвъ бл~голjь'пiе,
воwбража'емый, и= лю'тыхъ и=збавля'яй, же'злъ си'лы, и='мже
пасе'мся: _о=ру'жiе ми'ра, _е=го'же со стра'хомъ w=бстоя'тъ
а='гг~ли: хр\ста` бж~е'ственная сла'ва, подаю'щагw мi'ру
ве'лiю мл\сть.

Стi'хъ: Бг~ъ же цр~ь на'шъ пре'жде вjь'ка, содjь'ла
сп~се'нiе посредjь` земли`.

Ра'дуйся слjьпы'хъ наста'вниче, немощны'хъ врачу`,
воскр\снiе всjь'хъ о_у=ме'ршихъ, воздви'гнувый ны` во тлю`
па'дшыя, кр\сте ч\стны'й: и='мже разруши'ся кля'тва, и=
процвjьте` нетлjь'нiе: и= земнi'и w=божи'хомся, и= дiа'волъ
всеконе'чнw низве'ржеся. дне'сь воздвиза'ема тя` ви'дяще
рука'ми а=рхiере'йскими, возно'симъ вознесе'ннаго посредjь`
тебе`, и= тебjь` покланя'емся, почерпа'юще бога'тнw ве'лiю
мл\сть.

Сла'ва, и= ны'нjь, гла'съ и~.

[I=wа'нна мона'ха:] _Е=го'же дре'вле мwv"се'й
проwбразова'въ собо'ю, а=мали'ка низложи'въ побjьди`: и=
дв~дъ пjьснопjь'вецъ, подно'жiю твоему`, вопiя`, кла'нятися
повелjьва'ше, ч\стно'му кр\сту` твоему` хр\сте` бж~е, дне'сь
грjь'шнiи кла'няемся. о_у=стна'ми недосто'йными, тя`
и=зво'лившаго пригвозди'тися на не'мъ, воспjьва'юще,
мо'лимся: гд\си, съ разбо'йникомъ цр\ствiя твоегw` сподо'би
на'съ.

Та'же, Ны'нjь w\тпуща'еши:

На бл~гослове'нiи хлjь'бwвъ, тропа'рь, гла'съ а~:

Сп~си` гд\си лю'ди твоя^ и= бл~гослови` достоя'нiе
твое`, побjь^ды бл~говjь'рному i=мпера'тору на'шему нiкола'ю
а=ле_кса'ндровичу на сопроти^вныя да'руя, и= твое` сохраня'я
кр\сто'мъ твои'мъ жи'тельство. [Три'жды.]

И= чте'мъ сло'во w= чт\снjь'мъ дре'вjь.

На о_у='трени

на Бг~ъ гд\сь, тропа'рь три'жды.

По а~-мъ стiхосло'вiи сjьда'ленъ, гла'съ s~:

То'кмw водрузи'ся дре'во, хр\сте`, кр\ста` твоегw`,
w=снова^нiя поколеба'шася сме'рти, гд\си: _е=го'же бо пожре`
жела'нiемъ а='дъ, w\тпусти` тре'петомъ. jа=ви'лъ _е=си`
на'мъ сп~се'нiе твое` ст~ы'й: и= славосло'вимъ тя`, сн~е
бж~iй поми'луй на'съ.

Сла'ва, и= ны'нjь, гла'съ а~. Подо'бенъ: Ка'мени
запеча'тану:

Кр\ста` твоегw` дре'ву покланя'емся, чл~вjьколю'бче,
jа='кw на не'мъ пригвозди'лся _е=си` животе` всjь'хъ. ра'й
w\тве'рзлъ _е=си`, сп~се, вjь'рою прише'дшему ти`
разбо'йнику, и= сла'дости сподо'бися и=сповjь'даяся тебjь`:
помяни' мя, гд\си. прiими`, jа='коже _о='наго, и= на'съ
зову'щихъ: согрjьши'хомъ вси`, бл~гоутро'бiемъ твои'мъ не
пре'зри на'съ.

По в~-мъ стiхосло'вiи сjьда'ленъ, гла'съ s~:

Дне'сь пр\оро'ческое и=спо'лнися сло'во: се' бо
покланя'емся на мjь'сто, и=дjь'же стоя'ша но'ги твоя^,
гд\си: и= дре'во спасе'нiя прiе'мше, грjьхо'вныхъ страсте'й
свобо'ду получи'хомъ, мл~твами бц\ды, _е=ди'не
чл~вjьколю'бче.

Сла'ва, и= ны'нjь, гла'съ и~.

Подо'бенъ: Повелjь'нное та'йнw:

Проwбража'ше та'инственнw дре'вле i=ису'съ наvи'нъ
кр\ста` w='бразъ: _е=гда` ру'цjь простре` кр\стови'днw,
сп~се мо'й, и= ста` со'лнце, до'ндеже враги` низложи`
противостоя'щыя тебjь` бг~у: ны'нjь бо за'йде на кр\стjь`
тя` зря`, и= держа'ву сме'ртную разруши'въ, ве'сь мi'ръ
совоздви'глъ _е=си`.

По полv"еле'и сjьда'ленъ, гла'съ и~.

Подо'бенъ: Повелjь'нное та'йнw:

Въ раи' мя пре'жде дре'во w=бнажи`, w= вкуше'нiи вра'гъ
принося` о_у=мерщвле'нiе: кр\ста' же дре'во, живота`
w=дjья'нiе человjь'кwмъ нося`, водрузи'ся на земли`, и=
мi'ръ ве'сь и=спо'лнися вся'кiя ра'дости. _е=го'же зря'ще
возвыша'ема, бг~у вjь'рою, лю'дiе, согла'снw возопiи'мъ:
и=спо'лнь сла'вы до'мъ тво'й.

Сла'ва, и= ны'нjь, то'йже:

Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: Ви'дjьша вси` концы` земли` сп~се'нiе бг~а
на'шегw. Стi'хъ: Воспо'йте гд\севи пjь'снь но'ву, jа='кw
ди^вна сотвори` гд\сь. Вся'кое дыха'нiе:

Стi'хъ: Хвали'те бг~а во ст~ы'хъ _е=гw`:

_Е=v\глiе w\т i=wа'нна, зача'ло м~в w\т полу`.

Та'же: Воскр\снiе хр\сто'во: _Псало'мъ н~. И= стiхи'ра,
гла'съ s~:

Кр\сте хр\сто'въ, хр\стiа'нъ о_у=пова'нiе, заблу'ждшихъ
наста'вниче, w=бурева'емыхъ приста'нище, въ бра'нехъ
побjь'да, вселе'нныя о_у=твержде'нiе, неду'жныхъ врачу`,
ме'ртвыхъ воскр\снiе, поми'луй на'съ.

Канw'нъ кр\ста`. Творе'нiе кv'ръ космы`.

[_Е=гw'же краестро'чiе: Кр\сту` надjь'явся пjь'нiе
w\трыга'ю.]

I=рмосы` по два'жды: тропари' же на в~_i, гла'съ и~.

Пjь'снь а~.

I=рмо'съ: Кр\стъ начерта'въ мwv"се'й, впря'мw жезло'мъ
чермно'е пресjьче`, i=и~лю пjьшеходя'щу, то'же w=бра'тнw
фараw'нwвымъ колесни'цамъ о_у=да'ривъ совокупи`, вопреки`
написа'въ непобjьди'мое _о=ру'жiе. тjь'мъ хр\сту` пои'мъ
бг~у на'шему, jа='кw просла'вися.

W='бразъ дре'вле мwv"се'й преч\стыя стр\сти въ себjь`
само'мъ проwбрази`, сщ~е'нныхъ средjь` стоя`: кр\стъ же
воwбрази'въ, просте'ртыми побjь'ду дла'ньми воздви'же,
держа'ву погуби'въ а=мали'ка всегуби'теля. тjь'мъ хр\сту`
пои'мъ бг~у на'шему, jа='кw просла'вися.

Возложи` мwv"се'й на столпjь` врачевство`, тлетвори'вагw
и=збавле'нiе и= jа=дови'тагw о_у=грызе'нiя: и= дре'ву
w='бразомъ кр\ста` по земли` пресмыка'ющагося sмi'я
привяза`, лука'вный въ се'мъ w=бличи'въ вре'дъ. тjь'мъ
хр\сту` пои'мъ бг~у на'шему, jа='кw просла'вися.

Показа` нб~о кр\ста` побjь'ду, бл~гоче'стiя держа'телю,
и= царю` бг~ому'дру, врагw'въ въ не'мже sлосе'рдныхъ
низложи'ся свирjь'пство, ле'сть же преврати'ся, и= вjь'ра
распростре'ся земны^мъ конц_е'мъ бж~е'ственная. тjь'мъ
хр\сту` пои'мъ бг~у на'шему, jа='кw просла'вися.

Катава'сiа, _о='ба ли^ка вку'пjь: Кр\стъ начерта'въ
мwv"се'й:

Пjь'снь г~.

I=рмо'съ: Же'злъ во w='бразъ та'йны прiе'млется,
прозябе'нiемъ бо предразсужда'етъ сщ~е'нника: неплодя'щей же
пре'жде цр~кви, ны'нjь процвjьте` дре'во кр\ста`, въ
держа'ву и= о_у=твержде'нiе.

Jа='кw и=спусти` о_у=даря'емь во'ду краесjько'мый,
непокори^вымъ лю'демъ и= жестос_е'рдымъ, бг~озва'нныя
проявля'ше цр~кве та'инство, _е=я'же кр\стъ держа'ва и=
о_у=твержде'нiе.

Ре'брwмъ преч\стымъ, копiе'мъ пробод_е'ннымъ, вода` съ
кро'вiю и=стече`, w=бновля'ющая завjь'тъ, и= w=мыва'тельная
грjьха`: вjь'рныхъ бо кр\стъ похвала`, и= царе'й держа'ва,
и= о_у=твержде'нiе.

Сjьда'ленъ, гла'съ д~.

Подо'бенъ: Ско'рw предвари`:

Въ тебjь`, требл~же'нне и= жизнода'вче кр\сте, лю'дiе
о_у=чрежда'ющеся спра'зднуютъ, съ невеще'ственными ли'ки:
чи'ни а=рхiере'йстiи бл~гоговjь'йнw воспjьва'ютъ, мно'жество
же мона'шествующихъ и= по'стникwвъ покланя'ются: хр\ста' же
распе'ншагося вси` сла'вимъ.

Сла'ва, и= ны'нjь, то'йже.

Пjь'снь д~.

I=рмо'съ: О_у=слы'шахъ, гд\си, смотре'нiя твоегw`
та'инство, разумjь'хъ дjьла` твоя^ и= просла'вихъ твое`
бж~ество`.

Горькорw'дныя преложи` дре'вомъ мwv"се'й и=сто'чники въ
пусты'ни дре'вле, кр\сто'мъ ко бл~гоче'стiю jа=зы'кwвъ
проявля'я преложе'нiе.

Глубинjь` внjь'дривый сjьку'щую и=здаде` i=_орда'нъ
дре'ву, кр\сто'мъ и= кр~ще'нiемъ, сjьче'нiе ле'сти
зна'менуя.

Сщ~е'ннw w=полча'ются четвероча'стнiи лю'дiе,
предходя'ще w='бразомъ свидjь'тельства ски'нiи,
кр\стоwбра'зными чи'нми прославля'еми.

Чу'днw простира'емь, со'лн_ечныя лучи` и=спуща'ше
кр\стъ, и= повjь'даша нб~са` сла'ву бг~а на'шегw.

Пjь'снь _е~.

I=рмо'съ: _W требл~же'нное дре'во, на не'мже распя'ся
хр\сто'съ, цр~ь и= гд\сь, и='мже паде` дре'вомъ
прельсти'вый: тобо'ю прельсти'вся, бг~у пригвозди'вшуся
пло'тiю, подаю'щему ми'ръ душа'мъ на'шымъ.

Тебе` приснопjь'тое дре'во, на не'мже простре'ся
хр\сто'съ, _е=де'мъ храня'щее w=браща'ющееся _о=ру'жiе,
кр\сте, о_у=стыдjь'ся: стра'шный же херувi'мъ о_у=ступи` на
тебjь` пригвожде'нному хр\сту`, подаю'щему ми'ръ душа'мъ
на'шымъ.

Подзе'мныхъ си^лы проти^вныя кр\ста` страша'тся,
начерта'ема зна'менiя на возду'сjь, по нему'же хо'дятъ
нб\сныхъ, и= земноро'дныхъ ро'ди, колjь^на прекланя'юще
хр\сту`, подаю'щему ми'ръ душа'мъ на'шымъ.

Заря'ми нетлjь'нными jа='влься бж~е'ственный кр\стъ
w=мрач_е'ннымъ jа=зы'кwмъ, заблужд_е'нымъ въ пре'лести,
бж~е'ственный свjь'тъ w=блиста'въ, о_у=своя'етъ на не'мъ
пригвожде'нному хр\сту`, подаю'щему ми'ръ душа'мъ на'шымъ.

Пjь'снь s~.

I=рмо'съ: Во'днагw sвjь'ря во о_у=тро'бjь, дла^ни i=w'на
кр\стови'днw распросте'ръ, сп~си'тельную стр\сть
проwбража'ше jа='вjь. тjь'мъ тридне'венъ и=зше'дъ,
премi'рное воскр~се'нiе прописа'ше, пло'тiю пригвожде'ннагw
хр\ста` бг~а, и= тридне'внымъ воскр~се'нiемъ мi'ръ
просвjь'щшагw.

Ста'ростiю преклони'вся, и= неду'гомъ w=тягче'нъ
и=спра'вися, i=а'кwвъ ру'цjь премjьни'въ, дjь'йствiе
jа=вля'я жизноно'снагw кр\ста`: и='бо ве'тхость зако'ннагw
сjьно'внагw писа'нiя новописа`, на не'мъ пло'тiю
пригвозди'выйся бг~ъ, и= душегуби'тельный неду'гъ ле'сти
w\тгна`.

На ю='ныя возложи'въ дла^ни бж~е'ственный i=и~ль,
кр\стови'днw главы^ jа=вля'ше, jа='кw старjь'йшая сла'ва,
законослужи'тели лю'дiе. тjь'мже подмнjь'вся та'кw
и=спрельсти'тися, не и=змjьни` жизноно'снагw w='браза:
превзы'дутъ бо лю'дiе хр\стw'вы бж~iи, новотвержде'ннiи
вопiя'ху, кр\сто'мъ w=гражда'еми.

Конда'къ, гла'съ д~. Подо'бенъ:

Вознесы'йся на кр\стъ во'лею, тезоимени'тому твоему`
но'вому жи'тельству, щедро'ты твоя^ да'руй хр\сте` бж~е,
возвесели` си'лою твое'ю бл~говjь'рнаго i=мпера'тора
на'шего, нiкола'я а=ле_кса'ндровича, побjь^ды дая` _е=му` на
сопоста'ты, посо'бiе и=му'щу твое`, _о=ру'жiе ми'ра,
непобjьди'мую побjь'ду.

[совр.: Вознесы'йся на кр\стъ во'лею, тезоимени'тому
твоему` но'вому жи'тельству, щедро'ты твоя^ да'руй хр\сте`
бж~е, возвесели` на'съ си'лою твое'ю, побjь^ды дая` на'мъ на
сопоста'ты, посо'бiе и=му'щымъ твое`, _о=ру'жiе ми'ра,
непобjьди'мую побjь'ду.

Вознесы'йся на кр\стъ во'лею, тезоимени'тому твоему`
но'вому жи'тельству, щедро'ты твоя^ да'руй хр\сте` бж~е,
возвесели` си'лою твое'ю правосла^вныя хр\стiа'ны, побjь^ды
дая` и=`мъ на сопоста'ты, посо'бiе и=му'щу твое`, _о=ру'жiе
мi'ра, непобjьди'мую побjь'ду.

Вознесы'йся на кр\стъ во'лею, тезоимени'тому твоему`
но'вому жи'тельству, щедро'ты твоя^ да'руй хр\сте` бж~е,
возвесели` си'лою твое'ю правосла'вныхъ хр\стiа'нъ, побjь^ды
дая` и=`мъ на сопоста'ты, посо'бiе и=му'щимъ твое`,
_о=ру'жiе мi'ра, непобjьди'мую побjь'ду.]

I='косъ: И='же до тре'тiягw нб~се` восхище'нъ бы'сть въ
ра'й, и= глаго'лы слы'шавъ неизреч_е'нныя и= бж~е'ств_енныя,
и='хже не лjь'ть я=зы'ки [человjь'ческими] глаго'лати, что`
гала'тwмъ пи'шетъ, jа='кw рачи'телiе писа'нiй прочто'сте и=
позна'сте: мнjь`, глаго'летъ, хвали'тися да не бу'детъ,
то'кмw во _е=ди'номъ кр\стjь` гд\сни, на не'мже страда'въ
о_у=би` стра^сти. того` о_у='бw и= мы` и=звjь'стнw держи'мъ,
кр\стъ гд\снь, хвалу` вси`: _е='сть бо на'мъ сп~си'тельное
сiе` дре'во, _о=ру'жiе ми'ра, непобjьди'мая побjь'да.

Пjь'снь з~.

I=рмо'съ: Безу'мное велjь'нiе мучи'теля sлочести'вагw
лю'ди поколеба`, ды'шущее преще'нiе и= sлохуле'нiе
бг~оме'рзкое: _о=ба'че три` _о='троки не о_у=страши`
jа='рость sвjь'рская, ни _о='гнь снjьда'яй, но
противоды'шущу росоно'сному ду'ху, со _о=гне'мъ су'ще
поя'ху: препjь'тый _о=тц_е'въ и= на'съ бж~е, бл~гослове'нъ
_е=си`.

W\т дре'ва вкуси'въ пе'рвый въ человjь'цjьхъ, въ
тлjь'нiе всели'ся: w\тверже'нiемъ бо жи'зни безче'стнjьйшимъ
w=суди'вся, всему` ро'ду тjьлотлjь'ненъ нjь'кiй, jа='кw
вре'дъ неду'га преподаде`. но w=брjь'тше земноро'днiи
воззва'нiе кр\стнымъ дре'вомъ, зове'мъ: препjь'тый
_о=тц_е'въ, и= на'съ бж~е, бл~гослове'нъ _е=си`.

Разруши` повелjь'нiе бж~iе преслуша'нiе, и= дре'во
принесе` сме'рть человjь'кwмъ, _е='же неблаговре'меннw
прича'стно бы'вшее: во о_у=твержде'нiе же sjьлw` чт\сна'гw,
w\тту'ду жи'зни дре'во возбраня'емо бjь`, _е='же разбо'йнику
sлоуме'ршу w\тве'рзе, бл~горазу'мнw зову'щу: препjь'тый
_о=тц_е'въ и= на'съ бж~е, бл~гослове'нъ _е=си`.

Жезла` w=б\ъе'млетъ кра'й i=w'сифова бу^дущая зря`
i=и~ль, ца'рствiя держа'вное, jа='кw воз\ъиму'ществитъ
пресла'вный кр\стъ, проявля'я. се'й бо царе'й побjьдоно'сная
похвала`, и= свjь'тъ вjь'рою зову'щымъ: препjь'тый
_о=тц_е'въ и= на'съ бж~е, бл~гослове'нъ _е=си`.

Пjь'снь и~.

I=рмо'съ: Бл~гослови'те, _о='троцы, тр\оцы
равночи'сленнiи, содjь'теля _о=ц~а` бг~а, по'йте снизше'дшее
сло'во, и= _о='гнь въ ро'су претво'ршее, и= превозноси'те
всjь^мъ жи'знь подава'ющаго, дх~а всест~а'го во вjь'ки.

Воздвиза'ему дре'ву, w=кропле'ну кро'вiю вопло'щшагwся
сло'ва бг~а, по'йте нб\сныя си^лы: земны'хъ воззва'нiе
пра'зднующе лю'дiе, поклони'теся хр\сто'ву кр\сту`, и='мже
мi'ру воста'нiе во вjь'ки.

Земноро'днiи дла'ньми, строи'телiе бл~года'ти кр\стъ, на
не'мже стоя'ше хр\сто'съ бг~ъ, возноси'те сщ~еннолjь'пнw, и=
копiе`, бж~iя сло'ва тjь'ло пробо'дшее! да ви'дятъ jа=зы'цы
вси` сп~се'нiе бж~iе, сла'вяще _е=го` во вjь'ки.

Бж~е'ственнымъ судо'мъ пред\ъизбра'ннiи весели'теся,
хр\стiа'нстiи вjь'рнiи ца'рiе, хвали'теся побjьдоно'снымъ
_о=ру'жiемъ, прiе'мше w\т бг~а кр\стъ чт\сны'й: въ се'мъ бо
колjь^на бра'ней, де'рзости и='щуще, разсыпа'ются во вjь'ки.

На девя'той пjь'сни Чт\снjь'йшую не пое'мъ, но пое'мъ
припjь'въ пра'здника: Велича'й, душе` моя`, преч\стны'й
кр\стъ гд\снь.

Та'же i=рмо'съ а~-гw канw'на: Та'инъ _е=си`, бц\де,
ра'й: И= другi'й ли'къ подо'бнjь припjь'въ, и= i=рмо'съ. И=
къ про'чымъ s~ стiха'мъ то'йже припjь'въ пое'мъ.

Пjь'снь f~.

I=рмо'съ: Та'инъ _е=си`, бц\де, ра'й, невоздjь'ланнw
возрасти'вшiй хр\ста`, и='мже кр\стное живоно'сное на земли`
насади'ся дре'во, тjь'мъ ны'нjь возноси'му покланя'ющеся
_е=му`, тя` велича'емъ.

Да возра'дуются древа` дубра^вная вся^, w=ст~и'вшуся
_е=стеству` и='хъ, w\т негw'же и=з\ъ нача'ла насади'шася,
хр\сту` распросте'ршуся на дре'вjь: тjь'мъ ны'нjь возноси'му
покланя'ющеся _е=му`, тя` велича'емъ.

Сщ~е'нный воста` ро'гъ, и= глава` всjь^мъ бг~ому^дрымъ
кр\стъ, и='мже грjь'шныхъ мы'сленнw стира'ются ро'ги вси`.
тjь'мъ ны'нjь возноси'му покланя'ющеся _е=му`, тя`
велича'емъ.

Другi'й припjь'въ: Велича'й, душе` моя`, животворя'щагw
кр\ста` гд\сня воздви'женiе. И= i=рмо'съ: Снjь'дiю дре'ва:
И= другi'й ли'къ подо'бнjь, припjь'въ, и= i=рмо'съ: тропари'
же s~ съ си'мъ же припjь'вомъ.

И='нъ.

I=рмо'съ: Снjь'дiю дре'ва, ро'ду прибы'вшая сме'рть,
кр\сто'мъ о_у=праздни'ся дне'сь: и='бо прама'терняя
всеро'дная кля'тва разруши'ся, прозябе'нiемъ чт\сыя
бг~омт~ре, ю='же вся^ си^лы нб\сныя велича'ютъ.

Го'рести о_у=бi'йственныя, jа='же w\т дре'ва, не
w=ста'вивъ, гд\си, кр\сто'мъ бо сiю` соверше'ннw и=стреби'лъ
_е=си`. сегw` ра'ди и= дре'вомъ о_у=слади` и=ногда` го'ресть
во'дъ ме'рры, проwбразу'ющее кр\ста` дjь'йство, _е='же вся^
си^лы нб\сныя велича'ютъ.

Непреста'ннw гружа'_емыя мра'комъ пра'_отца, гд\си,
кр\сто'мъ возвы'силъ _е=си` дне'сь: jа='кw бо ле'стiю
весьма` неудержа'ннw _е=стество` преднизведе'ся, всеро'днjь
ны` па'ки и=спра'ви свjь'тъ кр\ста` твоегw`, _е=го'же
вjь'рнiи велича'емъ.

Да w='бразъ пока'жеши мi'ру покланя'емый, гд\си,
кр\ста`, во всjь'хъ jа='кw пресла'вный на нб~сjь'хъ
и=з\ъwбрази'лъ _е=си`, свjь'томъ безмjь'рнымъ w=заре'нъ,
царю` все_ору'жiе непобjьди'мое. тjь'мъ тя` вся^ си^лы
нб\сныя велича'ютъ.

Катава'сiа: Та'инъ _е=си`, бц\де, ра'й: Другi'й:
Снjь'дiю дре'ва: Съ припjь'вы. И= покло'нъ.

Свjьти'ленъ.

Подо'бенъ: О_у=ч~нкw'мъ:

Кр\стъ, храни'тель всея` вселе'нныя: кр\стъ, красота`
цр~кве: кр\стъ, царе'й держа'ва: кр\стъ, вjь'рныхъ
о_у=твержде'нiе: кр\стъ, а='гг~лwвъ сла'ва, и= де'монwвъ
jа='зва. [Два'жды.]

Сла'ва, и= ны'нjь. Подо'бенъ: Ж_ены` о_у=слы'шите:

Кр\стъ воздвиза'ется дне'сь, и= мi'ръ w=сщ~а'ется: и='же
бо со _о=ц~е'мъ сjьдя'й и= дх~омъ ст~ы'мъ, на се'мъ ру'цjь
распростре`: мi'ръ ве'сь привлече` къ твоему`, хр\сте`,
позна'нiю. и=`же о_у='бw на тя` надjь'ющыяся бж~е'ственныя
сподо'би сла'вы.

На хвали'техъ стiхи^ры, на д~, гла'съ и~. Самоподо'бенъ:

_W пресла'внагw чудесе`! живоно'сный са'дъ, кр\стъ
прест~ы'й, на высоту` возноси'мъ jа=вля'ется дне'сь:
славосло'вятъ вси` концы` земнi'и, о_у=страша'ются
де'мwнскiя полки`. _w каковы'й да'ръ земны^мъ дарова'ся,
и='мже хр\сте` сп~си` ду'шы на'шя, jа='кw _е=ди'нъ
бл~гоутро'бенъ. [Два'жды.]

_W пресла'внагw чудесе`, jа='кw гро'здъ спо'лненъ
живота`, понесы'й вы'шняго, w\т земли` воздвиза'емъ кр\стъ
ви'дится дне'сь, и='мже вси` къ бг~у привлеко'хомся, и=
поже'рта бы'сть до конца` сме'рть. _w дре'во преч\стно'е,
и='мже воспрiя'хомъ во _е=де'мjь безсме'ртную пи'щу, хр\ста`
сла'вяще.

_W пресла'внагw чудесе`, широта` кр\ста` и= долгота`
нб~си` равна` _е='сть: jа='кw бж~е'ственною бл~года'тiю
w=сщ~а'етъ вся'ч_еская. w= се'мъ jа=зы'цы ва'рварстiи
побjьжда'ются, w= се'мъ ски'птры царе'й о_у=твержда'ются, _w
бж~е'ственныя лjь'ствицы, _е='юже восхо'димъ на нб~са`,
вознося'ще въ пjь'снехъ хр\ста` гд\са.

Сла'ва, и= ны'нjь, гла'съ s~

Дне'сь происхо'дитъ кр\стъ гд\снь, и= вjь'рнiи
прiе'млютъ того` жела'нiемъ, и= взе'млютъ и=сцjьл_е'нiя
души' же и= тjь'ла, и= вся'кiя болjь'зни. сего` цjьлу'имъ
ра'достiю и= стра'хомъ, стра'хомъ грjьха` ра'ди, jа='кw
недосто'йни су'ще: ра'достiю же сп~се'нiя ра'ди, _е='же
подае'тъ мi'ру на то'мъ пригвозди'выйся хр\сто'съ бг~ъ,
и=мjь'яй ве'лiю мл\сть.

И= славосло'вiе вели'кое ти'хw и= согла'снw пою'тъ.

А= w= кр\стномъ воздви'женiи, и= w= поклоне'нiи,
jа='коже о_у=ста'въ повелjьва'етъ.

_Е=гда' же цjьлу'имъ чт\сны'й кр\стъ: пое'мъ стiхи^ры
самогла'сны, ч\стна'гw кр\ста`, гла'съ в~:

Прiиди'те вjь'рнiи, животворя'щему дре'ву поклони'мся:
на не'мже хр\сто'съ цр~ь сла'вы во'лею ру'цjь распросте'ръ,
вознесе` на'съ на пе'рвое бл~же'нство, jа=`же пре'жде вра'гъ
сла'стiю о_у=кра'дъ, и=згна'ны w\т бг~а сотвори`. прiиди'те
вjь'рнiи, дре'ву поклони'мся, и='мже сподо'бихомся
неви'димыхъ вра^гъ сокруши'ти главы^. прiиди'те вся^
_о=те'ч_ествiя jа=зы'кwвъ, кр\стъ гд\сень пjь'сньми
почти'мъ. ра'дуйся кр\сте, па'дшагw а=да'ма соверше'нное
и=збавле'нiе: w= тебjь' бо вjь'рнjьйшiи ца'рiе на'ши
хва'лятся, jа='кw твое'ю си'лою i=сма'ильт_ескiя лю'ди
держа'внw покаря'юще. тя` ны'нjь со стра'хомъ хр\стiа'не
цjьлу'юще, на тебjь` пригвозди'вшагося бг~а сла'вимъ,
глаго'люще: гд\си, на то'мъ пригвозди'выйся поми'луй на'съ,
jа='кw бл~гъ и= чл~вjьколю'бецъ.

Гла'съ _е~: Прiиди'те лю'дiе, пресла'вное чу'до ви'дяще,
кр\ста` си'лjь поклони'мся, jа='кw дре'во въ раи` сме'рть
прозябе`: сiе' же жи'знь процвjьте`, безгрjь'шнаго и=му'щее
пригвожде'нна гд\са. w\т него'же вси` jа=зы'цы нетлjь'нiе
взе'млюще зове'мъ: и='же кр\сто'мъ сме'рть о_у=праздни'вый,
и= на'съ свободи'вый, сла'ва тебjь`.

Гла'съ то'йже:

Гла'съ пр\орw'къ твои'хъ и=са'iи и= дв~да. и=спо'лнися,
бж~е, глаго'лющiй: прiи'дутъ вси` jа=зы'цы, гд\си, и=
покло'нятся пред\ъ тобо'ю: се' бо лю'дiе, и=`же твоея`,
бл~же, бл~года'ти напо'лнишася, во дво'рjьхъ твои'хъ
i=ер\сли'ма. кр\стъ претерпjь'вый за ны`, и= воскр\снiемъ
твои'мъ животворя'й, сохрани` и= сп~си` ны`.

Гла'съ s~: Четвероконе'чный мi'ръ дне'сь w=сщ~а'ется.
четвероча'стному воздвиза'ему твоему` кр\сту`, хр\сте` бж~е
на'шъ, и= ро'гъ вjь'рнагw совозно'сится i=мпера'тора
на'шегw. тjь'мъ врагw'въ сокруша'емъ ро'ги: ве'лiй _е=си`,
гд\си, и= ди'венъ въ дjь'лjьхъ твои'хъ, сла'ва тебjь`.

Пр\оро'кwвъ гла'си дре'во ст~о'е предвозвjьсти'ша,
и='мже дре'внiя свободи'ся кля'твы сме'ртныя а=да'мъ: тва'рь
же дне'сь возноси'му тому`, совозвыша'етъ гла'съ, w\т бг~а
прося'щи бога'тыя мл\сти. но _е=ди'ный въ бл~гоутро'бiи
безмjь'рный вл\дко, w=чище'нiе бу'ди на'мъ, и= сп~си` ду'шы
на'шя.

Гла'съ и~: Гла'съ пр\оро'ка твоегw` мwv"се'а, бж~е,
и=спо'лнися глаго'ляй: о_у='зрите живо'тъ ва'шъ ви'сящъ
пред\ъ _о=чесы` ва'шими. дне'сь кр\стъ воздвиза'ется, и=
мi'ръ w\т ле'сти свобожда'ется. дне'сь хр\сто'во воскр\снiе
w=бновля'ется, и= концы` земли` ра'дуются, въ кv"мва'лjьхъ
дв~дски пjь'снь тебjь` принося'ще, и= глаго'люще: содjь'лалъ
_е=си` сп~се'нiе посредjь` земли`, бж~е, кр\стъ и=
воскр\снiе, и='хже ра'ди на'съ сп~слъ _е=си`, бл~же и=
чл~вjьколю'бче. всеси'льне гд\си, сла'ва тебjь`.

Гла'съ то'йже:

Дне'сь вл\дка тва'ри, и= гд\сь сла'вы, на кр\стjь`
пригвожда'ется, и= въ ре'бра пробода'ется, же'лчи и= _о='цта
вкуша'етъ, сла'дость цр~ко'вная: вjьнце'мъ w\т те'рнiя
w=блага'ется, покрыва'яй не'бо _о='блаки, _о=де'ждею
w=блачи'тся поруга'нiя: и= зауща'ется бре'нною руко'ю,
руко'ю созда'вый человjь'ка. по плеще'ма бiе'нъ быва'етъ,
w=дjьва'яй не'бо _о='блаки, заплева^нiя и= ра^ны прiе'млетъ,
понош_е'нiя и= зауш_е'нiя: и= вся^ терпи'тъ мене` ра'ди
w=сужде'ннагw, и=зба'витель мо'й и= бг~ъ, да сп~се'тъ мi'ръ
w\т пре'лести, jа='кw бл~гоутро'бенъ.

Сла'ва, и= ны'нjь, гла'съ то'йже:

Дне'сь неприкоснове'нный существо'мъ, прикоснове'нъ
мнjь` быва'етъ, и= стра'ждетъ стр\сти, свобожда'яй мя` w\т
страсте'й: свjь'тъ подава'яй слjьпы^мъ, w\т беззако'нныхъ
о_у=сте'нъ w=плева'ется, и= дае'тъ плещи` за плjьн_е'нныя на
ра^ны. сего` ч\стая дв~а и= мт~и на кр\стjь` зря'щи,
болjь'зненнw вjьща'ше: о_у=вы` мнjь` ча'до мое`, что` сiе`
сотвори'лъ _е=си`; кра'сный добро'тою па'че всjь'хъ
человjь^къ, бездыха'нный, беззра'чный jа=вля'ешися, не
и=мjь'я ви'да, ниже` добро'ты. о_у=вы` мнjь` мо'й свjь'те,
не могу` спя'ща зрjь'ти тя`, о_у=тро'бою о_у=язвля'юся, и=
лю'тое _о=ру'жiе се'рдце мое` прохо'дитъ: воспjьва'ю твоя^
стр\сти, покланя'юся бл~гоутро'бiю твоему`. долготерпjьли'ве
гд\си, сла'ва тебjь`.

Та'же, _е=кт_енiи`, и= про'чее _о=бы'чное. И= быва'етъ
соверше'нный w\тпу'стъ.

На лiтургi'и.

А=нтiфw'нъ а~. Гла'съ в~, _псало'мъ к~а:

Стi'хъ а~: Бж~е, бж~е мо'й, вонми' ми, вску'ю w=ста'вилъ
мя` _е=си`, Мл~твами бц\ды, сп~се, сп~си` на'съ. И= па'ки
другi'й ли'къ, стi'хъ в~-й: Дале'че w\т сп~се'нiя моегw`
словеса` грjьхопаде'нiй мои'хъ. Мл~твами бц\ды: И= па'ки а~-
й ли'къ, стi'хъ г~: Бж~е мо'й, воззову` во дни` и= не
о_у=слы'шиши, и= въ нощи`, и= не въ безу'мiе мнjь`. Мл~твами
бц\ды: Та'же в~-й ли'къ, стi'хъ д~: Ты' же во ст~jь'мъ
живе'ши, хвало` i=и~лева. Мл~твами бц\ды: Сла'ва, и= ны'нjь:
Мл~твами бц\ды:

А=нтiфw'нъ в~. Гла'съ в~, _псало'мъ _о~г:

Стi'хъ а~: Вску'ю, бж~е, w\три'нулъ ны` _е=си` до
конца`; Сп~си' ны, сн~е бж~iй, пло'тiю распны'йся, пою'щыя
ти`: а=ллилу'iа. Другi'й ли'къ, стi'хъ в~. Помяни` со'нмъ
тво'й, _е=го'же стяжа'лъ _е=си` и=спе'рва. Сп~си' ны, сн~е
бж~iй: Стi'хъ: г~: Гора` сiw'нъ сiя`, въ не'йже всели'лся
_е=си`. Сп~си' ны, сн~е бж~iй: Стi'хъ д~: Бг~ъ же цр~ь на'шъ
пре'жде вjь'ка, содjь'ла сп~се'нiе посредjь` земли`. Сп~си'
ны, сн~е бж~iй: Сла'ва, и= ны'нjь: _Е=диноро'дный сн~е:
[_о='ба ли^ка вку'пjь.]

А=нтiфw'нъ г~. Гла'съ а~, _псало'мъ ч~и:

Стi'хъ а~: Гд\сь воцр~и'ся, да гнjь'ваются лю'дiе. Та'же
тропа'рь: Сп~си`, гд\си, лю'ди твоя^: ве'сь до конца`.
Другi'й ли'къ то'йже стi'хъ: Гд\сь воцр~и'ся, да гнjь'ваются
лю'дiе, сjьдя'й на херувi'мjьхъ, да подви'жится земля`.
Тропа'рь: Сп~си`, гд\си, лю'ди твоя^: И= па'ки а~-й ли'къ,
стi'хъ г~: Гд\сь въ сiw'нjь вели'къ, и= высо'къ _е='сть
над\ъ всjь'ми людьми`. Тропа'рь: Сп~си`, гд\си, лю'ди твоя^:
Другi'й ли'къ, стi'хъ д~: Поклони'теся гд\севи во дворjь`
ст~jь'мъ _е=гw`. Тропа'рь: Сп~си`, гд\си, лю'ди твоя^:
Та'же, вхо'дъ. Дiа'конъ рече'тъ: Прему'дрость, про'сти. Мы'
же вхо'дное: Возноси'те гд\са бг~а на'шего, и= покланя'йтеся
подно'жiю нw'гу _е=гw`, jа='кw ст~о _е='сть. Та'же тропа'рь:
Сп~си`, гд\си, лю'ди твоя^: Сла'ва, и= ны'нjь, конда'къ:
Вознесы'йся на кр\стъ во'лею: Вмjь'стw же трист~а'гw:
Кр\сту` твоему` покланя'емся, вл\дко, и= ст~о'е воскр\снiе
твое` сла'вимъ. Прокi'менъ, гла'съ з~: Возноси'те гд\са бг~а
на'шего, и= покланя'йтеся подно'жiю нw'гу _е=гw`, jа='кw
ст~о _е='сть. Стi'хъ: Гд\сь воцр~и'ся, да гнjь'ваются
лю'дiе. А=п\слъ къ корi'нfянwмъ, зача'ло рк~_е. А=ллилу'iа,
гла'съ а~: Помяни` со'нмъ тво'й, _е=го'же стяжа'лъ _е=си`
и=спе'рва. Стi'хъ: Бг~ъ же цр~ь на'шъ пре'жде вjь'ка,
содjь'ла сп~се'нiе посредjь` земли`. _Е=v\глiе w\т i=wа'нна,
зача'ло _кс~. Прича'стенъ: Зна'менася на на'съ свjь'тъ лица`
твоегw`, гд\си.

На трапе'зjь же быва'етъ о_у=тjьше'нiе бра'тiи, w\т
_е=ле'а и= вiна`, и= про'чихъ снjь'дей _о=во'щныхъ: сы'ра же
и= jа=и'цъ и= ры'бы ника'коже де'рзнемъ косну'тися.

