<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ д~_i-й де'нь.%>

%<Всемi'рное воздви'женiе честна'гw и= животворя'щагw кр\ста`:%>

%<На ма'лjьй вече'рни стiхи^ры, гла'съ а~. По\д: Н%>б\сныхъ
чинw'въ:

%<К%>р\стъ возно'сится, * и= де'мwни прогоня'ются, * разбо'йникъ
_е=де'ма о_у='бw врата` w\тверза'етъ, * сме'рть о_у=мерщвля'ется,
и= ны'нjь пуста` jа=ви'ся, * хр\сто'съ велича'ется. * тjь'мъ
весели'теся вси` земноро'днiи, * кля'тва разруши'ся.

%<Два'жды.%>

%<П%>рiиди'те боголюби'вiи вси`, * кр\стъ честны'й возноси'мый
ви'дяще, * возвели'чимъ ку'пнw, и= сла'ву дади'мъ * _е=ди'ному
и=зба'вителю и= бг~у, взыва'юще: * распны'йся на дре'вjь
кр\стнjьмъ, * не пре'зри моля'щихся на'съ.

%<Г%>о'ресть дре'вле w=слажда'я мwv"се'й, * и=зба'ви i=и~ля,
_о='бразомъ кр\стъ пропису'я: * мы' же сего` вси` бж\ственнw
вjь'рнiи, * та'инственнw воwбража'юще въ сердца'хъ на'шихъ всегда`,
* спаса'емся держа'вою _е=гw`.

%<Сла'ва, и= ны'нjь, гла'съ s~. Самогла'сенъ:%>

%<Д%>не'сь са'дъ живо'тный, w\т земны'хъ незаходи'мыхъ нjь'дръ
происхо'дитъ, на не'мъ пригвожде'ннагw хр\ста` и=звjьству'етъ
воскресе'нiе: и= воздвиза'емый рука'ми свяще'нническими, тогw` на
нб~са` возвjьща'етъ возноше'нiе. и='мже на'ше смjьше'нiе, w\т
_е='же на зе'млю паде'нiя, на нб~сjь'хъ жи'тельствуетъ. тjь'мже
благода'рственнjь возопiи'мъ: гд\си, вознесы'йся на не'мъ, и=
тjь'мъ совозне'съ на'съ, нб\сныя твоея` ра'дости сподо'би, jа='кw
чл~вjьколю'бецъ.

%<Прокi'менъ дне`. И= С%>подо'би, гд\си:

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<В%>одо'ю бг~отво'рною, * и= кро'вiю твое'ю, сло'ве, * свjь'тлw
цр~ковь о_у=краша'ется, * jа='кw невjь'ста, * кр\ста` сла'ву
пою'щи.

%<Стi'хъ: В%>озноси'те гд\са бг~а на'шего, и= покланя'йтеся
подно'жiю нw'гу _е=гw`, jа='кw свя'то _е='сть.

%<К%>опiе` со кр\сто'мъ, * гво'зди, и= и=на^я, * и='миже
живоно'сное * хр\сто'во пригвозди'ся тjь'ло, * вознося'ще
поклони'мся.

%<Стi'хъ: Б%>г~ъ же цр~ь на'шъ пре'жде вjь'ка, содjь'ла
спасе'нiе посредjь` земли`.

%<_Е=%>гда` а=мали'ка * мwv"се'й побjьжда'ше, * на высоту`
ру'цjь и=мjь'я * кр\стоявле'ннw, * w=бразова'ше хр\сто'ву стр\сть
преч\стую.

%<Сла'ва, и= ны'нjь, гла'съ s~:%>

%<Д%>не'сь дре'во jа=ви'ся, дне'сь ро'дъ _е=вре'йскiй поги'бе,
дне'сь вjь'рными цари^ вjь'ра jа=вля'ется, и= а=да'мъ дре'ва ра'ди
и=спаде`, и= па'ки дре'вомъ де'мwни вострепета'ша: всеси'льне
гд\си, сла'ва тебjь`.

%<Тропа'рь, гла'съ а~:%>

%<С%>паси`, гд\си, лю'ди твоя^, и= благослови` достоя'нiе твое`,
побjь^ды на сопроти^вныя да'руя, и= твое` сохраня'я кр\сто'мъ
твои'мъ жи'тельство.

%<П%>о w\тпуще'нiи же ма'лыя вече'рни, вхо'дитъ _е=кклисiа'рхъ
со i=ере'емъ и= дiа'кономъ и= параекклисiа'рхомъ въ же'ртвенникъ со
свjьща'ми, и= w=блачи'тся i=ере'й, и= дiа'конъ: и= кади'въ честны'й
кр\стъ, глаго'летъ: %<Б%>лагослови`, влады'ко. I=ере'й:
%<Б%>л~гослове'нъ бг~ъ на'шъ: Та'же, Трист~о'е, и= по %<_О='%>ч~е
на'шъ: тропа'рь кр\ста`: %<С%>паси`, гд\си, лю'ди твоя^: Сла'ва, и=
ны'нjь, конда'къ. И= взима'етъ i=ере'й честны'й кр\стъ съ блю'домъ
на главу`, и= вно'ситъ _е=го` во ст~ы'й _о=лта'рь: пред\ъиду'щымъ
же предъ ни'мъ со двjьма` лампа'дами. И= полага'етъ честны'й кр\стъ
на ст~о'й трапе'зjь на _е=v\гльскомъ мjь'стjь, и= вжига'ютъ предъ
ни'мъ свjьщу` на всю` но'щь: а= _е=v\глiе поставля'етъ на го'рнее
мjь'сто.

%<Подоба'етъ вjь'дати:%>

%<Jа='%>кw а='ще случи'тся пра'здникъ се'й въ недjь'лю, ничто'же
пое'тся воскр\сно, ни стiхи^ры воскр\сны, ниже` непорw'чны, ни
степ_е'нна гла'са, ни _е=v\глiе воскр\сно чте'тся: то'чiю,
%<В%>оскр\снiе хр\сто'во: глаго'лемъ: не пое'тся же и= %<С%>т~ъ
гд\сь бг~ъ: но пое'мъ всю` слу'жбу пра'здника.



%<На вели'цjьй вече'рни. А='ще въ суббw'ту ве'чера, пое'мъ
Б%>лаже'нъ му'жъ: %<каfi'сму всю`. А='ще же въ недjь'лю ве'чера,
пое'мъ Б%>лаже'нъ му'жъ: %<а~-й а=нтiфw'нъ. А='ще ли во и=ны'й
де'нь, Б%>лаже'нъ му'жъ: %<не пое'мъ, но по предначина'тельномъ
_псалмjь` пое'мъ: Г%>д\си, воззва'хъ: %<на гла'съ s~.%>

%<И= пое'мъ стiхи^ры, гла'съ s~. Подо'бенъ: В%>се` w\тло'жше:

%<К%>р\стъ воздвиза'емь, * на не'мъ вознесе'ннагw * стр\сть
преч\стую, * пjь'ти повелjьва'етъ тва'ри все'й. * на то'мъ бо
о_у=би'въ на'съ о_у=би'вшаго, * о_у=мерщвл_е'нныя w=живи'лъ
_е='сть, * и= о_у=добри`, и= на нб~сjь'хъ жи'ти сподо'би jа='кw
милосе'рдъ, * премно'жествомъ бл~гости. * тjь'мъ ра'дующеся, *
вознесе'мъ и='мя _е=гw`, * и= тогw` возвели'чимъ * кра'йнее
снизхожде'нiе.

%<Три'жды.%> (с.276)

%<М%>wv"се'й пред\ъwбрази' тя, * ру'ки просте'ръ на высоту`, *
и= побjьжда'ше а=мали'ка мучи'теля, * кр\сте честны'й, вjь'рныхъ
похвало`, * страда'льц_евъ о_у=твержде'нiе, * а=п\слwвъ
о_у=добре'нiе, * пра'ведныхъ побо'рниче, * всjь'хъ прп\дбныхъ
спаси'телю. * тjь'мъ тя` воздвиза'ема * зря'щи тва'рь, весели'тся,
* и= торжеству'етъ сла'вящи хр\ста`, * тобо'ю разстоя^щая
собра'вшаго, * кра'йнею бл~гостiю.

%<Три'жды.%>

%<К%>р\сте пречестны'й, * _е=го'же w=бстоя'тъ чи'ни а='гг~льстiи
веселя'щеся, * дне'сь воздвиза'емь, * бж\ственнымъ манове'нiемъ
возно'сиши вся^, * w=краде'нiемъ снjь'ди w\тгна^нныя, * и= въ
сме'рть попо'лзшыяся. * тjь'мже тя` сердцы` и= о_у=стна'ми *
вjь'рнiи лобыза'юще, * свяще'нiе почерпа'емъ, * возноси'те,
вопiю'ще, * хр\ста` пребл~га'го бг~а, * и= тогw` покланя'йтеся
бж\ственному подно'жiю.

%<Два'жды.%>

%<Сла'ва, и= ны'нjь, гла'съ в~:%>

%<П%>рiиди'те вси` jа=зы'цы, благослове'нному дре'ву
поклони'мся, и='мже бы'сть вjь'чная пра'вда. пра'_отца бо а=да'ма
прельсти'вый дре'вомъ, кр\сто'мъ прельща'ется: и= па'даетъ
низве'рженъ паде'нiемъ стра'ннымъ, мучи'тельствомъ w=держа'вый
ца'рское зда'нiе. кро'вiю бж~iею jа='дъ sмi'евъ w\тмыва'ется, и=
кля'тва разруши'ся w=сужде'нiя пра'веднымъ судо'мъ пра'веднагw,
непра'веднымъ судо'мъ пра'веднику w=сужде'ну бы'вшу: дре'вомъ бо
подоба'ше дре'во и=сцjьли'ти, и= стр\стiю безстра'стнагw jа=`же на
дре'вjь разрjьши'ти стра^сти w=сужде'ннагw. но сла'ва хр\сте`
цр~ю`, _е='же w= на'съ твоему` му'дрому смотре'нiю, и='мже спа'слъ
_е=си` всjь'хъ, jа='кw бл~гъ и= чл~вjьколю'бецъ.

%<Вхо'дъ. Прокi'менъ дне`.%>

%<А='ще случи'тся пра'здникъ се'й въ суббw'ту. Въ пято'къ
ве'чера прокi'менъ дне` w=ставля'ется, и= пое'тся прокi'менъ
вели'кiй, гла'съ з~: Б%>г~ъ на'шъ на нб~си` и= на земли`, вся^
_е=ли^ка восхотjь`, сотвори`. %<Поне'же въ суббw'ту
ве'чера пое'тся прокi'менъ: Г%>д\сь воцр~и'ся: %<И= чт_е'нiя.%>

%<И=схо'да чте'нiе.%>

[Глава` _е~_i] %<П%>оя'тъ мwv"се'й сы'ны i=и~левы w\т мо'ря
чермна'гw, и= веде` ты'я въ пусты'ню су'ръ: и= и=дя'ху три` дни` въ
пусты'ни, и= не w=брjьта'ху воды`, да бы'ша пи'ли. Прiидо'ша же въ
ме'рру, и= не можа'ху пи'ти воды` и=зъ ме'рры, горька' бо бjь`:
сегw` ра'ди нарече'ся и='мя мjь'сту тому`, го'ресть. И= ропта'ху
лю'дiе на мwv"се'а, глаго'люще: что` пiе'мъ; Возопи' же мwv"се'й ко
гд\су, и= показа` _е=му` гд\сь дре'во, и= вложи` то'е въ во'ду, и=
сладка` бы'сть вода`: та'мw положи` _е=му` бг~ъ w=правда^нiя и=
суды`. И= та'мw и=скуша'ше _е=го`, и= рече`: А='ще слу'хомъ
о_у=слы'шиши гла'съ гд\са бг~а твоегw`, и= о_у=гw'дная предъ ни'мъ
сотвори'ши, и= внуши'ши за'пwвjьди _е=гw`, и= сохрани'ши вся^
w=правда^нiя _е=гw`: вся'ку болjь'знь, ю='же наведо'хъ
_е=гv'птянwмъ, не наведу` на тя`, а='зъ бо _е='смь гд\сь
и=сцjьля'яй тя`. И= прiидо'ша во _е=лi'мъ, и= бя'ху та'мw
двана'десять и=сто'чникwвъ во'дъ, и= се'дмьдесятъ сте'блiй
фi'нiковыхъ: и= w=полчи'шася та'мw при вода'хъ. [Глава` s~_i] И=
воздвиго'шася w\т _е=лi'ма, и= прiи'де ве'сь со'нмъ сынw'въ
i=и~левыхъ въ пусты'ню сi'нъ, jа='же _е='сть между` _е=лi'момъ, и=
между` сi'ною.

%<При'тчей чте'нiе.%>

[Глава` г~] %<С%>ы'не, не пренебрега'й наказа'нiя гд\сня, ниже`
w=слабjьва'й w\т негw` w=блича'емый. _Е=го'же бо лю'битъ гд\сь,
наказу'етъ: бiе'тъ же вся'каго сы'на, _е=го'же прiе'млетъ. Бл~же'нъ
человjь'къ, и='же w=брjь'те прему'дрость: и= сме'ртенъ, и='же
о_у=вjь'дjь ра'зумъ. Лу'чше бо сiю` купова'ти, не'жели зла'та и=
сребра` сокрw'вища. Честнjь'йшая же _е='сть ка'менiй
многоцjь'нныхъ, не сопротивля'ется _е='й ничто'же лука'вое:
благоразу'мна _е='сть всjь^мъ лю'бящымъ ю=`, вся'кое же честно'е
недосто'йно _е=я` _е='сть. Долгота' бо житiя`, и= лjь^та жи'зни въ
десни'цjь _е=я`, въ шу'ицjь же _е=я` бога'тство и= сла'ва:
и=зъ о_у='стъ _е=я` и=схо'дитъ пра'вда, зако'нъ же и= ми'лость на
я=зы'цjь но'ситъ. Путiе` _е=я`, путiе` добры`, и= вся^ ст_ези`
_е=я` съ ми'ромъ. Дре'во живота` _е='сть всjь^мъ держа'щымся _е=я`,
и= воскланя'ющымся на ню`, jа='кw на гд\са, тверда`.

%<Пр\оро'чества и=са'iина чте'нiе.%>

[Глава` _кс~] %<С%>iя^ гл~го'летъ гд\сь: w\тве'рзутся врата`
твоя^ i=ерусали'ме, вы'ну де'нь и= но'щь, и= не затворя'тся, _е='же
ввести` къ тебjь` си'лу jа=зы'кwвъ, и= цари` и='хъ ведw'мыя.
Jа=зы'цы бо и= ца'рiе, и=`же тебjь` не порабо'таютъ, поги'бнутъ: и=
jа=зы'цы запустjь'нiемъ запустjь'ютъ. И= сла'ва лiва'нова къ тебjь`
прiи'детъ въ кv"парi'сjь, и= пе'vгjь и= ке'дрjь вку'пjь,
просла'вити мjь'сто ст~о'е мое`, и= мjь'сто но'гъ мои'хъ
просла'влю. И= по'йдутъ къ тебjь` боя'щеся сы'нове смири'вшихъ тя`,
и= прогнjь'вавшихъ тя`, и= покло'нятся слjьдw'мъ но'гъ твои'хъ вси`
прогнjь'вавшiи тя`, и= нарече'шися гра'дъ гд\сень, сiw'нъ ст~а'гw
i=и~лева: за _е='же бы'ти тебjь` w=ста'влену, и= возненави'дjьну,
и= не бjь` помога'яй тебjь`. И= положу' тя въ ра'дость вjь'чную,
весе'лiе родw'мъ родw'въ. И= и=ссе'ши млеко` jа=зы'кwвъ, и=
бога'тство царе'й снjь'си, и= разумjь'еши, jа='кw а='зъ гд\сь
спаса'яй тя`, и= и=збавля'яй тя` бг~ъ i=и~левъ.

%<На лiтi'и стiхи^ры самогла^сны, гла'съ а~. А=ндре'а
i=ерусали'мскагw:%>

%<Д%>не'сь jа='кw вои'стинну святовjьща'нный глаго'лъ дв~довъ
коне'цъ прiя'тъ: се' бо jа='вjь преч\стыхъ но'гъ твои'хъ
покла'няемся подно'жiю, и= на сjь'нь крилу^ тво_е'ю надjь'ющеся,
всеще'дрый, вопiе'мъ ти`: да зна'менается на на'съ свjь'тъ лица`
твоегw`. правосла'вныхъ люде'й твои'хъ ро'гъ вознеси`, честна'гw
кр\ста` твоегw` воздви'женiемъ, хр\сте` многоми'лостиве.

%<Н%>асажде'нное въ кра'нiевjь мjь'стjь дре'во су'щагw живота`,
на не'мже содjь'ла спасе'нiе превjь'чный цр~ь посредjь`
земли`, возноси'мо дне'сь, w=свяща'етъ мi'ра концы`, и=
w=бновля'ется воскресе'нiя до'мъ. ра'дуются а='гг~ли на нб~си`, и=
веселя'тся человjь'цы на земли`, дв~дски вопiю'ще и= глаго'люще:
возноси'те гд\са бг~а на'шего, и= покланя'йтеся подно'жiю но'гъ
_е=гw`, jа='кw ст~о _е='сть: подая'й мi'ру ве'лiю ми'лость.

%<П%>ро_образу'я кр\стъ тво'й, хр\сте`, патрiа'рхъ i=а'кwвъ,
внукw'мъ бл~гослове'нiе да'руя, на глава'хъ премjьн_е'ны ру'ки
сотвори`. _е=го'же сп~се, мы` дне'сь вознося'ще взыва'емъ: да'руй
хр\столюби'вому во'инству побjь^ды, jа='кw кwнстантi'ну
w=долjь'нiе.

%<Гла'съ в~. Fеофа'ново:%>

%<Б%>ж\ственное сокро'вище въ земли` скрыва'емо, жизнода'вца
кр\стъ, на нб~сjь'хъ показа'ся царю` благочести'вому, и= побjь'ды
на враги` подписа'нiе jа=вля'етъ разу'мнw: _е=го'же ра'дуяся
вjь'рою и= любо'вiю, бж\ственнw восте'къ къ высотjь` зрjь'нiя,
тща'нiемъ же того` w\т земны'хъ нjь'дръ и=знесе`, во и=збавле'нiе
мi'ра, и= спасе'нiе ду'шъ на'шихъ.

%<Кv"прiа'ново.%>

%<Р%>у'къ премjьне'нiе патрiа'рха i=а'кwва на благослове'нiе
ча^дъ, держа'вное кр\ста` твоегw` пред\ъявля'ше зна'менiе: _е=го'же
мы` держа'ще тве'рда храни'теля де'мwнскiя всемо'щнw w\тго'нимъ
полки`, и= велiа'рову горды'ню въ не'мъ низлага'емъ,
вражде'бнjьйшагw а=мали'ка побjьжда'емъ всегуби'тельную си'лу.
того` и= ны'нjь возноси'ма бл~гочестивому'дреннw вjь'рнiи, во
w=чище'нiе грjьхw'въ, твое'й бл~гости во многомножа'йшемъ гла'сjь
вопiю'ще прино'симъ: гд\си поми'луй, и=зъ дв~ы воплоти'выйся,
о_у=ще'дри ру'къ твои'хъ, бл~же, му'дрое созда'нiе.

%<Льва` де'спота:%>

%<Т%>ы` мо'й покро'въ держа'венъ _е=си`, трича'стный кр\сте
хр\сто'въ. w=святи' мя си'лою твое'ю, да вjь'рою и= любо'вiю
покланя'юся, и= сла'влю тя`.

%<Гла'съ д~:%>

%<В%>оспле'щемъ дне'сь пjь'сненное торжество`, и= свjь'тлымъ
лице'мъ, и= я=зы'комъ jа='снw возопiи'мъ: на'съ ра'ди, хр\сте`,
су'дъ прiе'мый, и= w=плева^нiя и= ра^ны, и= червлени'цею
w=дjь'явыйся, и= на кр\стъ возше'дъ, _е=го'же ви'дjьвше со'лнце и=
луна`, свjь'тъ скры'ша, и= стра'хомъ земля` колеба'шеся, и=
завjь'са цр~ко'вная раздра'ся на дво'е. ты` и= ны'нjь да'руй кр\стъ
тво'й честны'й на'мъ, блюсти'теля и= храни'теля, и= прогони'теля
де'мwнwвъ, jа='кw да вси` w=блобыза'юще, вопiе'мъ _е=му`: спаси'
ны, кр\сте, си'лою твое'ю, w=святи' ны свjь'тлостiю твое'ю,
честны'й кр\сте, и= о_у=крjьпи' ны воздви'женiемъ твои'мъ: jа='кw
свjь'тъ на'мъ дарова'нъ _е=си`, и= спасе'нiе ду'шъ на'шихъ.

%<А=нато'лiа:%>

%<С%>вjьтосiя'ненъ sвjьзда'ми _о='бразъ предпоказа`, кр\сте,
побjь'ду w=долjь'нiя, благочести'вому царю` вели'кому, _е=го'же
ма'ти _е=ле'на и=з\ъwбрjь'тши, мiроявле'нна сотвори`, и= тя` дне'сь
воздви'жуще, вjь'рныхъ ли'цы зове'мъ: просвjьти' ны свjь'тлостiю
твое'ю, кр\сте живоно'сный, w=святи' ны крjь'постiю твое'ю,
всеч\стны'й кр\сте, и= о_у=тверди' ны воздви'женiемъ твои'мъ,
воздвиза'емый ко w=полче'нiю врагw'въ.

%<Сла'ва, и= ны'нjь, гла'съ то'йже. А=нато'лiа:%>

%<Ч%>естна'гw кр\ста`, хр\сте`, дjь'йство проwбрази'въ мwv"се'й,
побjьди` проти'внаго а=мали'ка въ пусты'ни сiна'йстjьй: _е=гда' бо
простира'ше ру'цjь, кр\ста` _о='бразъ творя`, о_у=крjьпля'хуся
лю'дiе: ны'нjь же веще'й сбытiе` въ на'съ и=спо'лнися, дне'сь
кр\стъ воздвиза'ется, и= де'мwни бjь'гаютъ, дне'сь тва'рь вся` w\т
тли` свободи'ся: вся^ бо кр\ста` ра'ди возсiя'ша на'мъ дарова^нiя.
тjь'мже ра'дующеся вси`, припа'даемъ тебjь`, глаго'люще: jа='кw
возвели'чишася дjьла` твоя^ гд\си, сла'ва тебjь`.

%<На стiхо'внjь стiхи^ры, гла'съ _е~. Самоподо'бенъ:%>

%<Р%>а'дуйся, живоно'сный кр\сте, благоче'стiя непобjьди'мая
побjь'да, две'рь ра'йская, вjь'рныхъ о_у=твержде'нiе, цр~кве
w=гражде'нiе, и='мже тля` разори'ся и= о_у=праздни'ся, и= попра'ся
сме'ртная держа'ва, и= вознесо'хомся w\т земли` къ нб\снымъ:
_о=ру'жiе непобjьди'мое, бjьсw'въ сопротивобо'рче, сла'ва
мч~никwвъ, преподо'бныхъ jа='кw вои'стинну о_у=добре'нiе,
приста'нище спасе'нiя, да'руяй мi'ру ве'лiю ми'лость.

%<Стi'хъ: В%>озноси'те гд\са бг~а на'шегw, и= покланя'йтеся
подно'жiю нw'гу _е=гw`, jа='кw свя'то _е='сть.

%<Р%>а'дуйся, гд\сень кр\сте, и='мже разрjьши'ся w\т кля'твы
человjь'чество, су'щiя ра'дости зна'менiе, прогоня'яй враги` во
твое'мъ воздви'женiи, всече'стне. на'мъ помо'щниче, царе'й
держа'ва, крjь'пость пра'ведныхъ, свяще'нникwвъ благолjь'пiе,
воwбража'емый, и= лю'тыхъ и=збавля'яй: же'зле си'лы, и='мже
пасе'мся. _о=ру'жiе ми'ра, _е=го'же со стра'хомъ w=бстоя'тъ
а='гг~ли, хр\ста` бж\ственная сла'ва, подаю'щагw мi'ру ве'лiю
ми'лость.

%<Стi'хъ: Б%>г~ъ же цр~ь на'шъ пре'жде вjь'ка, содjь'ла
спасе'нiе посредjь` земли`.

%<Р%>а'дуйся, слjьпы'хъ наста'вниче, немощны'хъ врачу`,
воскресе'нiе всjь'хъ о_у=ме'ршихъ, воздви'гнувый ны` во тлю`
па'дшыя, кр\сте ч\стны'й, и='мже разруши'ся кля'тва, и= процвjьте`
нетлjь'нiе, и= земнi'и w=божи'хомся, и= дiа'волъ всеконе'чнw
низве'ржеся. дне'сь воздвиза'ема тя` ви'дяще рука'ми
а=рхiере'йскими, возно'симъ вознесе'ннаго посредjь`, и= тебjь`
покла'няемся, почерпа'юще бога'тнw ве'лiю ми'лость.

%<Сла'ва, и= ны'нjь, гла'съ и~. I=wа'нна мона'ха:%>

%<_Е=%>го'же дре'вле мwv"се'й проwбразова'лъ собо'ю, а=мали'ка
низложи'въ побjьди`, и= дв~дъ пjьснопjь'вецъ, подно'жiю твоему`,
вопiя`, кла'нятися повелjьва'ше: честно'му кр\сту`
твоему`, хр\сте` бж~е, дне'сь грjь'шнiи кла'няемся, о_у=стна'ми
недосто'йными, тя` и=зво'лившаго пригвозди'тися на не'мъ,
воспjьва'юще мо'лимся: гд\си, съ разбо'йникомъ цр\ствiя твоегw`
сподо'би на'съ.

%<Та'же. Ны'нjь w\тпуща'еши:%>

%<На благослове'нiи хлjь'бwвъ тропа'рь, гла'съ а~.%>

%<С%>паси`, гд\си, лю'ди твоя^, и= благослови` достоя'нiе твое`,
побjь^ды бл~говjь'рному на сопроти^вныя да'руя, и= твое` сохраня'я
кр\сто'мъ твои'мъ жи'тельство.

%<Три'жды. И= чте'мъ сло'во w= честнjь'мъ дре'вjь.%>



%<На о_у='трени, на Б%>г~ъ гд\сь: %<тропа'рь три'жды.%>

%<По а~-мъ стiхосло'вiи сjьда'ленъ, гла'съ s~:%>

%<Т%>о'кмw водрузи'ся дре'во, хр\сте`, кр\ста` твоегw`,
w=снова^нiя поколеба'шася сме'рти, гд\си: _е=го'же бо пожре`
жела'нiемъ а='дъ, w\тпусти` тре'петомъ. jа=ви'лъ _е=си` на'мъ
спасе'нiе твое`, ст~ы'й, и= славосло'вимъ тя`, сн~е бж~iй, поми'луй
на'съ.

%<Сла'ва, и= ны'нjь, гла'съ а~. Подо'бенъ: К%>а'мени
запеча'тану.

%<К%>р\ста` твоегw` дре'ву покланя'емся, чл~вjьколю'бче, jа='кw
на не'мъ пригвозди'лся _е=си` животе` всjь'хъ. ра'й w\тве'рзлъ
_е=си`, сп~се, вjь'рою прише'дшему ти` разбо'йнику, и= сла'дости
сподо'бися и=сповjь'даяся тебjь`: помяни' мя, гд\си. прiими`
jа='коже _о='наго и= на'съ зову'щихъ: согрjьши'хомъ вси`,
бл~гоутро'бiемъ твои'мъ не пре'зри на'съ.

%<По в~-мъ стiхосло'вiи сjьда'ленъ, гла'съ s~:%>

%<Д%>не'сь пр\оро'ческое и=спо'лнися сло'во: се' бо покланя'емся
на мjь'сто, и=дjь'же стоя'ша но'ги твоя^ гд\си. и= дре'во спасе'нiя
прiе'мше, грjьхо'вныхъ страсте'й свобо'ду получи'хомъ, моли'твами
бц\ды, _е=ди'не чл~вjьколю'бче.

%<Сла'ва, и= ны'нjь, гла'съ и~. Подо'бенъ: П%>овелjь'нное
та'йнw:

%<П%>роwбража'ше та'инственнw дре'вле i=ису'съ наvи'нъ кр\ста`
_о='бразъ, _е=гда` ру'цjь простре` кр\стови'днw, сп~се
мо'й, и= ста` со'лнце, до'ндеже враги` низложи` противостоя'щыя
тебjь` бг~у. ны'нjь бо за'йде на кр\стjь' тя зря`, и= держа'ву
сме'ртную разруши'въ, ве'сь мi'ръ совоздви'глъ _е=си`.

%<По полv"еле'и сjьда'ленъ, гла'съ и~. Подо'бенъ: П%>овелjь'нное
та'йнw:

%<В%>ъ раи' мя пре'жде дре'во w=бнажи`, w= вкуше'нiи вра'гъ
принося` о_у=мерщвле'нiе: кр\ста' же дре'во, живота` w=дjья'нiе
человjь'кwмъ нося`, водрузи'ся на земли`, и= мi'ръ ве'сь
и=спо'лнися вся'кiя ра'дости. _е=го'же зря'ще возвыша'ема, бг~у
вjь'рою лю'дiе согла'снw возопiи'мъ: и=спо'лнь сла'вы до'мъ тво'й.

%<Сла'ва, и= ны'нjь, то'йже.%>

%<Степ_е'нна, а~-й а=нтiфw'нъ д~-гw гла'са. Прокi'менъ, гла'съ
д~: В%>и'дjьша вси` концы` земли` сп~се'нiе бг~а на'шегw. %<Стi'хъ:
В%>оспо'йте гд\севи пjь'снь но'ву, jа='кw ди^вна сотвори` гд\сь.
%<В%>ся'кое дыха'нiе: %<Стi'хъ: Х%>вали'те бг~а во ст~ы'хъ _е=гw`:
%<_Е=v\глiе i=wа'нна, зача'ло м~в, w\т полу`. Та'же, В%>оскр\снiе
хр\сто'во: %<_Псало'мъ н~. и= стiхи'ра гла'съ s~:%>

%<К%>р\сте хр\сто'въ, хр\стiа'нъ о_у=пова'нiе, заблу'ждшихъ
наста'вниче, w=бурева'емыхъ приста'нище, въ бра'нехъ побjь'да,
вселе'нныя о_у=твержде'нiе, неду'жныхъ врачу`, ме'ртвыхъ
воскресе'нiе, поми'луй на'съ.

%<Канw'нъ кр\ста`, _е=гw'же краегране'сiе:%>

%<К%>р\сту` надjь'явся пjь'нiе w\трыга'ю.

%<Творе'нiе кv'ръ космы`. I=рмосы` по два'жды: тропари' же на
в~_i.%>

%<Гла'съ и~. Пjь'снь а~. I=рмо'съ:%>

%<К%>р\стъ начерта'въ мwv"се'й, впря'мw жезло'мъ чермно'е
пресjьче`, i=и~лю пjьшеходя'щу, то'же w=бра'тнw фараw'нwвымъ
колесни'цамъ о_у=да'ривъ совокупи`, вопреки` написа'въ
непобjьди'мое _о=ру'жiе: тjь'мъ хр\сту` пои'мъ бг~у на'шему, jа='кw
просла'вися.

%<_О='%>бразъ дре'вле мwv"се'й преч\стыя стр\сти въ себjь`
само'мъ проwбрази`, свяще'нныхъ средjь` стоя`: кр\стъ же
воwбрази'въ, просте'ртыми побjь'ду дла'ньми воздви'же,
держа'ву погуби'въ а=мали'ка всегуби'теля. тjь'мъ хр\сту` пои'мъ
бг~у на'шему, jа='кw просла'вися.

%<В%>озложи` мwv"се'й на столпjь` врачевство`, тлетвори'вагw
и=збавле'нiе, и= jа=дови'тагw о_у=грызе'нiя: и= дре'ву _о='бразомъ
кр\ста`, по земли` пресмыка'ющагося sмi'я привяза`, лука'вный въ
се'мъ w=бличи'въ вре'дъ. тjь'мъ хр\сту` пои'мъ бг~у на'шему, jа='кw
просла'вися.

%<П%>оказа` нб~о кр\ста` побjь'ду благоче'стiя держа'телю, и=
царю` бг~ому'дру, врагw'въ въ не'мже sлосе'рдыхъ низложи'ся
свирjь'пство, ле'сть же преврати'ся, и= вjь'ра распростре'ся
земны^мъ конц_е'мъ бж\ственная. тjь'мъ хр\сту` пои'мъ бг~у на'шему,
jа='кw просла'вися.

%<Катава'сiа, _о='ба ли^ка вку'пjь: Кр\стъ начерта'въ
мwv"се'й:%>

%<Пjь'снь г~. I=рмо'съ:%>

%<Ж%>е'злъ въ _о='бразъ та'йны прiе'млется, прозябе'нiемъ бо
предразсужда'етъ свяще'нника: неплодя'щей же пре'жде цр~кви, ны'нjь
процвjьте` дре'во кр\ста`, въ держа'ву и= о_у=твержде'нiе.

%<Jа='%>кw и=спусти` о_у=даря'емь во'ду краесjько'мый,
непокори^вымъ лю'демъ и= жестос_е'рдымъ, бг~озва'нныя проявля'ше
цр~кве та'инство, _е=я'же кр\стъ держа'ва и= о_у=твержде'нiе.

%<Р%>е'брwмъ пречи^стымъ, копiе'мъ пробод_е'ннымъ, вода` съ
кро'вiю и=стече`, w=бновля'ющая завjь'тъ и= w=мыва'тельная грjьха`:
вjь'рныхъ бо кр\стъ похвала`, и= царе'й держа'ва и=
о_у=твержде'нiе.

%<Сjьда'ленъ, гла'съ д~. Подо'бенъ: С%>ко'рw предвари`:

%<В%>ъ тебjь`, требл~же'нне и= жизнода'вче кр\сте, лю'дiе
о_у=чрежда'ющеся спра'зднуютъ, съ невеще'ственными ли^ки, чи'ни
а=рхiере'йстiи бл~гоговjь'йнw воспjьва'ютъ, мно'жество же
мона'шествующихъ и= по'стникwвъ покланя'ются, хр\ста' же
распе'ншагося вси` сла'вимъ.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<Г%>орькорw'дныя преложи` дре'вомъ мwv"се'й и=сто'чники въ
пусты'ни дре'вле, кр\сто'мъ бо благоче'стiю jа=зы'кwвъ проявля'я
преложе'нiе.

%<Г%>лубинjь` внjь'дривый сjьку'щую и=здаде` i=_орда'нъ дре'ву,
кр\сто'мъ и= креще'нiемъ сjьче'нiе ле'сти зна'менуя.

%<С%>вяще'ннw w=полча'ются, четвероча'стнiи лю'дiе предходя'ще
_о='бразомъ свидjь'тельства ски'нiи, кр\сто_обра'зными чи'нми
прославля'емiи.

%<Ч%>у'днw простира'емь, со'лн_ечныя лучы` и=спуща'ше кр\стъ, и=
повjь'даша нб~са` сла'ву бг~а на'шегw.

%<Пjь'снь _е~. I=рмо'съ:%>

%<_W%> треблаже'нное дре'во, на не'мже распя'ся хр\сто'съ, цр~ь
и= гд\сь, и='мже паде`, дре'вомъ прельсти'вый, тобо'ю прельсти'вся,
бг~у пригвозди'вшуся пло'тiю, подаю'щему ми'ръ душа'мъ на'шымъ.

%<Т%>ебе` приснопjь'тое дре'во, на не'мже простре'ся хр\сто'съ,
_е=де'мъ храня'щее w=браща'ющееся _о=ру'жiе, кр\сте о_у=стыдjь'ся:
стра'шный же херувi'мъ о_у=ступи`, на тебjь` пригвожде'нному
хр\сту`, подаю'щему ми'ръ душа'мъ на'шымъ.

%<П%>одзе'мныхъ си^лы проти^вныя кр\ста` страша'тся, начерта'ема
зна'менiя на возду'сjь, по нему'же хо'дятъ небе'сныхъ и=
земноро'дныхъ ро'ди, колjь^на преклоня'юще хр\сту`, подаю'щему
ми'ръ душа'мъ на'шымъ.

%<З%>аря'ми нетлjь'нными jа='влься бж\ственный кр\стъ,
w=мрач_е'ннымъ jа=зы'кwмъ, заблужд_е'ннымъ въ пре'лести,
бж\ственный свjь'тъ w=блиста'въ, о_у=своя'етъ на не'мъ
пригвожде'нному хр\сту`, подаю'щему ми'ръ душа'мъ на'шымъ.

%<Пjь'снь s~. I=рмо'съ:%>

%<В%>о'днагw sвjь'ря во о_у=тро'бjь, дла^ни i=w'на кр\стови'днw
распросте'ръ, спаси'тельную стр\сть проwбража'ше jа='вjь.
тjь'мъ тридне'венъ и=зше'дъ, премi'рное воскр\снiе прописа'ше,
пло'тiю пригвожде'ннагw хр\ста` бг~а, и= тридне'внымъ воскр\снiемъ
мi'ръ просвjь'щшагw.

%<С%>та'ростiю преклони'вся, и= неду'гомъ w=тягче'нъ
и=спра'вися, i=а'кwвъ ру'цjь премjьни'въ, дjь'йствiе jа=вля'я
жизноно'снагw кр\ста`: и='бо ве'тхость зако'ннагw сjьно'внагw
писа'нiя новописа`, на се'мъ пло'тiю пригвозди'выйся бг~ъ, и=
душегуби'тельный неду'гъ ле'сти w\тгна`.

%<Н%>а ю='ныя возложи'въ дла^ни бж\ственный i=и~ль, кр\стови'днw
главы^ jа=вля'ше, jа='кw старjь'йшая сла'ва, законослужи'тели
лю'дiе. тjь'мже подмнjь'вся та'кw и=спрельсти'тися, не и=змjьни`
жизноно'снагw _о='браза: превзы'дутъ бо лю'дiе хр\сто'вы бж~iи
новоутвержде'ннiи, вопiя'ху, кр\сто'мъ w=гражда'еми.

%<Конда'къ, гла'съ д~. Подо'бенъ:%>

%<В%>ознесы'йся на кр\стъ во'лею, тезоимени'тому твоему` но'вому
жи'тельству, щедрw'ты твоя^ да'руй, хр\сте` бж~е. возвесели` си'лою
твое'ю вjь^рныя лю'ди твоя^, побjь^ды дая` на'мъ на сопоста'ты,
посо'бiе и=му'щымъ твое` _о=ру'жiе ми'ра, непобjьди'мую побjь'ду.

%<I='косъ:%>

%<И='%>же до тре'тiягw нб~се` восхище'нъ бы'сть въ ра'й, и=
гл~го'лы слы'шавъ неизреч_е'нныя и= бж\ств_енныя, и=`хже не лjь'ть
я=зы'ки (человjь'ческими) глаго'лати. что` гала'тwмъ пи'шетъ,
jа='кw рачи'телiе писа'нiй прочто'сте и= позна'сте: мнjь`,
глаго'летъ, хвали'тися да не бу'детъ, то'кмw во _е=ди'номъ кр\стjь`
гд\сни, на не'мже страда'въ о_у=би` стра^сти. того` о_у='бw и= мы`
и=звjь'стнw держи'мъ, кр\стъ гд\сень, хвалу` вси`: _е='сть бо на'мъ
спаси'тельное сiе` дре'во, _о=ру'жiе ми'ра, непобjьди'мая побjь'да.

%<Пjь'снь з~. I=рмо'съ:%>

%<Б%>езу'мное велjь'нiе мучи'теля sлочести'вагw лю'ди поколеба`,
ды'шущее преще'нiе и= sлохуле'нiе бг~оме'рзское: _о=ба'че
три` _о='троки не о_у=страши` jа='рость sвjь'рская, ни _о='гнь
снjьда'яй, но противоды'шущу росоно'сному дх~у, со _о=гне'мъ су'ще
поя'ху: препjь'тый _о=тц_е'въ и= на'съ бж~е, бл~гослове'нъ _е=си`.

%<W\т%> дре'ва вкуси'въ пе'рвый въ человjь'цjьхъ, въ тлjь'нiе
всели'ся w\тверже'нiемъ бо жи'зни безче'стнjьйшимъ w=суди'вся,
всему` ро'ду тjьлотлjь'ненъ нjь'кiй, jа='кw вре'дъ неду'га
преподаде`: но w=брjь'тше земноро'днiи воззва'нiе кр\стнымъ
дре'вомъ, зове'мъ: препjь'тый _о=тц_е'въ и= на'съ бж~е,
бл~гослове'нъ _е=си`.

%<Р%>азрjьши` повелjь'нiе бж~iе преслуша'нiе, и= дре'во принесе`
сме'рть человjь'кwмъ, _е='же неблаговре'меннw прича'стно бы'вшее:
во о_у=твержде'нiе же sjьлw` честна'гw. w\тту'ду жи'зни дре'во
возбраня'емо бjь`, _е='же разбо'йнику sлоуме'ршу w\тве'рзе,
благоразу'мнw зову'щу: препjь'тый _о=тц_е'въ и= на'съ бж~е,
бл~гослове'нъ _е=си`.

%<Ж%>езла` w=б\ъе'млетъ кра'й i=w'сифова, бу^дущая зря` i=и~ль,
цр\ствiя держа'вное, jа='кw воз\ъиму'ществитъ пресла'вный кр\стъ
проявля'я: се'й бо побjьдоно'сная похвала`, и= свjь'тъ вjь'рою
зову'щымъ: препjь'тый _о=тц_е'въ и= на'съ бж~е, бл~гослове'нъ
_е=си`.

%<Пjь'снь и~. I=рмо'съ:%>

%<Б%>лагослови'те _о='троцы, тр\оцы равночи'сленнiи, содjь'теля
_о=ц~а` бг~а, по'йте снизше'дшее сло'во, и= _о='гнь въ ро'су
претво'ршее, и= превозноси'те всjь^мъ жи'знь подава'ющаго, дх~а
всест~а'го, во вjь'ки.

%<В%>оздвиза'ему дре'ву w=кропле'ну кро'вiю вопло'щшагося сло'ва
бг~а, по'йте нб\сныя си^лы: земны'хъ воззва'нiе, пра'зднующе
лю'дiе, поклони'теся хр\сто'ву кр\сту`, и='мже мi'ру воста'нiе, во
вjь'ки.

%<З%>емноро'днiи дла'ньми, строи'телiе бл~года'ти кр\стъ, на
не'мже стоя'ше хр\сто'съ бг~ъ, возноси'те священнолjь'пнw и=
копiе`, бж~iя сло'ва тjь'ло пробо'дшее, да ви'дятъ jа=зы'цы
вси` спасе'нiе бж~iе, сла'вяще _е=го` во вjь'ки.

%<Б%>ж\ственнымъ судо'мъ пред\ъизбра'ннiи весели'теся,
хр\стiа'нстiи вjь'рнiи лю'дiе хвали'теся побjьдоно'снымъ
_о=ру'жiемъ, прiе'мше w\т бг~а кр\стъ честны'й: въ се'мъ бо
колjь^на бра'ней де'рзости и='щуще, разсыпа'ются во вjь'ки.

%<На f~-й пjь'сни Ч%>естнjь'йшую %<не пое'мъ. но пое'мъ
припjь'въ пра'здника:%>

%<В%>елича'й, душе` моя`, пречестны'й кр\стъ гд\сень.

%<Та'же, i=рмо'съ а~-гw канw'на: Т%>а'инъ _е=си`, бц\де:

%<И= другi'й ли'къ подо'бнjь припjь'въ, и= i=рмо'съ. И= къ
про'чымъ s~ стiхw'мъ то'йже припjь'въ пое'мъ.%>

%<Пjь'снь f~. I=рмо'съ:%>

%<Т%>а'инъ _е=си`, бц\де, ра'й, невоздjь'ланнw возрасти'вшiй
хр\ста`, и='мже кре'стное живоно'сное на земли` насади'ся дре'во.
тjь'мъ ны'нjь возноси'му, покланя'ющеся _е=му` тя` велича'емъ.

%<Д%>а возра'дуются древа` дубра^вная вся^, w=святи'вшуся
_е=стеству` и='хъ, w\т негw'же и=знача'ла насади'шася, хр\сту`
распросте'ршуся на дре'вjь. тjь'мъ ны'нjь возноси'му, покланя'ющеся
_е=му`, тя` велича'емъ.

%<С%>вяще'нный воста` ро'гъ, и= глава` всjь^мъ бг~ому^дрымъ
кре'стъ, и='мже грjь'шныхъ мы'сленнw стира'ются ро'ги вси`. тjь'мъ
ны'нjь возноси'му, покланя'ющеся _е=му`, тя` велича'емъ.

%<Другi'й припjь'въ:%>

%<В%>елича'й, душе` моя`, животворя'щагw кр\ста` гд\сня
воздви'женiе.

%<И= i=рмо'съ: С%>нjь'дiю дре'ва:

%<И= другi'й ли'къ подо'бнjь припjь'въ, и= i=рмо'съ. тропари' же
s~, съ си'мже припjь'вомъ.%>

%<И='нъ. I=рмо'съ:%>

%<С%>нjь'дiю дре'ва, ро'ду прибы'вшая сме'рть, кр\сто'мъ
о_у=праздни'ся дне'сь: и='бо прама'терняя всеро'дная кля'тва
разруши'ся, прозябе'нiемъ ч\стыя бг~ома'тере: ю='же вся^ си^лы
нб\сныя велича'ютъ.

%<Г%>о'рести о_у=бi'йственныя, jа='же w\т дре'ва, не w=ста'вивъ
гд\си, кр\сто'мъ бо сiю` соверше'ннw и=стреби'лъ _е=си`. сегw`
ра'ди и= дре'вомъ о_у=слади` и=ногда` го'ресть во'дъ ме'рры,
проwбразу'ющее кр\ста` дjь'йство, _е='же вся^ си^лы нб\сныя
велича'ютъ.

%<Н%>епреста'ннw гружа'_емыя мра'комъ пра'_отца гд\си, кресто'мъ
возвы'силъ _е=си` дне'сь. jа='кw бо ле'стiю весьма` неудержа'ннw
_е=стество` преднизведе'ся: всеро'днjь ны` па'ки и=спра'ви свjь'тъ
креста` твоегw`, _е=го'же вjь'рнiи велича'емъ.

%<Д%>а _о='бразъ пока'жеши мi'ру покланя'емый, гд\си, кр\ста`,
во всjь'хъ jа='кw пресла'вный на нб~сjь'хъ и=з\ъwбрази'лъ _е=си`,
свjь'томъ безмjь'рнымъ w=заре'нъ: цр~ю` все_ору'жiе непобjьди'мое.
тjь'мъ тя` вся^ си^лы нб\сныя велича'ютъ.

%<Катава'сiа: Т%>а'инъ _е=си`, бц\де, ра'й:

%<Другi'й: С%>нjь'дiю дре'ва: %<съ припjь^вы: и= покло'нъ.%>

%<Свjьти'ленъ. Подо'бенъ: О_у=%>ченикw'мъ:

%<К%>р\стъ, храни'тель всея` вселе'нныя, кр\стъ, красота`
цр~кве: кр\стъ, вjь'рныхъ о_у=твержде'нiе: кр\стъ, а='гг~лwвъ
сла'ва, и= де'мwнwвъ jа='зва.

%<Два'жды.%>

%<Сла'ва, и= ны'нjь: Подо'бенъ: Ж%>_ены`, о_у=слы'шите:

%<К%>р\стъ воздвиза'ется дне'сь, и= мi'ръ w=свяща'ется: и='же бо
со _о=ц~е'мъ сjьдя'й, и= дх~омъ ст~ы'мъ, на се'мъ ру'цjь
распростре`: мi'ръ ве'сь привлече` къ твоему`, хр\сте`, позна'нiю.
и=`же о_у='бw на тя` надjь'ющыяся, бж\ственныя сподо'би сла'вы.

%<На хвали'техъ стiхи^ры, на д~, гла'съ и~. Самоподо'бенъ:%>

%<_W%> пресла'внагw чудесе`, * живоно'сный са'дъ, * кр\стъ
прест~ы'й * на высоту` возноси'мь jа=вля'ется дне'сь. *
славосло'вятъ вси` концы` земнi'и, * о_у=страша'ются де'мwнскiя
полки`, * _w каковы'й да'ръ земны^мъ дарова'ся, * и='мже, хр\сте`,
спаси` ду'шы на'шя, * jа='кw _е=ди'нъ бл~гоутро'бенъ.

%<Два'жды.%>

%<_W%> пресла'внагw чудесе`, * jа='кw гро'здъ и=спо'лненъ
живота`, * понесы'й вы'шнягw, * w\т земли` воздвиза'емь кр\стъ
ви'дится дне'сь, * и='мже вси` къ бг~у привлеко'хомся, * и=
поже'рта бы'сть до конца` сме'рть. * _w дре'во пречестно'е, *
и='мже воспрiя'хомъ во _е=де'мjь безсме'ртную пи'щу, * хр\ста`
сла'вяще!

%<_W%> пресла'внагw чудесе`, * широта` кр\ста` и= долгота` *
нб~си` равна` _е='сть: * jа='кw бж\ственною бл~года'тiю w=свяща'етъ
вся'ч_еская. * w= се'мъ jа=зы'цы ва'рварстiи побjьжда'ются. * w=
се'мъ вjь'ра о_у=твержда'ется. * _w бж\ственныя лjь'ствицы, *
_е='юже восхо'димъ на небеса`. * вознося'ще въ пjь'снехъ хр\ста`
гд\са!

%<Сла'ва, и= ны'нjь, гла'съ s~:%>

%<Д%>не'сь происхо'дитъ кр\стъ гд\сень, и= вjь'рнiи прiе'млютъ
того` жела'нiемъ, и= взе'млютъ и=сцjьл_е'нiя души' же и= тjь'ла, и=
вся'кiя болjь'зни. сегw` цjьлу'имъ ра'достiю и= стра'хомъ:
стра'хомъ, грjьха` ра'ди, jа='кw недосто'йни су'ще: ра'достiю же,
спасе'нiя ра'ди, _е='же подае'тъ мi'ру на то'мъ пригвозди'выйся
хр\сто'съ бг~ъ, и=мjь'яй ве'лiю ми'лость.

%<И= славосло'вiе вели'кое ти'хw и= согла'снw пою'тъ. А= w=
кре'стномъ воздви'женiи, и= w= поклоне'нiи, jа='коже о_у=ста'въ
повелjьва'етъ. _Е=гда' же цjьлу'емъ честны'й кр\стъ: пое'мъ
стiхи^ры самогла'сны честна'гw кр\ста`, гла'съ в~:%>

%<П%>рiиди'те, вjь'рнiи, животворя'щему дре'ву поклони'мся: на
не'мже хр\сто'съ цр~ь сла'вы во'лею ру'цjь распросте'ръ, вознесе`
на'съ на пе'рвое блаже'нство, jа=`же пре'жде вра'гъ сла'стiю
о_у=кра'дъ, и=згна'ны w\т бг~а сотвори`. прiиди'те, вjь'рнiи,
дре'ву поклони'мся, и='мже сподо'бихомся неви'димыхъ вра^гъ
сокруши'ти главы^. прiиди'те, вся^ _о=те'ч_ествiя jа=зы'кwвъ,
кр\стъ гд\сень пjь'сньми почти'мъ. ра'дуйся, кр\сте, па'дшагw
а=да'ма соверше'нное и=збавле'нiе: тя` ны'нjь со стра'хомъ
хр\стiа'не цjьлу'юще, на тебjь` пригвозди'вшагося бг~а сла'вимъ
глаго'люще: гд\си, на то'мъ пригвозди'выйся, поми'луй на'съ, jа='кw
бл~гъ и= чл~вjьколю'бецъ.

%<Гла'съ _е~:%>

%<П%>рiиди'те, лю'дiе, пресла'вное чу'до ви'дяще, кр\ста` си'лjь
поклони'мся: jа='кw дре'во въ раи` сме'рть прозябе`, сiе' же жи'знь
процвjьте`, безгрjь'шнаго и=му'щее пригвожде'нна гд\са. w\т негw'же
вси` jа=зы'цы нетлjь'нiе взе'млюще зове'мъ: и='же кр\сто'мъ сме'рть
о_у=праздни'вый, и= на'съ свободи'вый, сла'ва тебjь`.

%<Гла'съ то'йже:%>

%<Г%>ла'съ пр\орw'къ твои'хъ, и=са'iи и= дв~да, и=спо'лнися,
бж~е, глаго'лющiй: прiи'дутъ вси` jа=зы'цы, гд\си, и= покло'нятся
предъ тобо'ю: се' бо лю'дiе, и=`же твоея`, бл~же, благода'ти
напо'лнишася, во дво'рjьхъ твои'хъ i=ерусали'ма, кр\стъ
претерпjь'вый за ны` и= воскр\снiемъ твои'мъ животворя'й, сохрани`
и= спаси' ны.

%<Гла'съ s~:%>

%<Ч%>етвероконе'чный мi'ръ дне'сь w=свяща'ется, четвероча'стному
воздвиза'ему твоему` кр\сту`, хр\сте` бж~е на'шъ, и= ро'гъ
вjь'рныхъ хр\стiа'нъ совозно'сится. тjь'мъ врагw'въ сокруша'емъ
ро'ги: ве'лiй _е=си` гд\си, и= ди'венъ въ дjь'лjьхъ твои'хъ, сла'ва
тебjь`.

%<П%>р\оро'кwвъ гла'си, дре'во ст~о'е предвозвjьсти'ша, и='мже
дре'внiя свободи'ся кля'твы сме'ртныя а=да'мъ, тва'рь же, дне'сь
возноси'му тому`, совозвыша'етъ гла'съ, w\т бг~а прося'щи бога'тыя
ми'лости: но _е=ди'ный въ благоутро'бiи, безмjь'рный вл\дко,
w=чище'нiе бу'ди на'мъ, и= спаси` ду'шы на'шя.

%<Гла'съ и~:%>

%<Г%>ла'съ пр\оро'ка твоегw` мwv"се'а, бж~е, и=спо'лнися
глаго'ляй: о_у='зрите живо'тъ ва'шъ ви'сящь предъ _о=чесы` ва'шими,
дне'сь кр\стъ воздвиза'ется, и= мi'ръ, w\т ле'сти
свобожда'ется: дне'сь хр\сто'во воскр\снiе w=бновля'ется, и= концы`
земли` ра'дуются, въ кv"мва'лjьхъ дв~дски пjь'снь тебjь` принося'ще
и= глаго'люще: содjь'лалъ _е=си` спасе'нiе посредjь` земли`, бж~е,
кр\стъ и= воскр\снiе: и='хже ра'ди на'съ спа'слъ _е=си`, бл~же и=
чл~вjьколю'бче, всеси'льне гд\си, сла'ва тебjь`.

%<Гла'съ то'йже:%>

%<Д%>не'сь вл\дка тва'ри, и= гд\сь сла'вы, на кр\стjь`
пригвожда'ется, и= въ р_е'бра пробода'ется, же'лчи и= _о='цта
вкуша'етъ, сла'дость цр~ко'вная: вjьнце'мъ w\т те'рнiя
w=блага'ется, покрыва'яй не'бо _о='блаки, _о=де'ждею w=блачи'тся
поруга'нiя: и= зауша'ется бре'нною руко'ю, руко'ю созда'вый
человjь'ка, по плеще'ма бiе'нъ быва'етъ, w=дjьва'яй не'бо
_о='блаки, заплева^нiя и= ра^ны прiе'млетъ, понош_е'нiя и=
зауш_е'нiя, и= вся^ терпи'тъ мен_е` ра'ди w=сужде'ннагw,
и=зба'витель мо'й и= бг~ъ, да спасе'тъ мi'ръ w\т пре'лести, jа='кw
бл~гоутро'бенъ.

%<Сла'ва, и= ны'нjь, гла'съ то'йже:%>

%<Д%>не'сь неприкоснове'нный существо'мъ, прикоснове'нъ мнjь`
быва'етъ, и= стра'ждетъ стр\сти, свобожда'яй мя` w\т страсте'й,
свjь'тъ подава'яй слjьпы^мъ, w\т беззако'нныхъ о_у=сте'нъ
w=плева'ется, и= дае'тъ плещы` заплjьн_е'нныя на ра^ны. сегw`
ч\стая дв~а и= мт~и на кр\стjь` зря'щи, болjь'зненнw вjьща'ше:
о_у=вы` мнjь`, ча'до мое`, что` сiе` сотвори'лъ _е=си`; кра'сный
добро'тою па'че всjь'хъ человjь^къ, бездыха'нный, беззра'чный
jа=вля'ешися, не и=мjь'я ви'да, ниже` добро'ты: о_у=вы` мнjь`, мо'й
свjь'те, не могу` спя'ща зрjь'ти тя`, о_у=тро'бою о_у=язвля'юся, и=
лю'тое _о=ру'жiе се'рдце мое` прохо'дитъ: воспjьва'ю твоя^ стр\сти,
покланя'юся бл~гоутро'бiю твоему`, долготерпjьли'ве гд\си, сла'ва
тебjь`.

%<Та'же, _е=кт_енiи`. И= про'чее _о=бы'чное. И= быва'етъ
соверше'нный w\тпу'стъ.%>

%<На лiтургi'и а=нтiфw'нъ а~, гла'съ в~. _Псало'мъ к~а:%>

%<Б%>ж~е, бж~е мо'й, вонми' ми, вску'ю w=ста'вилъ мя` _е=си`;

%<М%>оли'твами бц\ды, сп~се, спаси` на'съ.

%<И= па'ки другi'й ли'къ:%>

%<Стi'хъ в~: Д%>але'че w\т спасе'нiя моегw` словеса`
грjьхопаде'нiй мои'хъ.

%<М%>оли'твами бц\ды, сп~се, спаси` на'съ.

%<И= па'ки а~-й ли'къ:%>

%<Стi'хъ г~: Б%>ж~е мо'й, воззову` во дни`, и= не о_у=слы'шиши,
и= въ нощи`, и= не въ безу'мiе мнjь`.

%<М%>оли'твами бц\ды:

%<Та'же вторы'й ли'къ:%>

%<Стi'хъ д~: Т%>ы' же во ст~jь'мъ живе'ши, хвало` i=и~лева.

%<М%>оли'твами бц\ды:

%<Сла'ва, и= ны'нjь: М%>оли'твами бц\ды:

%<А=нтiфw'нъ в~, гла'съ в~. _Псало'мъ _о~г:%>

%<В%>ску'ю бж~е, w\три'нулъ ны` _е=си` до конца`;

%<С%>паси' ны, сн~е бж~iй, пло'тiю распны'йся, пою'щыя ти`:
а=ллилу'iа.

%<Другi'й ли'къ:%>

%<Стi'хъ вторы'й: П%>омяни` со'нмъ тво'й, _е=го'же стяжа'лъ
_е=си` и=спе'рва.

%<С%>паси' ны, сн~е бж~iй, пло'тiю распны'йся, пою'щыя ти`:

%<Стi'хъ г~: Г%>ора` сiw'нъ сiя`, въ не'йже всели'лся _е=си`.

%<С%>паси' ны, сн~е бж~iй:

%<Стi'хъ д~: Б%>г~ъ же цр~ь на'шъ пре'жде вjь'ка, содjь'ла
спасе'нiе посредjь` земли`.

%<С%>паси' ны, сн~е бж~iй:

%<Сла'ва, и= ны'нjь: _Е=%>диноро'дный сн~е:

%<_О='ба ли^ка вку'пjь. А=нтiфw'нъ г~, гла'съ а~. _Псало'мъ
ч~и:%>

%<Г%>д\сь воцр~и'ся, да гнjь'ваются лю'дiе.

%<Та'же тропа'рь: С%>паси`, гд\си, лю'ди твоя^: %<Ве'сь до
конца`.%>

%<Другi'й ли'къ, то'йже стi'хъ:%>

%<Г%>д\сь воцр~и'ся, да гнjь'ваются лю'дiе, сjьдя'й на
херувi'мjьхъ, да подви'жится земля`.

%<Тропа'рь: С%>паси`, гд\си, лю'ди твоя^.

%<И= па'ки пе'рвый ли'къ:%>

%<Стi'хъ тре'тiй: Г%>д\сь къ сiw'нjь вели'къ, и= высо'къ _е='сть
надъ всjь'ми людьми`.

%<Тропа'рь: С%>паси`, гд\си, лю'ди твоя^:

%<Другi'й ли'къ:%>

%<Стi'хъ д~: П%>оклони'теся гд\севи во дворjь` ст~jь'мъ _е=гw`.

%<Тропа'рь: С%>паси`, гд\си, лю'ди твоя^:

%<Та'же вхо'дъ. Дiа'конъ рече'тъ: П%>рему'дрость, про'сти.

%<Мы' же вхо'дное:%>

%<В%>озноси'те гд\са бг~а на'шего, и= покланя'йтеся подно'жiю
нw'гу _е=гw`, jа='кw свя'то _е='сть.

%<Та'же тропа'рь: С%>паси`, гд\си, лю'ди твоя^:

%<Сла'ва, и= ны'нjь, конда'къ: В%>ознесы'йся на кр\стъ во'лею:

%<Вмjь'стw же Трист~а'гw:%>

%<К%>р\сту` твоему` покланя'емся, вл\дко, и= ст~о'е воскр\снiе
твое` сла'вимъ.

%<Прокi'менъ, гла'съ з~: В%>озноси'те гд\са бг~а на'шего, и=
покланя'йтеся подно'жiю нw'гу _е=гw`, jа='кw свя'то _е='сть.
%<Стi'хъ: Г%>д\сь воцр~и'ся, да гнjь'ваются лю'дiе. %<А=п\слъ къ
корi'нfянwмъ, зача'ло рк~_е. А=ллилу'iа, гла'съ а~: П%>омяни`
со'нмъ тво'й, _е=го'же стяжа'лъ _е=си` и=спе'рва. %<Стi'хъ: Б%>г~ъ
же цр~ь на'шъ пре'жде вjь'ка, содjь'ла спасе'нiе посредjь` земли`.
%<_Е=v\глiе w\т i=wа'нна, зача'ло _кс~. Прича'стенъ: З%>на'менася
на на'съ свjь'тъ лица` твоегw`, гд\си.

%<На трапе'зjь же быва'етъ о_у=тjьше'нiе бра'тiи, w\т _е=ле'а,
и= вiна`, и= про'чихъ снjь'дей _о=во'щныхъ: сы'ра же и= jа=и'цъ, и=
ры'бы ника'коже дерзне'мъ косну'тися.%>



