---
вечерня:
   отпустительно:
      тропарь:
         глас: 2
         текст: Богонасажденный цвете райский, / у источников воды приснотекущия, / процвел еси
            земли нашей, блаженне страдальче, / ризы своя убеливший током крови твоея, / венцем
            победным яко доблий подвижник венчаешися, / славо и похвало Церкве Российския, /
            ныне о чтущих память твою // ко Владыце помолися, святе Германе.Богонасажденный
            цвете райский, / у источников воды приснотекущия, / процвел еси земли нашей,
            блаженне страдальче, / ризы своя убеливший током крови твоея, / венцем победным
            яко доблий подвижник венчаешися, / славо и похвало Церкве Российския, / ныне о
            чтущих память твою // ко Владыце помолися, святе Германе.
      молитва: 'О предивне святителю Германе, словесных овец пастырю добрый, во Царствие
         Небесное стезею мученичества прешедый, дерзновение велие восприемый от Спаса Христа,
         Укрепляющаго мученики в подвизех их! Поминая ныне велие ревнование твое и попечение
         о душах вверенных тебе овец стада Христова, яко чада ко отцу ныне прибегаем к тебе и
         умиленно просим: пролей богоприятную твою молитву пред Престолом Пастыреначальника и
         Архиерея Великаго, Господа нашего Иисуса Христа, да призрит на ны, непотребныя рабы
         Своя, и помилует нас, во многия прегрешения впадшия. Крепкий за Церковь Святую
         стоятелю, судилище беззаконное от богоборных претерпевый, узы темничныя и самое
         убиение приемый, не престай защищати нас, чада церковная, аще и премного огорчеваем
         благость и милосердие Всещедраго и Долготерпеливаго Спасителя нашего. Да не будем мы
         снедию противнику Божию, и часть да не улучим в державе его, яко же грешницы
         нераскаяннии и врази Божии, но многомощным предстательством твоим помиловани будем,
         и от сего дне даже до кончины земнаго нашего жития возможем заповеди Господни право
         творити, и по исходе от жизни сея временныя узрим купно с тобою Славу и Велелепие
         Присносущныя и Неразделимыя Троицы, и тако восхвалим Ю в безконечныя веки. Аминь.'
