<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _i~-й де'нь.%>

%<Ст~а'гw мч~ника кодра'та, и= дружи'ны _е=гw`.%>

%<На Г%>д\си, воззва'хъ, %<стiхи^ры, гла'съ а~.
Подо'бенъ: Н%>б~сныхъ чинw'въ:

%<С%>ъ прехва'льнымъ кодра'томъ * да воспое'тся свjь'тлw
кv"прiа'нъ вели'кiй, * дiонv^сiа два`, и= а=не'ктъ
досто'йнw, * крi'скъ вку'пjь, и= сла'вный па'vелъ вjь'рнw: *
jа='кw страда'льцы гд\сни бг~овjьнча'нны, * и=
моли'тв_енницы на'ши теплjь'йшiи.

%<С%>вященнопобjь'дныхъ му'ченикwвъ, и= побjьдоно'сныхъ
* ли'къ дне'сь другi'й jа=ви'ся, * w=заря'ющь собо'ръ
бж~е'ственныхъ страстоте'рпц_евъ: * тве'рдое число`,
и=збра'нное во'инство, * _е=му'же нача'льствуетъ кодра'тъ, *
благосла'вный побjьди'тель проявля'емь.

%<Р%>и'торскiя о_у='бw му'дрости, многопи^санная
плет_е'нiя, * сjьчи'тельнымъ твои'мъ сло'вомъ * разори'лъ
_е=си` jа='кw мглу`, прехва'льный кодра'те. * науча'еши
вjь'рнw, и= стра'ждеши терпjьли'внw за хр\ста`, * во
_о=бои'хъ благоукраша'яся, * и= вку'пjь со страстоте'рпцы
вjьнча'емь.

%<Сла'ва, и= ны'нjь, бг~оро'диченъ, гла'съ и= подо'бенъ
то'йже:%>

%<W=%>держи'мы прегрjьш_е'нiи ненаде'жными, ч\стая, *
тя` предста'тельницу _е=ди'ну стяжа'вше, дв~о, * вопiе'мъ
благода'рственнw: * w=чи'сти ны`, прест~а'я бг~оневjь'сто. *
Ты' бо _е=си` мi'ра прибjь'жище, * и= заступле'нiе ро'да
на'шегw.

%<Кр\стобг~оро'диченъ, подо'бенъ то'йже:%>

%<В%>оздви'жена jа='кw ви'дjь на кр\стjь` а='гнца, *
непоро'чная дв~а пла'чущи вопiя'ше: * сла'дкое мое` ча'до, *
что` но'вое и= пресла'вное видjь'нiе; * ка'кw содержа'й
вся'ч_еская го'рстiю, * на дре'вjь пригвожда'ешися пло'тiю;



%<Канw'нъ кv'ръ i=w'сифа.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь` души` трича'стное потопи`,
молю'ся: да тебjь` jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<М%>у'ченикwвъ свяще'нныхъ, свяще'ннw страда'вшихъ,
свяще'нный и= чу'дный наста` пра'здникъ, свjьтозаре'нiемъ
дх~а вся^ свjьтоводя'щи, соше'дшеся празднолю'бцы, по до'лгу
си'хъ о_у=блажи'мъ.

%<Jа='%>кw со'лнце свjь'тлое, добродjь'телей
свjьтоно'сiемъ возсiя'лъ _е=си` на'мъ, кодра'те страда'льче,
свjьтолу'чными твои'ми сiя^нiи, тму` многобо'жiя w\тгоня`
блаже'нне, и= просвjьща'я вjь'рныхъ составл_е'нiя.

%<К%>а'мень жи'зни i=и~са сп~са возвjьща'юще бг~а,
пострада'сте тве'рдw, и= и=сто'чникъ свяще'нiя, ка'мень
прiе'мшiи, крове'й теч_е'нiя содjь'ласте, мч~ницы сла'внiи.

%<Бг~оро'диченъ:%>

%<W\т%> тимjь'нiя страсте'й, помышле'нiй треволне'нiя,
w\т стрjь'лъ вра'жiихъ, w\т вся'кагw прило'га сопроти'вна
спаси`, ч\стая бг~ороди'тельнице, ду'шы пою'щихъ твое`
несказа'нное рождество`, всенепоро'чная.

%<Пjь'снь г~. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<Т%>ве'рдiи а=дама'нти, о_у=бива'емiи мече'мъ, и=
болjь'зней ви'дwмъ приwбща'ющеся терпjьли'внw, чу'дному бг~у
на'шему взыва'ху: ст~ъ _е=си`, гд\си.

%<П%>рему'дростiю кодра'тъ бг~ода'нною о_у=праздни`
_е='ллинскую му'дрость, любопрjь^нiя стражда`, и= свои'ми
кро'вьми, дх~омъ бж\ственнымъ о_у=добря'яся.

%<С%>ъ кодра'томъ а=не'кта, и= съ па'vломъ криске'нта,
кv"прiа'на бж\ственнаго, и= дiонv'сiа вjь'рнiи
благочестному'дреннw пjь'сньми вjьнча'емъ, вjь'рою
пострада'вшихъ.

%<Бг~оро'диченъ:%>

%<Н%>иже` нб~сный о_у='мъ, па'че о_у=ма` рождества`
твоегw` мо'жетъ сказа'ти, _о=трокови'це: о_у=ма' бо пе'рвагw
во о_у=тро'бjь сло'во, ч\стая, зачала` _е=си`, вся'ч_еская
сло'вомъ соста'вльшаго.

%<Сjьда'ленъ, гла'съ д~. Подо'бенъ: В%>ознесы'йся:

%<Т%>ерпjь'пiемъ лю'тыхъ о_у=мертви'лъ _е=си` го'рдаго
врага`, страстоте'рпче, ме'чную сме'рть претерпjь'лъ _е=си`,
вку'пjь со стра'ждущими съ тобо'ю всему'дрыми, кодра'те.
тjь'мже пра'зднуемъ честну'ю ва'шу па'мять, вопiю'ще:
помяни'те на'съ ко вл\дцjь, непобjьди'мiи му'ч_еницы.

%<Сла'ва, и= ны'нjь, бг~оро'диченъ:%>

%<Н%>ечи'стыхъ помыслw'въ мои'хъ мно'жество, и=
безмjь'стныхъ мы'слей w=бурева^нiя, кто` и=зрещи` мо'жетъ,
всенепоро'чная; настоя^нiя же безпло'тныхъ вра^гъ мои'хъ
кто` и=сповjь'сть, и= си'хъ sло'бу; но твое'ю мольбо'ю,
блага'я, си'хъ мнjь` всjь'хъ и=збавле'нiе да'руй.

%<Кр\стобг~оро'диченъ:%>

%<И='%>же w\т безнача'льнагw _о=ц~а` рожде'ннаго,
напослjь'докъ тя` пло'тiю ро'ждшая, на кр\стjь` ви'сяща
зря'щи, хр\сте`,о_у=вы` мнjь`, любе'знjьйшiй
i=и~се, вопiя'ше: ка'кw сла'вимый jа='кw бг~ъ w\т а='гг~лъ,
w\т беззако'нныхъ ны'нjь человjь^къ, сн~е, хотя`
распина'ешися; пою' тя, долготерпjьли'ве.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во
_о='блацjь ле'гцjь, прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<М%>у'дростiю твои'хъ слове'съ, нему^дрыя посрами'лъ
_е=си`, и= наказа'нiемъ бг~ови'дныхъ о_у=че'нiй твои'хъ,
му'чениче кодра'те, о_у=лови'лъ _е=си` бж\ственнаго
а=не'кта: вл\дцjь твоему` приво'диши терпjьли'ва му'ченика.

%<W\т%> пеле'нъ присво'ился _е=си` вся^ сотво'ршему,
и=здjь'тска соверше'нна му'жа смы'слъ и=збра'въ, и=
прему'дрости возжелjь'въ, ве'сь бы'лъ _е=си` чистjь'йшее,
му'чениче, хр\сто'во _о=би'телище.

%<Ш%>естосвjь'тлый свjь'щникъ му'ченикwвъ твои'хъ,
гд\си, та'йнымъ _е=ле'емъ напои'вся, w\тгна` многобо'жiя
но'щь, и= w=зари` зову'щыя: сла'ва, хр\сте`, си'лjь твое'й.

%<Бг~оро'диченъ:%>

%<С%>т~а'я бц\да, въ не'йже всели'тися благоволи`,
jа='кw благово'ненъ хра'мъ, сло'во _о='ч~ее _е=диносу'щное,
не w=пали` ложе'снъ, не болjь'знова: и='бо роди`
_е=мману'ила, бг~а и= чл~вjь'ка.

%<Пjь'снь _е~. I=рмо'съ:%>

%<П%>росвjьще'нiе твое`, гд\си, низпосли` на'мъ, и= w\т
мглы` прегрjьше'нiй разрjьши' ны, бла'же, тво'й ми'ръ
да'руяй.

%<П%>росвjьще'нiемъ ра'зума, неразу'мiя мглу` w\тгоня`,
гд\севи приво'диши собо'ръ страда'л_ецъ, му'дре кодра'те, съ
ни'ми вjьнча'емь.

%<П%>о'стнически пе'рвjье побjьди'въ страсте'й
привозста^нiя, второ'е погуби'лъ _е=си` держа'ву
sлочести'выхъ, кодра'те му'чениче, пострада'въ крjьпча'йше.


%<И=%>сполня'ется невла'жный ка'мень пролiя'ньми
честны'хъ твои'хъ крове'й, и= струи^ свjь^тлы дае'тъ
вjь^рнымъ, w=свяща'я бж\ственными манове'ньми.

%<Бг~оро'диченъ:%>

%<С%>озда'вый, преч\стая, _е='vу w\т ребра`, и=зъ твоея`
чи'стыя о_у=тро'бы зи'ждется, спасти` а=да'ма за
благоутро'бiе восхотjь'въ, jа='кw чл~вjьколю'бецъ.

%<Пjь'снь s~. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<Ш%>есточи'сленный страстоте'рп_ецъ ли'къ на'мъ
возсiя`, jа='коже sвjь'зды на церко'внjьй честнjь'й тве'рди,
вjь^рныя просвjьща'яй и= пре'лести тму` разгоня'яй.

%<П%>учи'ну му'къ преидо'сте, му'ч_еницы, нево'лненнw,
и= вы'шнюю тишину` получи'сте, вjь'рныхъ приста'нище бы'вше,
и= моли'твенницы теплjь'йшiи.

%<Д%>а похва'лимъ со а=не'ктомъ кодра'та сла'внаго, и=
съ па'vломъ дiонv'сiа, криске'нта, кv"прiа'на, хр\сто'ва
вiногра'да доброплw'дныя рw'зги.

%<Бг~оро'диченъ:%>

%<W=%>н~беси'ла _е=си` w=зе'мствованное _е=стество`,
всенепоро'чная, человjь'кwвъ, и= и=стлjь'вшее сiе`
новосодjь'лала _е=си`: сегw` ра'ди, _о=трокови'це, вси`
немо'лчными гла'сы тя` сла'вимъ.

%<Пjь'снь з~. I=рмо'съ:%>

%<С%>пасы'й во _о=гни` а=враа^мскiя твоя^ _о='троки, и=
халд_е'и о_у=би'въ, jа=`же пра'вда пра'веднw о_у=ловля'ше:
препjь'тый гд\си, бж~е _о=т_е'цъ на'шихъ, благослове'нъ
_е=си`.

%<В%>о _о=гни` муче'нiй свы'ше прiе'млюще ро'су
терпjь'нiя, со _о='троки до'блiи взыва'ху му'ч_еницы:
препjь'тый гд\си, бж~е _о=т_е'цъ на'шихъ, благослове'нъ
_е=си`.

%<W=%>дожде'нiемъ честны'я кро'ве ва'шея,
страстоте'рпцы, ка'мень невла'жный пре'жде и=спо'лнися,
струи^ пролива'ющъ и=сцjьле'нiй, пою'щымъ: бж~е _о=т_е'цъ,
благослове'нъ _е=си`.

%<Jа='%>кw мv"рополо'жница мы'сленная, мv'ро
врачева'нiи,кодра'те, моще'й твои'хъ ра'ка
и=сточа'етъ, страсте'й w\тгоня'щи sлосмра'дiе, и= w=паля'ющи
де'мwнwвъ w=полч_е'нiя си'лою бж\ственною.

%<Бг~оро'диченъ:%>

%<Б%>лагослове'нъ пло'дъ благослове'нныя о_у=тро'бы
твоея`, _е=го'же благословя'тъ нб\сныя си^лы и=
человjь'честiи собо'ри, на'съ и=зба'вльшаго w\т кля'твы
дре'внiя, благослове'нная.

%<Пjь'снь и~. I=рмо'съ:%>

%<И=%>зба'вителю всjь'хъ, всеси'льне, посредjь` пла'мене
благоче'ствовавшыя, снизше'дъ, w=роси'лъ _е=си`, и= научи'лъ
_е=си` пjь'ти: вся^ дjьла`, благослови'те, по'йте гд\са.

%<П%>росвjь'щся страда'нiй свjь'тлостiю, вjьнцено'сецъ
гд\су предстои'ши со страда'вшими съ тобо'ю, сла'вне,
воспjьва'я, кодра'те: вся^ дjьла`, благослови'те, по'йте
гд\са.

%<Д%>обродjь'телей свjь'томъ о_у=добря'емь, при
кончи'нjь му'ченическую свjь'тлость наслjь'довалъ _е=си`,
всему'дре, воспjьва'я, кодра'те: вся^ дjьла`, благослови'те,
по'йте гд\са.

%<П%>ред\ъwгражд_е'нiя корi'нfъ стяжа`, ст~ы'хъ честны^я
мw'щи, и= врачева'нiе безме'здно хра'мъ, и=дjь'же вjь'рою
вся'къ притека'яй, болjь'зни и= страсте'й и=змjьня'ется.

%<Бг~оро'диченъ:%>

%<И=%>зба'вльшися кля'твы прама'тернiя тобо'ю, ч\стая
бг~омт~и, благослове'нная вл\дчце, благослови'мъ тя` вjь'рою
и= пjьсносло'вимъ, прест~а'я дв~о бг~оневjь'сто.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови бл~гослове'нiе процвjьла` _е=си`.
тjь'мъ тя` вси` велича'емъ.

%<Г%>но_е'нiя ва^ша му'ченич_еская и=спуща'ютъ
благово'нiе, по'лно благода'ти, крw'ви си'хъ цjьле'бъ
и=злива'ютъ то'ки бж\ственнымъ дх~омъ, и= стра^сти
душетлjь^нныя и=сцjьля'ютъ: jа=`же досто'йнw о_у=блажи'мъ.


%<К%>расе'нъ jа='звъ добро'тами бы'въ, а='гг~лwмъ
о_у=подо'бился _е=си`: кро'вiю же и=злiя'нною, кодра'те,
всjь'дъ jа='кw на колесни'цу, возлетjь'лъ _е=си` къ вы^шнимъ
цр\ствwмъ, по'ч_ести болjь'зней прiе'мля.

%<И=%>сточа'я бж\ственную сла'дость и=зъ о_у='стъ,
страда'льческiй собо'ръ о_у=вjьща'лъ _е=си`, му'чениче
кодра'те, страда'ти съ тобо'ю, а=не'кта и= па'vла, и=
криске'нта, кv"прiа'на же и= бж\ственнаго дiонv'сiа: съ
ни'миже лику'еши, досточу'дне.

%<Д%>е'нь пра'здника ва'шегw страда'нiя, страстоте'рпцы,
вси` почита'емъ: въ се'й бо вjьне'цъ нетлjь'нiя взе'мше,
сы'нове бы'сте свjь'та же и= дне`, лику'юще _о='крестъ
престо'ла всецр~я`.

%<Бг~оро'диченъ:%>

%<Jа='%>вльшися всjь'хъ творца` роди'тельница, па'че
вся'кагw о_у=ма`, всенепоро'чная, нб~е'съ вы'шши показа'лася
_е=си`, и= всjь'ми влады'чествующи, дв~о бг~ороди'тельнице
нескве'рная: тjь'мъ тя` вси` непреста'ннw велича'емъ.

