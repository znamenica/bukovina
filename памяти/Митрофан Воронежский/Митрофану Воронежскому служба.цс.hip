<::рус> оцифровка: Даниил Дремачев
<::слав>

%<Слу'жба ст~и'телю и= чудотво'рцу митрофа'ну,%>

%<пе'рвому _е=пi'скопу воро'нежскому.%>

%<На ма'лjьй вече'рни стiхи^ры, гла'съ а~:%>

%<П%>рiиди'те, правосла'вныя рwссi'йскiя цр~кве ча^да,
о_у=бл~жи'мъ ст~и'теля хр\сто'ва митрофа'на, и='же w=
ма'лjь бы'въ вjь'ренъ, над\ъ мно'гими поста'вленъ _е='сть
w\т нб\снагw домовлады'ки, да мо'лится непреста'ннw w=
вjь'рою почита'ющихъ присносла'вную па'мять _е=гw`.
Два'жды.

%<П%>о достоя'нiю w= тебjь`, ст~и'телю хр\сто'въ,
ра'дуемся, и= моще'й твои'хъ нетлjь'нiемъ хва'лимся:
пролива'я бо w\т гро'ба твоегw` цjьл_е'бныя струи^,
jа='кw во'ды, ми'ръ и= бл~гослове'нiе притека'ющымъ къ
тебjь` подае'ши, jа='кw предстоя'тель го'рнiя сла'вы,
и=мjь'яй ве'лiю бл~года'ть о_у= хр\ста` бг~а на'шегw.

%<Н%>а земли` пожи'въ а='гг~льски, на нб~си` жи'ти
сподо'бился _е=си`, и= свы'ше на _о=те'чество твое`
призира'я, низпосыла'еши бл~года^тныя да'ры, вjь'рою и=
любо'вiю всесла'вную твою` па'мять соверша'ющымъ,
и=сцjьля'я болjь^зни душ_е'вныя и= тjьл_е'сныя мл~твами
твои'ми.

%<Сла'ва, гла'съ s~:%>

%<В%>о всечестнjь'й па'мяти твое'й, пjь'сньми и=
пjь'ньми ликовству'юще, бг~олjь'пнw сла'вимъ вся'ческихъ
гд\са вл\дку, и='же, за многопло'дное души` твоея`
дjь'ланiе, многопло'дную бл~года'ть чудотворе'нiй дарова`
тебjь`, всебл~же'нне митрофа'не, свы'ше: ты' же моли`
и=зба'витися w\т бjь'дъ душа'мъ на'шымъ.

%<И= ны'нjь, пра'здника.%>

%<На стiхо'внjь стiхи^ры, гла'съ _е~:%>

%<И=%>мjь'я свjьти'льникъ нога'ма твои'ма зако'нъ
хр\сто'въ, и= во свjь'тjь бж~е'ственныхъ повелjь'нiй
_е=гw` непреткнове'ннw ходя` и= поуча'яся, жили'ще
прест~ы'я тр\оцы, прему'дре митрофа'не, бы'лъ _е=си`.
w\т_ону'дуже и= на'мъ крjь'пкiй защи'тникъ w\т бг~а
показа'лся _е=си`, sлы^я ду'хи си'лою ст~а'гw дх~а
прогоня'я.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<С%>ъ правосла'вною рwссi'йскою цр~ковiю, въ ми'рjь
правосла'внw живу'щихъ о_у=тверди`, и= въ житiи` и='хъ
непремjьня'емое бл~гополу'чiе да'руй, w=сщ~е'нному же
а=рхiере'_евъ собо'ру и= твоегw` престо'ла
намjь'стникwмъ, въ бл~голjь'пное бж~iихъ церкве'й
о_у=строе'нiе, мл~твъ твои'хъ, митрофа'не, по'мощь
низпосли`, прося` на'мъ грjьхw'въ w=ставле'нiе всjь^мъ
дарова'ти, и= ве'лiю мл\сть.

%<Стi'хъ: С%>щ~е'нницы твои` w=блеку'тся въ пра'вду,
и= прп\дбнiи твои` возра'дуются.

%<П%>ри'зри на славосло'вiе пою'щихъ тя`, и=
прилjь^жныя, митрофа'не, прiими` w\т на'съ моли^твы, и=
принеси` я=` къ пренб\сному пр\сто'лу вседержи'теля, да
немо'лчнымъ хода'тайствомъ твои'мъ сп~се'тъ ду'шы на'шя.

%<Сла'ва, и= ны'нjь, пра'здника.%>

%<Тропа'рь, гла'съ д~:%>

%<П%>ра'вило вjь'ры и= _о='бразъ кро'тости, сло'вомъ
и= житiе'мъ, па'ствjь твое'й, _о='тче смиренному'дре
митрофа'не, бы'лъ _е=си`: тjь'мже и= во свjь'тлостехъ
ст~ы'хъ со'лнца свjьтлjь'йше возсiя'лъ _е=си`, вjьнце'мъ
нетлjь'нiя и= сла'вы о_у=краша'емь, моли` хр\ста` бг~а,
странjь` на'шей и= гра'ду твоему` въ ми'рjь сп~сти'ся.

%<Сла'ва, и= ны'нjь, пра'здника.%>

%<На вели'цjьй вече'рни,%>

%<Б%>л~же'нъ му'жъ, %<а~-й а=нтiфw'нъ.%>

%<Н%>а Гд\си воззва'хъ, %<стiхи^ры пра'здника г~:%>

%<и= ст~а'гw _е~, гла'съ и~:%>

%<_О='%>тче бг~ому'дре митрофа'не, ты` w\т ю='ности
возлюби'лъ _е=си` взыска'нiе го'рнягw мi'ра прему'дрости,
и= _е=гда` поще'нiемъ и= мл~твою w\т бг~а стяжа'лъ _е=си`
ю=`, не въ земли` сокры'лъ _е=си` тала'нтъ тво'й, но
о_у=чя` и= творя` па'стырски непреста'ннw, во сто` кра'тъ
_о='ный о_у=мно'жилъ _е=си`, и= бы'лъ _е=си` i=ера'рхъ
свjьти'льникъ цр~кви. тjь'мъ въ воздая'нiе бл~ж_е'ннымъ
трудw'мъ твои^мъ, вше'дъ ны'нjь въ ра'дость гд\са твоегw`
цр~я` и= вл\дки, моли` w= душа'хъ на'шихъ.

%<_О='%>тче прп\дбне митрофа'не, ты` плjьни'въ о_у='мъ
и= се'рдце твое` въ послуша'нiе бг~у, не w= себjь`, но w=
сла'вjь бж~iей радjь'лъ _е=си`: тружда'яся бо въ
дjь'ланiи мы'сленнагw вiногра'да хр\сто'ва, вся'ку
ро'згу, не творя'щую плода`, жи'вw и= дjь'йственнw сло'ва
бж~iя мече'мъ w=требля'лъ _е=си`, вjь'ру же и= чи^стыя
нра'вы, а=гг~лонра'внымъ по бз~jь житiе'мъ твои'мъ,
jа='кw w=пло'томъ соблюда'лъ _е=си`. и= ны'нjь вjьнце'мъ
нетлjь'нiя w\т руки` гд\сни о_у=краси'вся, моли` w=
душа'хъ на'шихъ.

%<_О='%>тче бг~оно'се митрофа'не, ты` разу'мнw
пра'вилъ _е=си` ввjь'ренное тебjь` сло'во и='стины: стоя'
бо на неусы'пнjьй стра'жи до'му гд\сня, и= бдя` w=
душа'хъ недре'мленнw, па'ству твою` о_у=годи'ти бг~у,
сло'вомъ и= дjь'ломъ наставля'лъ _е=си`. тjь'мъ jа='кw
до'брый па'стырь, пастыренача'льнику сн~у бж~iю, w=
приставле'нiи _е=гw` сло'во бл~го возда'лъ _е=си`: моли`
w= душа'хъ на'шихъ.

%<Сла'ва, гла'съ s~:%>

%<С%>т~и'телей о_у=добре'нiе и= _о=тц_е'въ сла'ву
сщ~еннолjь'пнw воспои'мъ дне'сь, и= цр~я` царе'й хр\ста`
бг~а на'шего восхва'лимъ: се'й бо, jа='кw w=святи'тель
ст~ы'хъ и= творе'цъ чудотво'рц_евъ, чуде'съ
бл~голjь'пiемъ того` та'кw просла'ви, jа='кw а=рхiер_е'и,
сщ~е'нницы и= мона'си и= вси` бл~говjь'рнiи лю'дiе, w\т
честны'хъ моще'й _е=гw`, jа='кw w\т многоцjьле'бнагw
и=сто'чника, бл~года'ть и= и=сцjьле'нiе прiе'млюще,
о_у=ми'льнw глаго'лютъ: ра'дуйся, бж~iихъ дарова'нiй
сокро'вище, митрофа'не ст~и'телю бл~же'нне.

%<И= ны'нjь, пра'здника.%>

%<Вхо'дъ, прокi'менъ дне`.%>

%<Чт_е'нiя три`, ст~и'т_ельская.%>

%<На лiтi'и стiхи'ра хра'ма:%>

%<та'же, стiхи^ры митрофа'на, гла'съ _е~,
самогла'сны:%>

%<Т%>ако'въ на'мъ подоба'ше а=рхiере'й, преподо'бенъ,
пра'веденъ, ми'лостивъ, и= во всjь'хъ w=правда'нiихъ
гд\снихъ непоро'ченъ. прiиди'те, пjь'сньми и= _псалмы`
дх~о'вными свjь'тлw ликовству'имъ дне'сь, тому` си'це
зову'ще: ра'дуйся, _о=те'ческихъ _о=бы'ча_евъ ревни'телю,
сто'лпе и= о_у=твержде'нiе вjь'ры: ра'дуйся, воро'нежская
похвало`, митрофа'не бг~оно'се сщ~е'ннjьйшiй.

%<Н%>е пло'ть и= кро'вь jа=ви' тя, ст~и'телю
бг~оизбра'нне, но _о=ц~ъ нб\сный, _е=му'же ты`
бж~е'ственною твое'ю кро'тостiю о_у=годи'въ, jа='кw
а='гнецъ неsло'бивъ, чи'ны неsло'бивыхъ въ ли'цjь
а='гг~льстjьмъ наслjь'дилъ _е=си`: и= ны'нjь въ го'рнихъ
предстоя`, моли` дарова'ти на'мъ мно'жество щедро'тъ и=
ве'лiю мл\сть.

%<П%>о до'лгу бл~жи'мъ тя`, jа='кw свjьти'льника
вjь'ры и= а='гг~ла во пло'ти: поне'же житiе` твое`,
митрофа'не, че'стно, и= о_у=спе'нiе со ст~ы'ми. просiя'лъ
бо _е=си` бл~ги'ми дjь'лы, jа='кw па'стырь бг~ому'дрый,
чудесы' же твои'ми просвjьти'лся _е=си`, jа='кw вjь'рный
слуга` и= дру'гъ бж~iй. тjь'мже припа'дающе мо'лимъ тя`:
моли'ся за ны`, чудотво'рче ст~ы'й, ко гд\су, да пода'стъ
душа'мъ на'шымъ ве'лiю и= бога'тую мл\сть.

%<Сла'ва, гла'съ и~:%>

%<Д%>не'сь красу'ется сла'вный гра'дъ воро'нежъ,
бж~е'ственнымъ сокро'вищемъ моще'й твои'хъ, и= _о=би'тель
твоя` ликовству'ющи ра'дуется, и= правосла'внiи твои'мъ
просвjьще'нiемъ, бл~же'нне митрофа'не, хва'лятся: ты' же
моли` лю'демъ правосла^внымъ тишину` дарова'ти, и= земли`
плодоро'дiе, и= ве'лiю мл\сть.

%<И= ны'нjь, пра'здника.%>

%<На стiхо'внjь стiхи^ры, гла'съ в~:%>

%<К%>i'ими бл~гоговjь'йными о_у=сты` воспои'мъ
митрофа'на, ст~и'теля смире'нна, смире'нному
пастыренача'льнику подража'теля, подвигw'мъ вели'кихъ
_о=тц_е'въ цр~кве соуча'стника, и= высw'кимъ нра'вwмъ
и='хъ наслjь'дника, му'жа жела'нiй чи'ста, слугу` гд\сня
вjь'рна, ревни'теля о_у=ста'вwвъ цр~кве непоколеби'ма;
_е=го'же вjьнча'етъ хр\сто'съ бг~ъ на'шъ, и=мjь'яй
мно'жество щедро'тъ и= ве'лiю мл\сть.

%<Стi'хъ: О_у=%>ста` моя^ возглаго'лютъ прему'дрость,
и= поуче'нiе се'рдца моегw` ра'зумъ.

%<К%>i'ими сщ~е'нными пjь'сньми о_у=бл~жи'мъ
митрофа'на, i=ера'рха бг~ому'дра, _е=v\гльскагw
правосла'вiя наста'вника, воздержа'нiя о_у=чи'теля,
а='гг~лwвъ собесjь'дника, ни'щихъ и= сиро'тъ пита'теля,
w=би^димымъ засту'пника, и= немощству'ющихъ врача`
преизря'дна; _е=го'же вjьнча'етъ хр\сто'съ бг~ъ на'шъ,
и=мjь'яй мно'жество щедро'тъ и= ве'лiю мл\сть.

%<Стi'хъ: О_у=%>слы'шите сiя^ вси` jа=зы'цы, внуши'те
вси` живу'щiи по вселе'ннjьй.

%<К%>i'ими похва'льными вjьнцы` почти'мъ митрофа'на,
па'стыря бл~же'нна, цр~кве свjьти'льника, гра'да
воро'нежа сла'ву, рwссi'йстjьй странjь` о_у=твержде'нiе,
и='ночествующихъ _о='бразъ, сщ~е'нства вjьне'цъ,
i=ера'рхwвъ ст~олjь'пное о_у=краше'нiе; _е=го'же
вjьнча'етъ хр\сто'съ бг~ъ на'шъ, и=мjь'яй мно'жество
щедро'тъ и= ве'лiю мл\сть.

%<Сла'ва, гла'съ _е~:%>

%<С%>ра'дуйтеся на'мъ рwссi'йстiи собо'ри дне'сь, въ
свjь'тлой па'мяти бг~оно'снагw _о=тца` на'шегw и=
па'стыря, и='же до'брымъ житiе'мъ свои'мъ вjь'рнw
о_у=годи'въ бг~у, и= во гро'бjь сла'вою i=ера'ршескихъ
добродjь'телей свои'хъ сiя'етъ jа='кw свjьти'ло, подая`
w\т нетлjь'ннагw сокро'вища моще'й свои'хъ бл~гоуха'нiе
ст~а'гw дх~а. тjь'мже о_у=`бо соше'дшеся, _о='бщiй ли'къ
тому` соста'вимъ, пjь'сньми бж~е'ственными зову'ще:
помина'й на'съ, _о='тче, и= за ны` хр\сту` моли'ся,
jа='кw вели'кiй на'шъ хода'тай, митрофа'не.

%<И= ны'нjь, пра'здника.%>

%<На бл~гослове'нiи хлjь'бwвъ, тропа'рь ст~а'гw
два'жды,%>

%<и= пра'здника _е=ди'ножды.%>

%<На о_у='трени,%>

%<на Бг~ъ гд\сь, тропа'рь пра'здника, и= ст~а'гw.%>

%<По а~-мъ стiхосло'вiи сjьда'ленъ, гла'съ и~:%>

%<О_у=%>краси'въ ду'шу твою` добродjь'тельми, и=
вре'меннагw житiя` по'прище въ стра'сjь бж~iи преше'дъ,
w=брjь'лъ _е=си` бл~года'ть пред\ъ бг~омъ: _е=му'же съ
ли^ки а='гг~лъ предстоя`, моли`, ст~е митрофа'не,
дарова'ти на'мъ живо'тъ вjь'чный и= ве'лiю мл\сть.

%<Сла'ва, и= ны'нjь, бг~оро'диченъ:%>

%<В%>л\дчце, прiими` моли^твы ра^бъ твои'хъ, и=
и=зба'ви на'съ w\т вся'кiя ну'жды и= печа'ли.

%<По в~-мъ стiхосло'вiи сjьда'ленъ, гла'съ в~:%>

%<О_у=%>пра'вивъ па'ству твою` до'брjь, сло'во бл~го
пастыренача'льнику бг~у возда'лъ _е=си`, и= w\т руку`
_е=гw` пра'ведное воздая'нiе прiи'мъ, моли`, _о='тче
на'шъ митрофа'не, да бл~же'ннагw въ цр\ствjь ст~ы'хъ
пребыва'нiя и= на'съ, хода'тайствомъ твои'мъ, по бога'той
мл\сти свое'й сподо'битъ.

%<Сла'ва, и= ны'нjь, бг~оро'диченъ:%>

%<_О='%>бщую всjь'хъ наде'жду, дв~у преч\стую, въ
мольбу` приво'димъ ти`, бл~же: заступи` на'съ w\т бjь'дъ,
пода'ждь бл~га^я вjь^чная и= вре'м_енная, моле'нiемъ
честнjь'йшiя херувi^мъ и= всjь'хъ си'лъ нб\сныхъ.

%<По полv"еле'и сjьда'ленъ, гла'съ и~:%>

%<W=%> всjь'хъ сла'вныхъ, цр~кви ст~jь'й бл~года'тiю
бж~iею w\т теб_е` быва'емыхъ, бл~года'рств_енная бг~у
воздаю'ще, и= тогw` бг~олjь'пное снизхожде'нiе сла'вяще,
мо'лимъ тя`, ст~и'телю хр\сто'въ митрофа'не, помози`
на'мъ w=брjьсти` всjь^мъ бл~года'ть и= мл\сть въ де'нь
су'дный.

%<Сла'ва, и= ны'нjь, бг~оро'диченъ:%>

%<Т%>ы` _е=ди'на _е=си` ко'рень дjь'вства неувяда'емый
цвjь'тъ чистоты`, ты` сте'рла _е=си` главу` sмi'еву: ты`
на'съ и=зба'ви w\т прегрjьше'нiй на'шихъ и= душе'вныхъ
скве'рнъ, бц\де, и= ко приста'нищу и='стиннагw покая'нiя
напра'ви.

%<Прокi'менъ, гла'съ д~: Ч%>естна` пред\ъ гд\семъ
сме'рть прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми;

%<_Е=v\глiе ст~и'тельское.%>

%<По н~-мъ _псалмjь` стiхи'ра, гла'съ s~:%>

%<П%>рп\дбне _о='тче, всебл~же'нне митрофа'не,
па'стырю до'брый, о_у=го'дниче хр\сто'въ о_у=се'рдный,
ско'рый на'шъ хода'таю, и= те'плый къ бг~у моли'твенниче,
бу'ди на'мъ въ бjьда'хъ на'шихъ защи'тникъ, и= въ
печа'лехъ о_у=тjь'шитель, па'мять твою` любо'вiю
почита'ющымъ.

%<Моли'тва: С%>п~си`, бж~е, лю'ди твоя`: %<И=
прw'чая:%>

%<Канw'нъ ст~а'гw на и~, гла'съ и~.%>

%<Пjь'снь а~.%>

%<I=рмо'съ: В%>о'ду проше'дъ jа='кw су'шу, и=
_е=гv'петскагw sла` и=збjьжа'въ, i=и~льтянинъ вопiя'ше:
и=зба'вителю и= бг~у на'шему пои'мъ.

%<W\т%> мно'гихъ sw'лъ мно'гагw о_у=ны'нiя
и=спо'лнены, къ тебjь` прибjьга'емъ, ст~и'телю хр\сто'въ
митрофа'не, и= w\т теб_е` ско'рыя по'мощи и= заступле'нiя
ны'нjь тре'буемъ.

%<С%>трасте'й на'съ бра^ни смуща'ютъ, па'стырю
прп\дбне: ты' же о_у=мири` на'съ твои'мъ бл~гопрiя'тнымъ
къ бг~у хода'тайствомъ.

%<W\т%> бjь'дъ и= скорбе'й на'съ, чудотво'рче ст~ы'й,
и=зба'вивъ, му'жественное въ добродjь'телехъ преспjь'янiе
всjь^мъ да'руй, да вси` w= тебjь`, сщ~е'ннjьйшiй
митрофа'не, ра'дуемся.

%<Бг~оро'диченъ: М%>оли'тву на'шу прiими`, преч\стая,
и= мл~твою твое'ю всемо'щною и=зба'витися на'мъ w\т
вра^гъ ви'димыхъ и= неви'димыхъ, w\т грjьхw'въ же и=
вся'кiя му'ки, моли`, _е=го'же родила` _е=си`,
чл~вjьколю'бца бг~а.

%<Пjь'снь г~.%>

%<I=рмо'съ: Н%>б\снагw кру'га верхотво'рче, гд\си, и=
цр~кве зижди'телю, ты` мене` о_у=тверди` въ любви`
твое'й, жела'нiй кра'ю, вjь'рныхъ о_у=твержде'нiе,
_е=ди'не чл~вjьколю'бче.

%<П%>окрови'теля жи'зни на'шея и= моли'твенника къ
бг~у почита'емъ тя`, присносла'вный _о='тче на'шъ
митрофа'не: на стезю` на'съ покая'нiя напра'ви,
а=рхiере'_евъ красото` и= вjь'рныхъ о_у=твержде'нiе.

%<М%>о'лимъ, душе'вное на'ше смуще'нiе и= тму`
бjьсо'вскихъ наважде'нiй въ на'съ разори'ти: тебjь' бо,
ст~е, даде'ся бл~года'ть ст~а'гw дх~а, sлы^я ду'хи
прогоня'ти.

%<Н%>еду'гующе тjь'ломъ, неду'гуемъ и= душе'ю,
бг~облаже'нне: ты' же не w=ста'ви на'съ во грjьсjь'хъ
на'шихъ поги'бнути, но въ ни'хже и= са'мъ jа='кw
человjь'къ и=скуша'емь бы'лъ _е=си`, и= на'мъ
и=скуша'_емымъ ны'нjь помози`.

%<Бг~оро'диченъ: В%>ся^ а='гг~лwвъ вw'инства,
предте'че гд\сень, а=п\слwвъ двоенадеся'тице, ст~i'и вси`
съ бц\дею, сотвори'те мл~тву, во _е='же сп~сти'ся на'мъ.

%<Сjьда'ленъ, гла'съ в~:%>

%<В%>о ст~и'тельствjь бл~гоче'стнw пожи'лъ _е=си`,
ст~и'телю бг~оявле'нне, лю'ди къ бг~оразу'мiю сло'вомъ и=
дjь'ломъ наста'вилъ _е=си`, и= бг~у до конца` о_у=годи'лъ
_е=си`. сегw` ра'ди w\т негw` нетлjь'нiемъ и= чудесы`,
_о='тче митрофа'не, почти'лся _е=си`, jа='кw прича'стникъ
бж~iя бл~года'ти.

%<Сла'ва, и= ны'нjь, бг~оро'диченъ:%>

%<М%>ч~никwвъ, пр\оро'кwвъ, а=п\слwвъ, i=ера'рхwвъ,
прп\дбныхъ и= ст~ы'хъ всjь'хъ w\т вjь'ка прв\дныхъ
похвала` ты` _е=си`, преч\стая. тjь'мже тя` мо'лимъ:
моли'ся съ ни'ми ко гд\су, да сп~се'тъ ду'шы на'шя.

%<Пjь'снь д~.%>

%<I=рмо'съ: О_у=%>слы'шахъ, гд\си, смотре'нiя твоегw`
та'инство, разумjь'хъ дjьла` твоя^, и= просла'вихъ твое`
бж~ество`.

%<П%>ла'мень погаси` въ на'съ плотски'хъ w=бурева'нiй
и= нечи'стыхъ на'шихъ помышле'нiй, да пла'мени гее'нскагw
_о=гня` твои'ми мл~твами, митрофа'не, и=зба'вимся.

%<Д%>у'шу и= помышле'нiе къ тебjь` простира'емъ,
ст~и'телю бг~оизбра'нне: согрjь'й на'шу вjь'ру и=
любо'вь, jа='же къ бг~у, да зако'ну _е=гw` о_у=се'рднw
послjь'дующе, пре'йдемъ по'прище на'шегw сп~се'нiя
непреткнове'ннw.

%<С%>то'лпъ крjь'пости стяжа'вше тя` w\т бг~а, w\т
вра^гъ ви'димыхъ и= неви'димыхъ w=гражда'емся тобо'ю
безбjь'днw: тjь'мже тя` вси` по до'лгу, митрофа'не,
о_у=бл~жа'емъ.

%<Бг~оро'диченъ: Ч%>ерто'же незаходи'магw свjь'та,
дв~о, нjь'смы досто'йны черто'га нб\снагw, грjьхо'вныя
ра'ди вины`: ты' же бг~ороди'тельнице, ра'ди
w=бнаже'ннагw на кр\стjь` сла'дкагw твоегw` сн~а и=
бл~га'гw на'шегw гд\са, покры'й сты'дъ лица` на'шегw и=
сп~си` на'съ.

%<Пjь'снь _е~.%>

%<I=рмо'съ: П%>росвjьти` на'съ повелjь^нiи твои'ми,
гд\си, и= мы'шцею твое'ю высо'кою тво'й ми'ръ пода'ждь
на'мъ, чл~вjьколю'бче.

%<М%>о'лимъ ти ся и= вопiе'мъ всеусе'рднw: и=спо'лни,
бг~овдохнове'нне, весе'лiя живо'тъ на'шъ, покрыва'я на'съ
крjь'пкимъ покро'вомъ защище'нiя твоегw` w\т гла'да,
jа='звы и= междоусо'бныя бра'ни, jа='кw мо'жеши, _о='тче,
а='ще хо'щеши.

%<М%>ра'къ на'шихъ заблужде'нiй и= жите'йскiя
го'рдости, свjь'тлостiю ст~ы'хъ мл~твъ твои'хъ,
митрофа'не, прожени`, да по'мощiю твое'ю грjьхw'въ
w=ставле'нiе прiи'мше, мл\сть о_у= хр\ста` бг~а
w=бря'щемъ.

%<Н%>а _о=дрjь` не'мощи и= о_у=ны'нiя низлежа'щу ми`,
пода'ждь ру'ку по'мощи, па'стырю бг~овозлю'бленне, и= не
w=ста'ви мя` лише'на бы'ти твоегw` сп~си'тельнагw
бл~года'тiю ст~а'гw дх~а посjьще'нiя.

%<Бг~оро'диченъ: Ч%>истjь'йшая _е=си` па'че
а='гг~льскихъ чинw'въ, w\т нея'же и=сто'чникъ ст~ы'ни
воплоти'ся на'съ ра'ди, да w=ст~и'тъ _е=стество`
человjь'ческое: мл~твами твои'ми, бц\де, и=зба'ви на'съ
w\т тимjь'нiя нечи'стыхъ на'шихъ дjья'нiй и= неподо'бныхъ
глаго'ланiй.

%<Пjь'снь s~.%>

%<I=рмо'съ: М%>оли'тву пролiю` ко гд\су, и= тому`
возвjьщу` печа^ли моя^, jа='кw sw'лъ душа` моя`
и=спо'лнися, и= живо'тъ мо'й а='ду прибли'жися, и=
молю'ся jа='кw i=w'на: w\т тли`, бж~е, возведи' мя.

%<Г%>ра'ду твоему` засту'пникъ бу'ди, и= _о=би'тели
твоея` храни'тель, гра'ды же и= страны^ чту'щихъ любо'вiю
па'мять твою` неwбори'мымъ мл~твъ твои'хъ
предста'тельствомъ w=гради`, да вси` тобо'ю, бг~ому'дре
митрофа'не, хва'лимся.

%<Jа='%>кw защи'тника тя` w\т бг~а вjь'дуще, вла'сть
на ду'сjьхъ нечи'стыхъ ве'лiю и=му'ща, мо'лимъ, w\т
sла'гw дjь'йствiя sлы'хъ духw'въ на'шя ду'шы сохрани'ти
безнавjь^тны.

%<П%>о до'лгу бл~жа'тъ тя` вjь'рнiи, ра'дуйся
митрофа'не, зову'ще: ты' бо _е=си` вои'стинну
рwссi'йстjьй цр~кви ра'дованiе и= похвала`, и= тя`
чту'щымъ на вся^ враги` w=долjь'нiе, досточу'дне.

%<Бг~оро'диченъ: Г%>о'ру тя` мы'сленную и= лjь'ствицу
i=а'кwвлю пр\оро'цы нарица'ютъ, _е='юже бг~ъ къ
человjь'кwмъ сни'де, поги'бшую дра'хму взыска'ти хотя`,
ю='же w=брjь'тъ па'ки къ нб~си` возво'дитъ. тjь'мже тя`
вси`, jа='кw мт~рь бж~iю, правосла'внw велича'емъ.

%<Конда'къ, гла'съ и~:%>

%<В%>оздержа'нiемъ тjь'ло ду'ху порабо'тивъ, ду'шу же
равноа'гг~льну сотвори'въ, ст~и'тельскою w=дjь'ялся
_е=си` _о=де'ждою, jа='кw вjьне'цъ сщ~е'нства: и= ны'нjь
всjь'хъ вл\дцjь предстоя`, моли`, пребл~же'нне
митрофа'не, о_у=мири'ти и= сп~сти` ду'шы на'шя.

%<I='косъ:%>

%<В%>ъ пусты'ни высото'ю смиренному'дрiя, jа='кw
ра'йскiй цвjь'тъ, красу'яся, и= на воро'нежскiя цр~кве
престо'лjь о_у=краси'лся _е=си` высо'кими о_у=добр_е'нiи,
прему'дре: и='бо бы'лъ _е=си` i=ера'рхъ, _о='бразъ
вjь^рнымъ сло'вомъ и= житiе'мъ. тjь'мже и= бг~ъ, jа='кw
о_у=го'дника своего` вознесе' тя, нетлjь'нiемъ и= чудесы`
въ цр~кви свое'й прославля'я, да вси` вjь'рою зове'мъ
ти`: ра'дуйся, воро'нежская похвало`, митрофа'не
приснопа'мятне.

%<Пjь'снь з~.%>

%<I=рмо'съ: W\т%> i=уде'и доше'дше _о='троцы, въ
вавv"лw'нjь и=ногда` вjь'рою тр\оческою пла'мень пе'щный
попра'ша, пою'ще: _о=тц_е'въ бж~е, бл~гослове'нъ _е=си`.

%<Н%>а'съ w=бнови'ти хотя` и= на'шему сп~се'нiю,
сп~се, бл~гопоспjьши'ти, ты` но'ваго цр~кви твое'й
воздви'глъ _е=си` свjьти'льника, митрофа'на, къ тебjь`
зову'ща: _о=тц_е'въ бж~е, бл~гослове'нъ _е=си`.

%<Ч%>л~вjьколю'бца сп~са w= на'съ, ст~и'телю
хр\сто'въ, о_у=моли`, разрjьши'тися на'мъ w\т
прегрjьше'нiй на'шихъ и= душе'вныхъ скве'рнъ, да и= мы`
тому`, jа='кw всеси'льному и=зба'вителю, зове'мъ:
_о=тц_е'въ бж~е, бл~гослове'нъ _е=си`.

%<В%>о сла'ву бж~iю w=дjь'янный ст~и'тель и=
чудотво'рецъ на'мъ w\т бг~а показа'лся _е=си`, митрофа'не
всехва'льне, да свjь'тлостьми чуде'съ твои'хъ па'че
со'лнечныхъ лу^чь w=заря'еми, зове'мъ ди^вная тобо'ю
соверша'ющему: _о=тц_е'въ бж~е, бл~гослове'нъ _е=си`.

%<Бг~оро'диченъ: В%>ели^кая дарова^нiя тобо'ю w\т
гд\са прiя'хомъ, дв~о преч\стая: сегw` ра'ди
бл~года'рственное пjь'нiе прино'симъ ти` и= зове'мъ:
бл~гослове'нна ты` въ жена'хъ _е=си`, всенепоро'чная
вл\дчце.

%<Пjь'снь и~.%>

%<I=рмо'съ: Ц%>р~я` нб\снаго, _е=го'же пою'тъ во'и
а='гг~льстiи, хвали'те и= превозноси'те во вся^ вjь'ки.

%<К%>ъ честны^мъ моще'мъ твои^мъ, jа='кw къ
неwбори'мому покро'ву прибjьга'юще, немо'лчнагw твоегw`
хода'тайства, бг~оно'се прп\дбне, про'симъ: ты' же не
пре'зри, и=`же w\т теб_е` тре'бующихъ по'мощи, но
о_у=слы'ши и= заступи` вся^ пою'щыя тя` и= превознося'щыя
хр\ста` во вjь'ки.

%<Т%>jьл_е'сныя сла'бwсти и= душ_е'вныя неду'ги си'лою
мл~твъ твои'хъ бл~года'тнw премjьня'я, премjьни`, _о='тче
митрофа'не, вся'кое неможе'нiе пою'щымъ тя` и=
превознося'щымъ хр\ста` во вjь'ки.

%<П%>ла'чущымъ ты` сле'зы w=тира'еши, па'стырю
пребл~же'нне, и= бjь'дствующымъ подае'ши ру'ку сп~се'нiя
w\т бг~а: тjь'мже и= на'съ о_у= пр\сто'ла вл\дчня
помяни`, вjь'рою пою'щихъ тя` и= превознося'щихъ хр\ста`
во вjь'ки.

%<Бг~оро'диченъ: В%>елича'емъ твое` тве'рдое
заступле'нiе, и=сповjь'дуемъ мт~рнiя твоея` мл~твы си'лу,
бл~годари'мъ возвели'чившаго тя` гд\са ро'ждшагося w\т
теб_е`, бг~ома'ти, _е=го'же моли` сп~сти'ся душа'мъ
на'шымъ.

%<Пjь'снь f~.%>

%<I=рмо'съ: В%>ои'стинну бц\ду тя` и=сповjь'дуемъ,
сп~се'ннiи тобо'ю, дв~о ч\стая, съ безпло'тными ли^ки тя`
велича'юще.

%<Т%>ы`, и='же въ дому` твое'мъ о_у=го'дники твоя^
насажда'еши, jа='кw ма^слины и= jа='кw ке'дры, сп~се,
митрофа'на о_у=го'дника твоегw` моле'нiемъ, насади` въ
на'съ добродjь'тельное житiе`, да во вре'мя свое`
принесе'мъ ти` плоды` покая'нiя.

%<С%>о а='гг~лы служи'телю ст~jь'й тр\оцjь, митрофа'не
прему'дре, ра'дуйся, и= на'мъ вjь'рою бл~жа'щымъ тя`
пода'ждь, мл~твами твои'ми, w= дс~jь ст~jь ра'доватися.

%<А='%>ще и= не'мощни _е=смы`, и= премно'гw
согрjьша'емъ, недосто'йнiи, но не w\тступа'емъ наде'жды
мо'щнагw покро'ва твоегw`, достосла'вне: ты' же хр\сту`
бг~у моля'ся, помози` на'мъ w=брjьсти` всjь^мъ съ ли^ки
прв\дныхъ стоя'нiе въ де'нь су'дный.

%<Н%>а мjь'стjь w=sлобле'нiя не'мощи смири'вшемуся,
о_у=диви` мл~твъ твои'хъ си'лу, чудотво'рче ст~ы'й
митрофа'не, и= по да'ннjьй тебjь` цjьле'бъ бл~года'ти,
нездра'вiе мое` во здра'вiе премjьни`.

%<Бг~оро'диченъ: О_у=%>пова'нiе и= ра'досте на'ша,
мр~i'е бг~оневjь'стная, покры'й на'съ честны'мъ твои'мъ
w=мофо'ромъ, да хва'лимъ непреста'ннw и='мя твое` и=
пое'мъ, съ безпло'тными ли^ки тя` велича'юще.

%<Свjьти'ленъ:%>

%<С%>вjьтоза'рна свjьти'льника вjь'ры, пресла'внw w\т
свjьтонача'льныя тр\оцы возсiя'вша, и= на'съ со'лнца
свjьтлjь'йше чудесы` свои'ми просвjьти'вша, митрофа'на,
па'стыря бл~же'нна, пjь'сньми восхва'лимъ.

%<Бг~оро'диченъ: Б%>ц\де дв~о, ра'дуйся, w\т а='гг~ла
ра'дость прiи'мшая: ра'дуйся, вл\дчце, и= спаси` на тя`
о_у=пова'ющыя.

%<На хвали'техъ стiхи^ры, гла'съ и~:%>

%<Т%>jь'сенъ пу'ть въ житiи` твое'мъ, прп\дбне
митрофа'не, преше'лъ _е=си`, по'двигомъ до'брымъ въ
пусты'ни подвиза'яся и= тече'нiе бл~го'е во
ст~и'тельствjь соверша'я, бг~у же все'ю душе'ю рабо'тая,
и= до конца` о_у=гожда'я вjь'рнw, jа='кw сосу'дъ
бг~оизбра'нный. тjь'мъ простра'нное w=брjь'лъ _е=си`
воздая'нiе о_у= пра'веднагw мздовоздая'теля и= цр~я`
ст~ы'хъ гд\са: _е=му'же, ст~е, моли'ся, ми'ръ
рwссi'йстjьй цр~кви дарова'ти, и= душа'мъ на'шымъ ве'лiю
мл\сть.

%<Ж%>итiе` чи'стое, терпjь'нiе, кро'тость и= любо'вь
нелицемjь'рну, воздержа'нiе соверше'нное, о_у=миле'нiе
бж~е'ственное, вjь'ру же и= наде'жду и='стинну и=
милосе'рдiе стяжа'въ, равноа'гг~льнw, митрофа'не, на
земли` пожи'лъ _е=си`, и= на нб~си` съ ли^ки а='гг~лъ
предстои'ши, съ ни'миже, ст~е, моли'ся, ми'ръ
рwссi'йстjьй цр~кви дарова'ти, и= душа'мъ на'шымъ ве'лiю
мл\сть.

%<Б%>ж~е'ственною бл~года'тiю ст~а'гw дх~а
просвjьти'вся, и= по сме'рти бл~года'тное мл\сти мv'ро
w\т честны'хъ твои'хъ и= многоцjьле'бныхъ моще'й
и=сточа'еши. тjь'мъ по до'лгу w= тебjь`, митрофа'не,
ра'дуемся, и= па'мять твою` сщ~еннолjь'пнw соверша'юще,
сщ~еннолjь'пными пjь'сньми зове'мъ ти`: сла'ва да'вшему
ти` крjь'пость, сла'ва вjьнча'вшему тя`, сла'ва
дjь'йствующему тобо'ю всjь^мъ и=сцjьл_е'нiя.

%<Сла'ва, гла'съ s~:%>

%<Б%>л~гi'й и= вjь'рный ра'бе, о_у=се'рдный дjь'лателю
вiногра'да хр\сто'ва, ты`, jа='кw до'брый па'стырь, ва'ръ
и= тяготу` дневну'ю поне'слъ _е=си`, о_у=чя` слов_е'сныя
_о='вцы, се'рдцемъ вjь'ровати въ пра'вду, о_у=сты' же
и=сповjь'дати во сп~се'нiе: тjь'мже и= бг~ъ jа='кw
и=збра'ннаго своего` вознесе' тя, и= па'мять твою`,
досточу'дне митрофа'не, просла'ви. ты' же непреста'ннw
моля'ся, и=спроси` _о=те'честву на'шему ми'ръ,
хр\стiа'нwмъ же въ добродjь'телехъ преспjь'янiе и= ве'лiю
мл\сть.

%<И= ны'нjь, пра'здника.%>

%<Славосло'вiе вели'кое, _е=кт_енiи` и= w\тпу'стъ.%>

%<На лiтургi'и,%>

%<бл~ж_е'нна пра'здника, и= ст~а'гw, пjь'снь s~.%>

%<Прокi'менъ, гла'съ а~: О_у=%>ста` моя^ возглаго'лютъ
прему'дрость, и= поуче'нiе се'рдца моегw` ра'зумъ.

%<Стi'хъ: О_у=%>слы'шите сiя^ вси` jа=зы'цы, внуши'те
вси` живу'щiи по вселе'ннjьй.

%<А=п\слъ ко _е=вре'_емъ, зача'ло ти~_i. _Е=v\глiе w\т
луки`, зача'ло к~д.%>

%<Прича'стенъ: В%>ъ па'мять вjь'чную бу'детъ
прв\дникъ:
