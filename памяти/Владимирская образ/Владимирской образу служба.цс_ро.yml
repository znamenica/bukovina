---
вечерня:
   отпустительно:
      тропарь:
         глас: 4
         текст: 'Днесь све́тло красу́ется / сла́внейший град Москва́, / я́ко зарю́ со́лнечную, /
            восприе́мши, Влады́чице, / чудотво́рную Твою́ ико́ну, / к не́йже ны́не мы / притека́юще
            и моля́щеся Тебе́, / взыва́ем си́це: / о пречу́дная Влады́чице Богоро́дице! / Моли́ся
            из Тебе́ воплоще́нному / Христу́ Бо́гу на́шему, / да изба́вит град сей / и вся гра́ды /
            и страны́ христиа́нския / невреди́мы от всех наве́т вра́жиих // и спасе́т ду́ши на́ша,
            я́ко Милосе́рд.'
      молитва: 'О Всемилостивейшая Госпоже Богородице, Небесная Царице, Всемощная
         Заступнице, непостыдное наше Упование! Благодаряще Тя о всех великих благодеяниях,
         в роды родов людем российским от тебе бывших, пред пречистым образом Твоим молим
         Тя: сохрани град сей (весь сию; святую обитель сию) и предстоящия рабы Твоя
         и всю Землю Русскую от глада, губительства, земли трясения, потопа, огня, меча,
         нашествия иноплеменных и междоусобныя брани! Сохрани и спаси, Госпоже, Великого
         Господина и Отца нашего (имярек), Святейшего Патриарха Московского и всея Руси
         и Господина нашего (имярек), Преосвященнейшего епископа (архиепископа, митрополита)
         (титул), и вся Преосвященныя митрополиты, архиепископы и епископы православныя.
         Даждь им Церковь Российскую добре управити, верныя овцы Христовы негиблемы соблюсти.
         Помяни, Владычице, и весь священнический и монашеский чин, согрей сердца их
         ревностию о Бозе и достойно звания своего ходити коегождо укрепи. Спаси, Госпоже,
         и помилуй и вся рабы Твоя и даруй нам путь земнаго поприща без порока прейти.
         Утверди нас в вере Христовой и во усердии ко Православной Церкви, вложи в сердца
         наша дух страха Божия, дух благочестия, дух смирения, в напастех терпение нам
         подаждь, во благоденствии  - воздержание, к ближним любовь, ко врагом всепрощение,
         в добрых делех преуспеяние. Избави нас от всякого искушения и от окамененнаго
         нечувствия, в страшный же день Суда сподоби нас ходатайством Твоим стати одесную
         Сына Твоего, Христа Бога нашего, Емуже подобает всякая слава, честь и поклонение
         со Отцем и Святым Духом, ныне и присно и во веки веков. Аминь.'
утреня:
   канон:
      кондак:
       - глас: 8
         текст: 'К Взбранней Воеводе и Заступнице, / Деве и Богородице, / в чистей совести, /
            верою утвердившеся, / русстии народи, / невозвратно надежду имуще, притецем, /
            к чудотворному Ей и пречистому образу, / и возопием Ей: радуйся, Невесто
            Неневестная.'
       - глас: 8
         текст: 'Взбра́нной Воево́де победи́тельная, / я́ко изба́вльшеся от злых / прише́ствием
            Твоего́ честна́го о́браза, / Влады́чице Богоро́дице, / све́тло сотворя́ем / пра́зднество
            сре́тения Твоего́ / и обы́чно зове́м Ти: // ра́дуйся, Неве́сто Неневе́стная.'
