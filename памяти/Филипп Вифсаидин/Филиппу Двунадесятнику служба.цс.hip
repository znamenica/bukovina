<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ д~_i-й де'нь.%>

%<Ст~а'гw и= всехва'льнагw а=п\сла фiлi'ппа.%>

%<И= ст~и'теля григо'рiя пала'мы. С%>лу'жба _е=гw`
пи'сана въ приложе'нiи.

%<На вече'рни пое'мъ, Б%>л~же'нъ му'жъ: %<а~-й
а=нтiфw'нъ.%>

%<На Г%>д\си, воззва'хъ, %<стiхи^ры, а=п\сла, на и~.
гла'съ s~. По\д: В%>се` w\тло'жше:

%<Д%>jья'нiе о_у='бw восхожде'нiе * и='стиннагw
видjь'нiя, * видjь'нiе же коне'цъ бг~олюби'вагw дjья'нiя, *
бл~же'нне, положи'въ, * хр\ста` моли'лъ _е=си`, *
_о='ч~ую сла'ву показа'ти тебjь` неизрече'нную: * и='бо
жела'етъ вся'ко слове'сное _е=стество`, сла'вне, * бг~а
соста'вльшаго, * и= жела'емаго получи'лъ _е=си`, * тогw`
а='бiе прiе'мь печа'ть сн~а: * _е=го'же со дерзнове'нiемъ
моли` w= душа'хъ на'шихъ.

%<Три'жды.%>

%<Б%>ж\ственными восхожд_е'нiи * всегда` науча'емь, *
jа='кw мwv"се'й пе'рвjье, * бг~а ви'дjьти возжелjь'лъ
_е=си`: * и= мы'сленнw ви'дjьлъ _е=си` тогw` _о='бразъ, *
прiе'мъ къ подо'бiю. * _о=ц~а' бо ско'рое о_у=вjь'дjьнiе *
сн~ъ и= о_у=каза'нiе: * сн~а же и= роди'теля * _е=ди'но
существо` зна'ется, * и= w\т всjь'хъ то'ждество возно'сится
че'стнw, * и= цр\ство и= си'ла, сла'ва и= поклоне'нiе.

%<Три'жды.%>

%<_О=%>рга'нъ бряца'я * бж\ственными вдохнове'ньми * и=
сказа^нiи ст~а'гw дх~а бы'лъ _е=си`, * и= премi'рное
пjьснопоя` * въ мi'рjь сп~сово _е=v\глiе * _о='гненнымъ
я=зы'комъ твои'мъ: * всю' бо ле'сть попали'лъ _е=си`, *
jа='кw ве'щь о_у=добосожига'ему, * и= jа='кw траву` земну'ю
о_у=вяда'ему: * су'щаго же надъ всjь'ми вл\дку и= гд\са
хр\ста` * вселе'ннjьй проповjь'далъ _е=си`, * фiлi'ппе
бг~ови'дче.

%<Два'жды.%>

%<Сла'ва, гла'съ s~ Вv"зантi'ево:%>

%<В%>ели'кагw, фiлi'ппе, свjь'та блиста^нiи разже'гся,
всемi'рный возсiя'лъ _е=си` свjьти'льникъ, _о=ц~а' же
свjь'тwвъ, въ сн~jь взыска'въ, w=брjь'лъ _е=си`: во свjь'тjь
бо свjь'тъ w=брjьта'ется. и='бо то'й печа'ть равно_обра'зна,
jа=вля'я начало_обра'зное: _е=го'же, а=п\сле, моли`,
запеча'тствwваннымъ бж\ственною спасти'ся кро'вiю.

%<И= ны'нjь, бг~оро'диченъ: К%>то` тебе` не
о_у=блажи'тъ:

%<Вхо'дъ. Прокi'менъ дне`. И= чт_е'нiя три`. Пи'саны
сегw` мц\са въ л~{<::рус>Исправлена опечатка оригинала<::слав> а~.
<::рус>Прим. <::лат>orthlib<::слав>} де'нь:%>

%<На лiтi'и стiхи'ра хра'ма, и= а=п\сла, гла'съ д~.
По\д: Jа='%>кw до'бля:

%<Т%>ро'стiю бл~года'ти * w\т глубины` су'етства *
человjь'ки и=звле'клъ _е=си`, досточу'дне, * о_у=ч~теля
ма'нiемъ * повину'вся, фiлi'ппе, * провjь'щшагw по
всему` твое` разумjь'нiе, * и= а=п\сла, и= че'стна
бг~оглаго'льника, * тя`, всебл~же'нне, показа'вша * тогw`
непостижи'магw бж\ства`.

%<Д%>х~а сiя'нiе на тя` сни'де * во _о='гненнjь ви'дjь,
* и= тя`, блаже'нне, бж\ственное прiя'телище содjь'ла, *
ско'рw w\тгоня'ща безбо'жiя мглу`, * и= мi'ръ просвjьща'юща
* сiя'нiемъ всему'дрыхъ твои'хъ слове'съ, *
тайноглаго'льниче, * а=п\слwвъ о_у=краше'нiе, * хр\сто'въ
самови'дче, блаже'нне.

%<М%>о'лнiями проповjь'данiя * во тмjь` сjьдя'щыя *
невjь'дjьнiя, сла'вне, просвjьти'въ, * показа'лъ _е=си`
сы'ны * вл\дки и= бг~а, вjь'ры ра'ди. * _е=гw'же стр\сте'мъ
ревнова'лъ _е=си` и= сме'рти, * и= сла'вы бы'лъ _е=си`
наслjь'дникъ, * jа='кw му'дръ и= бг~оглаго'ливъ, jа='кw
о_у=ч~ни'къ и='стины.

%<Сла'ва, гла'съ в~:%>

%<W=%>ста'вивъ земна^я, послjь'довалъ _е=си` хр\сту`, и=
зна'менався дохнове'нiемъ ст~а'гw дх~а, по'сланъ бы'въ w\т
негw` въ jа=зы'ки поги'бшыя, w=браща'ти человjь'ки во
свjь'тъ бг~озна'нiя, а=п\сле фiлi'ппе: и= сконча'въ по'двиги
бж\ственныя твоея` стра'сти и= му'къ разли'чныхъ, ду'шу
твою` хр\сту` пре'далъ _е=си`: того` моли`, всеблаже'нне,
дарова'ти на'мъ ве'лiю ми'лость.

%<И= ны'нjь, бг~оро'диченъ:%>

%<В%>се` о_у=пова'нiе мое` на тя` возлага'ю, мт~и бж~iя,
сохрани' мя подъ кро'вомъ твои'мъ.

%<На стiхо'внjь стiхи^ры, гла'съ а~. Подо'бенъ:
Н%>б\сныхъ чинw'въ:

%<Н%>б\сныхъ твои'хъ вjьща'нiй и=зглаш_е'нiя * на
земли`, всебл~же'нне, разгласи'шася, * и= сiю` и=спо'лни
догма'тwвъ, * и='миже сн~а _о=ц~у` и= дх~у, * бг~осло'вяще,
а=п\сле, та'йнw, * _е=диносу'щна сла'вимъ.

%<Стi'хъ: В%>о всю` зе'млю и=зы'де вjьща'нiе и='хъ, и=
въ концы` вселе'нныя глаго'лы и='хъ.

%<Jа='%>кw свjьтоно'сца тя` вси` а=п\слwвъ хр\сто'выхъ,
* и= свjь'тлаго свjьти'льника честны'я цр~кве, *
фiлi'ппе треблаже'нне, и=му'ще ны'нjь, * душа'ми
просвjьща'емся * и= w\т бjь'дъ sлолю'тыхъ и=збавля'емся,
моли'твами твои'ми, всехва'льне.

%<Стi'хъ: Н%>б~са` повjь'даютъ сла'ву бж~iю, творе'нiе
же руку` _е=гw` возвjьща'етъ тве'рдь.

%<К%>р\сто'мъ по'двигъ страда'нiя сконча'вый, * побjь'ды
вjьнцы^ w=дjь'ялся _е=си`, фiлi'ппе, досто'йнjь: * съ
ни'миже, вше'дъ въ гw'рняя цр\ствiя, * спредстои'ши,
а=п\сле, хр\сту`, * и= мо'лишися спасти'ся на'мъ.

%<Сла'ва, гла'съ в~:%>

%<Ч%>а'шы а=рwма^тъ въ мi'рjь лани^ты твоя^, му'дре,
jа=ви'шася, а=п\сле фiлi'ппе, почерпа'ющыя вjь^рнымъ пи'во
жизнотво'рное. дjья^нiя бо въ видjь^нiя восхожде'нiе и=мы'й,
хр\ста` послjь'дователь и= привjь'тствователь бы'лъ _е=си`:
непло'дную и= безча'дную jа=зы'кwвъ цр~ковь о_у=краси'лъ
_е=си` поуче'ньми, благоча'дствующу въ не'мъ. _е='йже и=
ны'нjь моли` и=зба'витися ну'ждъ и= w=бстоя'нiя: мо'жеши бо
w= бз~jь мно'гw, приближа'яся _е=му`.

%<И= ны'нjь, бг~оро'диченъ: _W%> чудесе` но'вагw:

%<Тропа'рь, гла'съ s~.%>

%<А=%>п\сле ст~ы'й фiлi'ппе, моли` ми'лостиваго бг~а, да
прегрjьше'нiй w=ставле'нiе пода'стъ душа'мъ на'шымъ.

%<И=ли` се'й, гла'съ то'йже.%>

%<Б%>лагоукраша'ется вселе'нная, _е=fiо'пiа
ликовству'етъ, jа='кw вjьнце'мъ красу'ема, тобо'ю
просвjьти'вшися, свjь'тлw торжеству'етъ па'мять твою`,
бг~оглаго'ливе фiлi'ппе: вся^ бо вjь'ровати хр\сту` научи'лъ
_е=си`, и= тече'нiе соверши'въ досто'йнw _е=v\глiа. тjь'мъ
дерзнове'ннw вари'тъ _е=fiо'пская рука` бг~у: _е=го'же моли`
дарова'ти на'мъ ве'лiю ми'лость.

%<Сла'ва, и= ны'нjь, бг~оро'диченъ: Т%>я`
хода'тайствовавшую:



%<На о_у='трени, на Б%>г~ъ гд\сь, %<тропа'рь а=п\сла,
два'жды.%>

%<Сла'ва, и= ны'нjь, бг~оро'диченъ: По а~-й каfi'смjь,
сjьда'ленъ, гла'съ а~.%>

%<Подо'бенъ: Г%>ро'бъ тво'й:

%<А=%>п\сле хр\сто'въ и= самови'дче, и= мч~ниче фiлi'ппе
прему'дре, дру'же бж~iй блаже'нне, и=`же вjь'рою
пра'зднующыя честну'ю твою` па'мять, свободи` w\т
w=бдержа'щихъ прегрjьше'нiй моли'твами твои'ми, и= нб\сное
наслjь'дiе получи'ти сподо'би.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>упину`, ю='же мwv"се'й неwпа'льну ви'дjь, го'ру
бж~iю, ст~ы'й _о='блакъ, сjь'нь нескве'рную, бг~опрiя'тную
трапе'зу, пала'ту высоча'йшагw цр~я`, всесвjь'тлую и=
непрохо'дную две'рь, дв~о, пое'мъ тя`.

%<По в~-й каfi'смjь, сjьда'ленъ, гла'съ _е~. По\д:
С%>обезнача'льное сло'во:

%<О_у=%>ч~ни'къ словесе`, и='стины проповjь'дникъ,
jа='кw стрjьла` по'сланъ бы'лъ _е=си`, просвjьща'я су'щыя во
тмjь` лю'тjьй, свя'те а=п\сле, и= безбо'жiя мглу` w\тгоня`
w\т земли`, и= вся^ благовjь'рующыя сы'ны дне` показа'лъ
_е=си`, хр\сто'въ ви'дче, свя'те фiлi'ппе.

%<Два'жды.%>

%<Сла'ва, и= ны'нjь, бг~оро'диченъ:%>

%<И='%>же о_у=пова'нiе на тя`, дв~о преч\стая,
непоткнове'нное и=му'ще, покро'въ су'щи, w\т разли'чныхъ
напа'стей и= w=бстоя'нiй и= бjь'дъ лю'тыхъ свободи' ны,
моля'щи сн~а твоего` со а=п\слы _е=гw`, и= спаси` вся^,
воспjьва'ющыя тя`.

%<По полv"еле'и сjьда'ленъ, гла'съ и~. Подо'бенъ:
П%>рему'дрости и= сло'ва:

%<I='%>дwльскую ле'сть низложи'лъ _е=си`, сп~совы
стр\сти возжелjь'въ, фiлi'ппе сла'вне: jа=ви'лся _е=си`
мi'ру, нб\сная всjь^мъ и=сточа'я чудеса`, и= jа=зы'кwвъ
бы'въ, всебл~же'нне, а=п\слъ. тjь'мъ твою` па'мять досто'йнw
чти'мъ, пjьсносло'вяще: гд\снь а=п\сле, моли`
хр\ста` бг~а, грjьхw'въ w=ставле'нiе дарова'ти пра'зднующымъ
любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ w\т вра^гъ
ви'димыхъ и= неви'димыхъ, бу'рею w=держи'мъ безчи'сленныхъ
согрjьше'нiй мои'хъ: и=, jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бл~гости, тjь'мже, преч\стая, и=зъ теб_е` воплоще'нному
безсjь'меннw, моли'ся прилjь'жнw w= всjь'хъ рабjь'хъ
твои'хъ, непреста'ннw моля'щихтися, бц\де преч\стая, моля'щи
_е=го` при'снw, согрjьше'нiй w=ставле'нiе дарова'ти
воспjьва'ющымъ досто'йнw сла'ву твою`.

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: В%>о всю` зе'млю: %<Стi'хъ: Н%>б~са` повjь'даютъ:
%<В%>ся'кое дыха'нiе: %<_Е=v\глiе, i=wа'нна, зача'ло _кс~з.
По н~-мъ _псалмjь` стiхи'ра, гла'съ s~. Самогла'сенъ:%>

%<П%>рему'дрый ло'вче, ст~ы'й о_у=ч~ниче`, дjь'лателю
сп~совъ и= сказа'телю тогw` стр\сте'й, и='же тва'рь вjь'рою
w=бте'къ, и= прельщ_е'нныя jа=зы'ки собра'въ и= бг~у
приве'дъ, jа='кw кади'ло до'брое, на нб~са` возведе'ся.
тjь'мже, предстоя` судiи`, моли` и=зба'витися на'мъ w\т
беззако'нiй на'шихъ, и= въ де'нь су'дный и=зба'витися
муче'нiя.

%<Канw'нъ бц\ды, со i=рмосо'мъ на s~: и= а=п\сла на
и~:%>

%<_е=гw'же краегране'сiе: С%>ла'внаго фiлi'ппа пою`
благолjь'пнw. %<Fеофа'нъ.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь пои'мъ, вопiя'ше.

%<П%>ресвjь'тлыми луча'ми хр\сто'вы бж\ственныя
свjь'тлости наслажда'яся jа='снw, бг~опроповjь'дниче
фiлi'ппе, твои'ми по прича'стiю заря'ми на'съ просвjьти`.

%<_О='%>ч~ую тебjь` сла'ву собо'ю показа'вый, фiлi'ппе,
ли'ку о_у=ченикw'въ тя` хр\сто'съ вчини`, твою` провjь'дый
добродjь'тель, бг~облаже'нне.

%<Н%>ы'нjь не въ гада'нiихъ зри'ши, ниже` сjь'нехъ,
ниже` зерца'лjьхъ, всему'дре, и=сто'чника благи'хъ, жела'нiй
коне'чное, хр\ста`, но лице'мъ зри'ши jа='вственнw къ лицу`.

%<Бг~оро'диченъ:%>

%<W=%>скудjь'вшымъ нача'льникwмъ w\т колjь'на i=у'дова,
преч\стая, сн~ъ тво'й и= бг~ъ прише'дъ, во'ждь земли`
конц_е'мъ и='стиннw ны'нjь воцр~и'ся.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Т%>ы` и=спо'лненъ свjь'та дjь'ятельнагw видjь'нiя,
свjь'ту вели'кому бы'вшу съ на'ми, сподо'бился _е=си`
хр\сту` служи'ти, фiлi'ппе бг~оглаго'ливе.

%<С%>тепе'нь догма'тwвъ благочести'выхъ, твое`
тайново'дствiе благочести'вw jа=ви'ся: тjь'мъ бо сн~а
позна'хомъ соесте'ственна и= соедине'нна су'ща роди'телю.

%<С%>вjь'щникъ бы'лъ _е=си` зла'тъ, сiя'я человjь'кwмъ
присносу'щный свjь'тъ, и= просвjьща'ющъ и='мъ вселе'нную
jа='вjь позна'нiемъ, фiлi'ппе всеизя'щнjьйше.

%<Бг~оро'диченъ:%>

%<Н%>а тя`, прест~а'я ч\стая, надjь'явся, да не w\тпаду`
твоегw` ча'янiя: но, jа='кw мт~и ми'лостивная
чл~вjьколюби'вагw бг~а, сjьте'й мя` врага` и=зба'ви.

%<Сjьда'ленъ, гла'съ и~. Подо'бенъ: П%>рему'дрости:

%<Т%>учено'сенъ _о='блакъ духо'вный и='стиннw показа'лся
_е=си` су'щымъ на земли`, напая'я, jа='кw ни'ву,
та'инственнw сердца` на^ша! проте'къ сло'вомъ,
напая'еши концы`, и= до'ждь пролива'еши мv'ра w\т ра'ки.
тjь'мъ дохну'въ невjь^рнымъ сердца'мъ воню` дх~а, въ ни'хже
сокро'вищствовалъ _е=си`, а=п\сле фiлi'ппе: моли'ся хр\сту`
бг~у, грjьхw'въ w=ставле'нiе дарова'ти пра'зднующымъ
любо'вiю святу'ю па'мять твою`.

%<Сла'ва, подо'бенъ то'йже:%>

%<I='%>дwльскую ле'сть низложи'лъ _е=си`, сп~совы
стр\сти возжелjь'въ, фiлi'ппе сла'вне, jа=ви'лся _е=си`
мi'ру, нб\сная всjь^мъ и=сточа'я чудеса`, и= jа=зы'кwвъ
бы'въ, всеблаже'нне, а=п\слъ. тjь'мъ твою` па'мять досто'йнw
чти'мъ, пjьсносло'вяще: гд\сенъ а=п\сле, моли` хр\ста` бг~а,
грjьхw'въ w=ставле'нiе дарова'ти пра'зднующымъ любо'вiю
святу'ю па'мять твою`.

%<И= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ: и= jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бл~гости. тjь'мже, преч\стая, и=зъ теб_е` воплоще'нному
безсjь'меннw моли'ся прилjь'жнw w= всjь'хъ рабjь'хъ твои'хъ,
непреста'ннw моля'щихтися, бц\де преч\стая, моля'щи _е=го`
при'снw, согрjьше'нiй w=ставле'нiе дарова'ти воспjьва'ющымъ
досто'йнw сла'ву твою`.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<С%>о'лнца селе'нiе, хр\ста` су'щагw свjь'та, и= хра'мъ
показа'лся _е=си` вмjьсти'теленъ тогw` свjь'тлости, и= нб~о,
сла'ву бж~iю человjь'кwмъ повjь'дая.

%<В%>о и=стлjь'вшее страстьми` человjь'чество ты`
вложе'нъ, бж~iя со'ль, w\т хр\ста`, тогw` и=зсуши` гни'лость
лю'тую, бг~овjьща'телю достосла'вне.

%<С%>и'лою, фiлi'ппе, хр\сто'вою о_у=крjьпля'емь,
де'мwнскагw полка` и= sловjь'рныхъ jа=ви'лся _е=си`
си'льншiй, су'щымъ на земли` вопiя` жи'зни бж\ственныя
благовjь'стiе.

%<Бг~оро'диченъ:%>

%<П%>риста'нище благоти'хое хр\сто'съ jа=ви` вjь'рою и=
любо'вiю тя`, и='стинную вл\дчцу всенепоро'чную, w\т
со'вjьсти чи'стыя бц\ду проповjь'дающымъ.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Jа='%>да душегуби'тельнагw вра'жiя враче'бными твои'ми
дла'ньми, бг~оглаго'ливе, и=зсуши'въ смертоно'сною глубино'ю
держи^мыя, лю'тыя болjь'зни и=збавля'я.

%<_О=%>гнедохнове'ненъ ве'сь jа=ви'лся _е=си`
паракли'товымъ наше'ствiемъ и= бл~года'тiю, фiлi'ппе:
и=ззя'бшыя безбо'жiя зимо'ю теплото'ю вjь'ры w=животвори'лъ
_е=си`.

%<Б%>ли'зъ бы'лъ _е=си` хр\ста`, дае'мыя ти` зари`
несре'дственнw прiе'мля, просвjьща'я къ тебjь` притека'ющыя,
и= приводя` ты^я содjь'телю твоему`.

%<Бг~оро'диченъ:%>

%<С%>ло'вомъ вся^ содjь'тельствуя, и= му'дрымъ
про'мысломъ w=кормля'я _е=ди'нъ, jа='кw хо'щетъ, гд\сь, за
бл~гоутро'бiе зи'ждется и=зъ теб_е`, и= пло'ть несказа'ннw,
преч\стая, быва'етъ.

%<Пjь'снь s~. I=рмо'съ:%>

%<Jа='%>тъ бы'сть, но не о_у=держа'нъ въ пе'рсехъ
ки'товыхъ i=w'на: тво'й бо _о='бразъ нося`, страда'вшагw и=
погребе'нiю да'вшагwся, jа='кw w\т черто'га, w\т sвjь'ря
и=зы'де, приглаша'ше же кустwдi'и, храня'щiи су'_етная и=
лw'жная, ми'лость сiю` w=ста'вили _е=сте`.

%<W=%>держа'щу и= губя'щую зря` пре'лесть вра'жiю
человjь'ческiй ро'дъ, твоя^ стрjь'лы и=з\ъ_ощр_е'нныя
а=п\слы напря'гъ и=спусти'лъ _е=си`, и= разве'рзлъ _е=си`
бр_е'нная о_у=ста` sмi'ева, всjь'хъ w\т тогw` вре'да и=
тли`, сп~се, и=сцjьля'я.

%<В%>ы'шнимъ сiя'нiемъ блиста'я, jа=ви'лся _е=си`,
jа='коже мо'лнiя, вселе'ннjьй свjьтя`, и= jа='кw
гора`, сла'дость и=ска'пающая, jа='кw роса` бж\ственная, съ
нб~се` па'дающая, jа='кw а=п\слъ и=збра'нъ,
дванадесяточи'сленный по'лкъ и=сполня'я о_у=ч~никw'въ
хр\сто'выхъ, всебл~же'нне.

%<Н%>аучи'вся твоея` та'йны глубинjь` бж\ственный
о_у=ч~ни'къ, jа='кw рjьку` мi'ра, наводня'ющу сла'дости
пото'къ, jа='кw потопля'ющую волну`, сла'ву jа=зы'кwвъ, тя`
проповjь'да велегла'снw, и= твое` сла'вное и=стоща'нiе,
бла'же, _е='же w= на'съ благовjьсти`.

%<Бг~оро'диченъ:%>

%<О_у=%>мерщвля'_емыя и= ги'бнующыя вся^ сме'ртiю
человjь'ки, ты`, хр\ста` ро'ждши нетлjь'нное безсме'ртiе,
призвала` _е=си` къ жи'зни вjь'чнjьй, и= просвjьти'ла _е=си`
w=мрач_е'нныя, и= свободи'ла _е=си`, разрjьши'вши о_у='зы
w\тведе'нiя на'шегw, всепjь'тая.

%<Конда'къ, гла'съ и~. Подо'бенъ: Jа='%>кw нача'тки:

%<О_у=%>ч~ни'къ и= дру'гъ тво'й подража'тель стр\сти
твоея`, вселе'ннjьй бг~а тя` проповjь'да, бг~оглаго'ливый
фiлi'ппъ: тогw` моли'твами w\т врагw'въ пребеззако'нныхъ
цр~ковь твою` и= вся'къ гра'дъ тво'й бц\дею соблюди`,
многоми'лостиве.

%<I='косъ:%>

%<С%>трую` сло'ва пода'ждь ми`, гд\си, водно'е
_е=стество` содjь'явый, се'рдце мое` о_у=крjьпи`,
бл~гоутро'бне, и='же зе'млю о_у=тверди'вый сло'вомъ твои'мъ,
и= просвjьти` мое` помышле'нiе, свjь'томъ, jа='кw ри'зою,
w=дjьва'яйся, да глаго'лю и= пою` подоба^ющая, и= досто'йнw
восхвалю` твоего` о_у=го'дника, многоми'лостиве.

%<Пjь'снь з~. I=рмо'съ:%>

%<_О='%>троцы въ вавv"лw'нjь пе'щнагw пла'мене не
о_у=боя'шася, но посредjь` пла'мене вве'ржени, w=роша'еми
поя'ху: бл~гослове'нъ _е=си`, гд\си, бж~е _о=т_е'цъ на'шихъ.

%<Jа='%>кw свjь'тъ посла'лся _е=си` стрjьлы` подо'бiемъ,
а=п\сле, свjьтоза'рными блиста^нiи просвjьща'я вjь'рою
зову'щыя: бл~гослове'нъ _е=си`, гд\си, бж~е _о=т_е'цъ
на'шихъ.

%<Б%>ога'тыми свjьтоли^тiи бж\ственнагw, бл~же'нне,
проповjь'данiя сiя'я свjь'тлw, во тмjь` су'щыя пjьснопjь'ти
просвjьти'лъ _е=си`: бл~гослове'нъ _е=си`, гд\си, бж~е
_о=т_е'цъ на'шихъ.

%<В%>итi^йская буеслw'вiя и= слове'сную всю` лю'тость
крjь'пкимъ сло'вомъ вjь'ры побjьди'въ, пjь'лъ _е=си`:
бл~гослове'нъ _е=си`, гд\си, бж~е _о=т_е'цъ на'шихъ.

%<Бг~оро'диченъ:%>

%<В%>ъ _е=стества'хъ пресу'щественнw, дв~о, дву'хъ
родила` _е=си` соедине'нныхъ, ч\стая, неслiя'ннw хр\ста`,
_е=му'же зове'мъ: бл~гослове'нъ _е=си`, гд\си, бж~е
_о=т_е'цъ на'шихъ.

%<Пjь'снь и~. I=рмо'съ:%>

%<З%>а зако'ны _о=те'ч_ескiя бл~же'ннiи въ вавv"лw'нjь
ю='ношы, предбjь'дствующе, царю'ющагw w=плева'ша повелjь'нiе
безу'мное, и= совоку'плени, и='мже не свари'шася _о=гне'мъ,
держа'вствующему досто'йную воспjьва'ху пjь'снь: гд\са
по'йте дjьла`, и= превозноси'те во вся^ вjь'ки.

%<С%>вjь'та тя` мi'ра соверши` _о=ч~ь свjь'тъ, сло'во
v=поста'сное, и=збра'вый а=п\сла w\т мi'ра, требл~же'нне: и=
воwружи'въ бж\ственною си'лою свое'ю, посла` jа='кw
_о=ру'жника непобjьди'ма, вопiю'ща: гд\са по'йте дjьла`, и=
превозноси'те во вся^ вjь'ки.

%<С%>и'лою бж\ственною о_у=крjьпля'емь, а=п\сле,
проти^вныя полки` побjьди'лъ _е=си`, свирjь'пое w=полче'нiе
тjь'хъ разруши'въ: ми'ръ бо, неw\тя'тный жре'бiй, взе'мъ,
ми'рное о_у=строе'нiе насади'лъ _е=си` мi'ру, гд\са
воспjьва'йте дjьла`, вопiя`, и= превозноси'те во вся^
вjь'ки.

%<В%>се'ю любо'вiю прилjьпи'лся _е=си` воплоще'нному
сло'ву бж~iю, а=п\сле, о_у=ч~ни'къ тогw` бы'въ, и= бж~iй
слуга`, и= тайноглаго'льникъ: w\т_ону'дуже, w\т негw`
по'сланъ во jа=зы'ки, проповjь'далъ _е=си` _е=гw`
прише'ствiе, гд\са по'йте, вопiя`, и= превозноси'те во вся^
вjь'ки.

%<Бг~оро'диченъ:%>

%<В%>е'сь соедини'ся па'че ра'зума неизмjь'ннw всему`
человjь'честву, пребж\ственный во о_у=тро'бjь
твое'й, всест~а'я дв~о. тjь'мже во дву` _е=ст_еству`
зна'ется хр\сто'съ, _е=ди'нъ сы'й _о=бое`. _е=му'же пою'ще,
вопiе'мъ: гд\са по'йте дjьла`, и= превозноси'те во вся^
вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и тя` о_у=бл~жа'емъ.

%<Н%>ы'нjь неизрече'нныя сла'вы и= свjь'та невече'рнягw
сподо'бився, и=дjь'же неизглаго'ланное _е='сть весе'лiе,
и=дjь'же ра'дость непреста'нная въ цр~кви перворожде'нныхъ,
и=дjь'же пра'ведныхъ сел_е'нiя. за вся^ хр\стiа'ны моли'ся,
фiлi'ппе всему'дре.

%<О_у=%>кра'шенъ добро'тою о_у='мнагw благолjь'пiя, и=
цр\ствiя вjьнце'мъ w=бложе'нъ, бг~ому'дре, и= бога'тыми
свjьтодая^нiи, фiлi'ппе, просвjьща'емь пресу'щественнагw
свjь'та сiя'ньми, ра'дуяся вл\дки твоегw` престо'лу,
блаже'нне, предстои'ши.

%<С%>о а=п\слы всjь'ми честны'ми, и= пр\орw'ки и=
страстот_е'рпцы, фiлi'ппе, прп\дбными, i=ера^рхи и=
пра'ведными, съ бц\дею моли` разрjьше'нiе грjьхw'въ мно'гихъ
и= прегрjьше'нiй да'ти w=чище'нiе вjь'рою свjьтоно'сную и=
бж\ственную па'мять соверша'ющымъ твою`.

%<Бг~оро'диченъ:%>

%<В%>оплоще'нно сло'во, пре'жде безпло'тно су'що, дв~о
мт~и, родила` _е=си`. сегw` ра'ди тя` гд\сьственнw бц\ду
вси` благоче'стнw сла'вимъ, и='стиннjьйшее тебjь` нарица'нiе
принося'ще, ч\стая: ты' бо вjь'рныхъ спасе'нiя ко'рень
пребыва'еши.

%<Свjьти'ленъ. Подо'бенъ: Д%>х~омъ во ст~и'лищи:

%<Т%>ече'нiе кра'сныхъ твои'хъ но'гъ, фiлi'ппе,
возврати'въ, къ ше'ствiю нб\сному возше'лъ _е=си` ра'дуяся,
и= тр\оцjь предста'въ, во _о=ц~jь` ви'диши сн~а и= дх~а
бж\ственнаго. сегw` ра'ди вjь'рою всесвяще'нную твою` и=
бж\ственную пра'зднуемъ па'мять.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>тра'шнагw и=спыта'нiя воспомина'ю ча'съ: мно'жество
бо дjь'лъ мои'хъ о_у=жаса'етъ и= о_у=страша'етъ мя`. но
о_у=ще'дри, преч\стая, те'плою твое'ю моли'твою, и= да'ждь
ми` спасе'нiе: _е=ли'кw бо хо'щеши, и= твори'ши, jа='кw бг~а
ро'ждши, бл~гослове'нная марi'е.

%<На хвали'техъ стiхи^ры, на д~, гла'съ и~. По\д: _W%>
пресла'внагw чудесе`!

%<_W%> пресла'внагw чудесе`! * ры^бы и=ногда` ловя'й
а=п\слъ, * человjь'кwвъ лове'цъ бы'сть, *
бг~опроизведе'нный, * слове'съ мре'жею jа=зы'ки о_у=лови`, *
кр\ста` о_у='дицею мi'ръ возвлече`. * _w какову` лови'тву *
бг~у принесе` бг~одjь'латель! * _е=гw'же па'мять ны'нjь
пра'зднуемъ.

%<_W%> пресла'внагw чудесе`! * w\т бг~а по'сланъ
посредjь` волкw'въ, * jа='кw _о=вча`, небоя'зненнw
прохожда'ше а=п\слъ фiлi'ппъ, * sвjь'ри а='гнцы вjь'рою
jа=ви`, * мi'ръ бж\ственнw престiхi'йствова. * _w дjь'лъ
вjь'ры! * _w си'лъ и=зя'щнjьйшихъ! * _е=гw'же моли'твами,
хр\сте`, * спаси` ду'шы на'шя, * jа='кw _е=ди'нъ
бл~гоутро'бенъ.

%<_W%> пресла'внагw чудесе`! * кла'дязь, точа'щiй
жи'знь, * му'дростнымъ черпа'нiемъ, * су'щымъ въ мi'рjь
бы'сть * а=п\слъ фiлi'ппъ. * w\т негw'же струи^ догма'тwвъ
и=схо'дятъ, * w\т ни'хже чуде'съ быстрины^ пiе'мъ. * _w
кwли'ка содjь'я стра^шная чудеса` бг~одjь'латель! * _е=гw'же
па'мять вjь'рою сла'вимъ.

%<Гла'съ в~. Самогла'сна:%>

%<Н%>б\сная ча'ша jа=ви'лся _е=си` му'дрости, дх~а бо
показа'лся _е=си` _о=би'тель кра'сная, и= и=зре'клъ _е=си`
добродjь'телей и='стину, земны^я о_у=лови'въ о_у='мною
о_у='дицею му'дрости бж~iя. тjь'мъ мо'лимъ тя`, а=п\сле
фiлi'ппе, моли'ся w= душа'хъ на'шихъ.

%<Сла'ва, гла'съ г~:%>

%<Р%>ы'бъ лови'тву въ человjь'чу лови'тву преложи'въ,
су'щыя во глубинjь` пре'лести, не'водомъ и=звле'къ
та'инственнымъ, фiлi'ппе а=п\сле, ве'сь мi'ръ
о_у=лови'лъ _е=си`, и= о_у=ч~телю твоему` хр\сту` приве'лъ
_е=си`. тjь'мъ мо'лимъ тя`: моли'ся _е=му` непреста'ннw,
спасти` ду'шы на'шя, вjь'рнw творя'щихъ всечестну'ю па'мять
твою`.

%<И= ны'нjь, бг~оро'диченъ:%>

%<Б%>ц\де, предста'тельнице всjь'хъ моля'щихся тебjь`,
тобо'ю дерза'емъ, и= тобо'ю хва'лимся, и= къ тебjь` все`
о_у=пова'нiе на'ше _е='сть, моли` ро'ждшагося и=зъ теб_е`,
за непотр_е'бныя рабы^ твоя^.

%<Славосло'вiе вели'кое. Тропа'рь.%>

%<Сла'ва, и= ны'нjь, бг~оро'диченъ: Т%>я`
хода'тайствовавшую:

%<И= w\тпу'стъ.%>

%<На лiтургi'и, Бл~ж_е'нна а=п\сла, пjь'снь г~ и= s~.
Прокi'менъ, гла'съ и~: В%>о всю` зе'млю и=зы'де вjьща'нiе
и='хъ, и= въ концы` вселе'нныя глаго'лы и='хъ. %<Стi'хъ:
Н%>б~са` повjь'даютъ сла'ву бж~iю: %<А=п\слъ къ
корi'нfянwмъ, зача'ло рл~а. А=ллилу'iа, гла'съ а~.
И=%>сповjь'дятъ нб~са` чудеса` твоя^, гд\си. %<_Е=v\глiе
i=wа'нна, зача'ло s~. Прича'стенъ. В%>о всю` зе'млю и=зы'де
вjьща'нiе и='хъ:


