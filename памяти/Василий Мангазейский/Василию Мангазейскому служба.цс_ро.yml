---
вечерня:
   отпустительно:
      тропарь:
       - глас: 8
         текст: Бога́тство ви́дев / чи́стыя души́ твоея́, Васи́лие, / укра́сти тща́шеся
            пра́ведных враг, / подусти́ господи́на твоего́, / и́же покра́деннаго ра́ди /
            бога́тства своего́ преда́в тя судии́, / и от того́ непови́нне / мно́гия претерпе́л
            еси́ му́ки,/ непобеди́мь пребы́в до сме́рти. / Тем, я́ко прие́мый вене́ц страда́ния /
            от всех Влады́ки, / моли́ всем от напа́стей / свобо́дным бы́ти, / чту́щим любо́вию //
            святу́ю па́мять твою́.
       - глас: 8
         текст: От гра́да Яросла́вля / Бо́жиим смотре́нием / в страну́ Сиби́рскую прише́дшаго /
            и за целому́дрие от господи́на своего́ / в Мангазе́и пострада́вшаго, / блаже́ннаго
            Васи́лия почти́м, / его́же Христо́с Бог / му́ченическим венце́м / венча́ на Небеси́, /
            нетле́нием и чудесы́ / просла́ви на земли́. / Ты же, честны́й страда́льче, /
            предста́тельством свои́м / страну́ на́шу в ми́ре сохрани́ // и моли́ся о спасе́нии
            душ на́ших.
      молитва: 'О святый мучениче Христов Василие, радости святых единосельниче, наших
         скорбей и печалей пременителю и всякаго зла демонскаго губителю, припадая, молим
         ти ся: приди в заступление наше, яко да очистится ум наш от деяний греховных,
         понеже лишаемся за сие благодати Божией и не имеем тверда основания к покаянию.
         Даждь нам умиление душевное и слезы грехоомывательныя, воздежи руце твоя святыя
         за убогие наши души ко Господу Иисусу Христу, не остави нас, грешных, ради нашего
         невоздержания, укрепи нас бедствующих душевными помыслы и внешними обуревании,
         имиже сами себе вина бываем, или от ненавидящих нас вправду, но вся по грехом
         нашим праведно быти исповедуем. Буди нам, малодушным, покровитель и поборник
         благ и милостив, присещай нас, грешных, в скорбех и печалех и сохраняй от всякаго
         смущения противнаго, да не когда прогневаем Бога нашего и тебе сомолебника нашего
         благаго, но утверди нас молитвами твоими в страсе Божии и достойна покажи своея
         всегда милости да наследуем блага вечныя в Царствии Небесном у Спасителя и Господа
         нашего Иисуса Христа, Ему же подобает слава, честь и поклонение во веки веков.
         Аминь.'
утреня:
   канон:
      кондак:
         глас: 4
         текст: Страд́ание соверши́в, свя́те, / погребе́ния же честна́го не сподо́бився, /
            в ти́нное ме́сто вве́ржен / и попира́емь был еси́ от мимоходя́щих, / но Бог просла́ви /
            мо́щи твоя́ чуде́сным явле́нием, Васи́лие, / прославля́яйся во святы́х Свои́х, / дая́й
            страда́льцем вене́ц нетле́нный.
