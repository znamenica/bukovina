---
вечерня:
   отпустительно:
      тропарь:
       - глас: 8
         текст: 'Днесь возсия нам память твоя, славне Паисие, / яко солнце светозарное,
            лучами озаряющи весь мир, / тако и ты, преподобне, / чудесы своими тьму нощи
            злых духов от нас отгоняя; / днесь Небесныя силы, и святых Ангел, / и души
            праведных мысленно торжествуют, радующеся; / днесь и мы, грешнии, припадающе
            честному твоему образу молимся: / о, преподобне Паисие, / Христа Бога моли
            непрестанно // спасти град и люди, иже тебе почитающия.'
      молитва: 'О священная главо, преподобне отче, преблаженне авво Паисие великий!
         Не забуди нищих своих до конца, но поминай нас всегда во святых своих и благоприятных
         молитвах к Богу. Помяни стадо свое, еже сам упасл еси, и не забуди посещати
         чад своих, моли за ны, отче наш, и ныне за дети своя духовныя, яко имеяй дерзновение
         к Небесному Царю, не премолчи за ны, вопия ко Господу, и не презри нас, верою
         и любовию чтущих тя, но поминай нас, недостойных, у Престола Вседержителева,
         и не престай моляся за нас ко Христу Богу, ибо дана тебе бысть благодать за
         ны молитися. Не мним бо тя суща мертва: аще бо и телом преставился еси от нас,
         но и по смерти убо жив сый пребывавши неотступно от нас духом, сохраняя нас
         от стрел вражиих и всякия прелести бесовския и козней диавольских. Пастырю наш
         добрый, аще бо и мощей твоих рака пред очима нашима видима есть всегда, но святая
         твоя душа со ангельскими воинствы, со безплотными силами у Престола Вседержителева
         предстоящи, достойно веселится. Нам бо ведущим убо тя воистинну и по смерти
         яко живу ти сущу, тебе припадаем и тебе молимся и тебе мили ся деем, еже молитися
         о нас всесильному Богу о пользе душ наших и испросити нам время на покаяние,
         и невозбранно прейти от земли на небо, от мытарств же горьких, бесов и воздушных
         князей, и от вечныя муки избавитися, и Небесному Царствию наследником быти со
         всеми, идеже от века угодившими Господу нашему Иисусу Христу, Емуже подобает
         всякая слава, честь и поклонение со Безначальным Его Отцем и с Пресвятым и Благим
         и Животворящим Его Духом, ныне и присно и во веки веков. Аминь.'
утреня:
   канон:
      кондак:
         глас: 3
         текст: 'Возсия, Господи, граду Твоему Галичу, / яко светозарное солнце, угодник
            Твой Паисий, / радостно вселенную озаряя своими чудесы, / и приходящих с верою
            ко гробу его святому; / тако молитвами Пречистый Богородицы от бед всех нас
            избави, / и упраздни варварская шатания, / яко мы, людие Твой, Господи, /
            и град наш и страна вельми Тобою хвалится, // и спасается молитвами преподобнаго
            Паисия.'
