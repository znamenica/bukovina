<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~г-й де'нь.%>

%<Ст~а'гw сла'внагw великомч~ника, побjьдоно'сца и=
чудотво'рца геw'ргiа.%>

%<А='ще хра'мъ, и=ли` восхо'щетъ настоя'тель, твори'мъ
бдjь'нiе.%>

%<На ма'лjьй вече'рни, на Г%>д\си, воззва'хъ,
%<стiхи^ры, гла'съ а~.%>

%<Подо'бенъ: Н%>б\сныхъ чинw'въ:

%<И='%>стины весна` свjь'тлw наста`, * и= w=бновля'етъ
тва'рь * бл~гочести'вымъ позна'нiемъ хр\ста` жизнода'вца: *
тjь'мже jа='снw просвjьще'нъ въ ра'зумjь * страда'лецъ
гд\сень, * вра'жiе попра` о_у=хищре'нiе.

%<Два'жды.%>

%<Ц%>р~ю` вjькw'въ ты` во'инствовавъ, прему'дре, *
w=полч_е'нiя вся^ беззако'нныхъ низложи'лъ _е=си`, *
геw'ргiе требл~же'нне, * тве'рдый страда'лецъ показа'лся
_е=си`, бл~года'тiю w\т бг~а тебjь` да'нною, чудотво'рче: *
тjь'мже моли` спасти'ся на'мъ.

%<С%>труи^ и=сцjьле'нiй подае'ши * тебjь` притека'ющымъ,
геw'ргiе требл~же'нне, * и= ду'шъ и= тjьле'съ помо'щникъ ты`
_е=си` * вjь'рою те'плою приходя'щихъ къ покро'ву
твоему`, * досточу'дне мч~ниче i=и~совъ, * страда'льц_евъ
о_у=краше'нiе.

%<Сла'ва, гла'съ то'йже. Самогла'сенъ:%>

%<В%>ели'кагw цр~я` во'ине геw'ргiе, ра'дуйся и=
весели'ся, бг~у бо бл~гоугоди'лъ _е=си` w= всjь'хъ
неради'въ, живо'тъ вjь'чный прiя'лъ _е=си` на нб~сjь'хъ:
тjь'ло бо твое` вся'къ неду'гъ w\т человjь^къ w\тго'нитъ.
хр\сто'съ бо, _е=го'же возлюби'лъ _е=си`, то'й тя`
прославля'етъ, бл~же'нне.

%<И= ны'нjь, пра'здника.%>

%<На стiхо'внjь стiхи^ры, гла'съ д~. Самогла'сны:%>

%<В%>си` jа=зы'цы, восплещи'те рука'ми, воскли'кните
бг~у, мучениколю'бцы: jа='кw на дре'во вознесе'ся, и= во
гро'бъ соше'дъ, а='да и=спрове'рже, и= м_е'ртвыя
совоскреси`, вопiю'ще _е=му`: а=ллилу'iа, а=ллилу'iа,
а=ллилу'iа, хр\сту` воскр\сшему.

%<Стi'хъ: П%>ра'ведникъ jа='кw фi'нi_ксъ процвjьте'тъ:

%<П%>jь'нiе пjь'сней ликовству'юще ку'пнw, принесе'мъ
хр\сту` сп~су на'шему, jа='кw томи'теля врага` до'блiй
страда'лецъ побjьди'въ низложи`. тjь'мъ вси` пое'мъ
непреста'нными гла'сы: а=ллилу'iа, а=ллилу'iа, а=ллилу'iа,
хр\сту` воскр\сшему.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<К%>расота` мч~никъ и= сла'ва пра'ведныхъ jа=ви'лся
_е=си`, вjьнцено'сче геw'ргiе: му'жествомъ бо смы'сла и=
му'дростiю души` вра'жiе безу'мiе попра'въ на земли`, съ
на'ми вопiе'ши: а=ллилу'iа, а=ллилу'iа, а=ллилу'iа, хр\сту`
жизнода'вцу.

%<Сла'ва, гла'съ то'йже:%>

%<П%>рiиди'те, мч~николю'бцы, пjь'сненное пjь'нiе
воста'вшему и=зъ гро'ба хр\сту` принесе'мъ: дне'сь бо весна`
разу'мная возсiя` на'мъ, подаю'щи цвjь'ты слов_е'сныя,
всемi'рная па'мять геw'ргiа, му'драгw великомч~ника.
_е=го'же досто'йнw почита'юще, прiе'млемъ и=сцjьле'нiй
и=сто'чники: съ ни'миже и= ны'нjь того` о_у=мо'лимъ,
моли'тися непреста'ннw сп~су хр\сту`, ми'ръ вселе'ннjьй
дарова'ти, и= душа'мъ на'шымъ ве'лiю ми'лость.

%<И= ны'нjь, пра'здника. Тропа'рь, гла'съ д~:%>

%<П%>о'двигомъ до'брымъ подвиза'лся _е=си`,
страстоте'рпче хр\сто'въ вjь'рою, и= мучи'телей w=бличи'лъ
_е=си` нече'стiе, же'ртва же бл~гопрiя'тна бг~у прине'слся
_е=си`. тjь'мже и= вjьне'цъ прiя'лъ _е=си` побjь'ды, и=
моли'твами, свя'те, твои'ми, всjь^мъ подае'ши прегрjьше'нiй
проще'нiе.

%<На вели'цjьй вече'рни, Б%>л~же'нъ му'жъ: %<На Г%>д\си,
воззва'хъ, %<поста'вимъ стiхw'въ, и~.%>

%<Стiхи^ры пра'здника, г~: и= ст~а'гw, _е~. Гла'съ д~.
Самоподо'бенъ:%>

%<Jа='%>кw до'бля въ мч~ницjьхъ, * стр\стоте'рпче
геw'ргiе, * соше'дшеся дне'сь восхва'лимъ тя`, * jа='кw
тече'нiе соверши'въ, * вjь'ру соблю'лъ _е=си`, * и= прiя'тъ
w\т бг~а побjь'ды твоея` вjьне'цъ: * _е=го'же моли`, w\т
тли` и= бjь'дъ и=зба'витися, * вjь'рою соверша'ющымъ *
всечестну'ю па'мять твою`.

%<Подw'бны:%>

%<Т%>ве'рдымъ мудрова'нiемъ о_у=пова'въ, * самохо'тнjь
дерзну'лъ _е=си`, * jа='коже ле'въ, сла'вне, къ страда'нiю,
* презира'я о_у='бw тjь'ло, * jа='кw растлjь'тися хотя'щее:
* w= нетлjь'ннjьй же души`, му'дре, прилjьжа'лъ _е=си`, * и=
му'къ много_обра'зными ви'ды разже'глся _е=си`, * jа='кw
зла'то w=чище'но * седмери'цею, геw'ргiе.

%<З%>а сп~са пострада'лъ _е=си`, * и= сме'ртiю сме'рти
во'льнjь, сла'вне, подо'бяся, * цр\ствуеши съ ни'мъ
свjь'тлw, * порфv'рою w\т кро'ве w=дjь'янъ свjь'тлою, * и=
ски'птромъ страда'нiй твои'хъ о_у=кра'шенъ, * и= вjьнце'мъ
побjь'ды лjь'потствуя, * въ непроходи^мыя вjь'ки, *
великомч~ниче геw'ргiе.

%<В%>jь'ры броня'ми, * и= щито'мъ бл~года'ти, * и=
кр\ста` копiе'мъ воwружи'вся, * сопроти^внымъ непобjьди'мь
бы'лъ _е=си`, геw'ргiе: * и= jа='кw бж\ственный храбо'рникъ,
* д_е'мwнская w=полч_е'нiя побjьди'въ, * со а='гг~лы
лику'еши, * вjь^рныя же заступа'еши и= w=свяща'еши, * и=
спаса'еши призыва'емый.

%<Jа='%>кw sвjьзду` многосвjь'тлую, * jа='коже со'лнце
сiя'ющее, * на тве'рди нб\снjьй тя` вjь'мы, * и= jа='кw
би'серъ многоцjь'нный, * jа='кw ка'мень блиста'ющiй, *
jа='кw сы'на тя` дне`, * jа='кw до'блественнагw въ
мч~ницjьхъ, * jа='кw побо'рника вjь'рныхъ въ бjьда'хъ
прославля'емъ, * соверша'юще твою` па'мять, побjьдоно'сче
геw'ргiе.

%<Сла'ва, гла'съ s~:%>

%<Д%>осто'йнw и='мени пожи'лъ _е=си`, во'ине геw'ргiе:
кр\стъ бо хр\сто'въ на ра'мо взе'мъ, w\т дiа'вольскiя ле'сти
w=ляденjь'вшую зе'млю до'брjь дjь'лалъ _е=си`, и= терно'вное
служе'нiе и=скорени'въ i='дwльское, правосла'вныя вjь'ры
ло'зу насади'лъ _е=си`. тjь'мже то'чиши и=сцjьл_е'нiя во
все'й вселе'ннjьй вjь^рнымъ, и= тр\оцы дjь'латель пра'веденъ
показа'лся _е=си`: моли`, мо'лимся, w= о_у=мире'нiи мi'ра,
и= спасе'нiи ду'шъ на'шихъ.

%<И= ны'нjь, пра'здника.%>

%<Вхо'дъ. Прокi'менъ дне`, и= пар_емiи`.%>

%<Пр\оро'чества и=са'iина чте'нiе.%>

[Глава` м~г] %<Т%>а'кw гл~го'летъ гд\сь: вси`
jа=зы'цы собра'шася вку'пjь, и= соберу'тся кня'зи w\т ни'хъ:
кто` возвjьсти'тъ сiя^ въ ни'хъ; и=ли` jа=`же w\т нача'ла,
кто` слы^шана сотвори'тъ ва'мъ; да приведу'тъ свидjь'тели
своя^, и= w=правдя'тся, и= да о_у=слы'шатъ, и= да реку'тъ
и='стину. Бу'дите ми` свидjь'тели, и= а='зъ свидjь'тель,
глаго'летъ гд\сь бг~ъ, и= _о='трокъ, _е=го'же и=збра'хъ, да
позна'ете, и= вjь'руете ми`, и= разумjь'ете, jа='кw а='зъ
_е='смь, пре'жде мен_е` не бы'сть и='нъ бг~ъ, и= по мнjь` не
бу'детъ: А='зъ _е='смь бг~ъ, и= нjь'сть ра'звjь мен_е`
спаса'яй. А='зъ возвjьсти'хъ и= спасо'хъ, о_у=ничижи'хъ, и=
не бjь` въ ва'съ чуждi'й. Вы` мнjь` свидjь'тели, и= а='зъ
гд\сь бг~ъ: и= _е=ще` w\т нача'ла а='зъ _е='смь, и= нjь'сть
w\т ру'къ мои'хъ и=збавля'яй. сотворю`, и= кто` w\тврати'тъ
то`; Си'це глаго'летъ гд\сь бг~ъ, и=збавля'яй ва'съ, ст~ы'й
i=зра'илевъ.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и=
не прико'снется и='хъ му'ка. Непщева'ни бы'ша во _о=чесjь'хъ
безу'мныхъ о_у=мре'ти, и= вмjьни'ся w=sлобле'нiе и=схо'дъ
и='хъ, и= _е='же w\т на'съ ше'ствiе, сокруше'нiе: _о=ни' же
су'ть въ ми'рjь. И='бо предъ лице'мъ человjь'ческимъ а='ще
и= му'ку прiи'мутъ, о_у=пова'нiе и='хъ безсме'ртiя
и=спо'лнено, и= вма'лjь нака'зани бы'вше, вели'кими
бл~годjь'тельствовани бу'дутъ, jа='кw бг~ъ и=скуси` я=`, и=
w=брjь'те и=`хъ достw'йны себjь`. Jа='кw зла'то въ горни'лjь
и=скуси` и=`хъ, и= jа='кw всепло'дiе же'ртвенное прiя'тъ
я=`. И= во вре'мя посjьще'нiя и='хъ возсiя'ютъ, и= jа='кw
и='скры по сте'блiю потеку'тъ. Су'дятъ jа=зы'кwмъ, и=
w=блада'ютъ людьми`, и= воцр~и'тся гд\сь въ ни'хъ во вjь'ки.
Надjь'ющiися на'нь разумjь'ютъ и='стину, и= вjь'рнiи въ
любви` пребу'дутъ _е=му`: jа='кw бл~года'ть и= ми'лость въ
прп\дбныхъ _е=гw`, и= посjьще'нiе во и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется: сjьди'на
же _е='сть му'дрость человjь'кwмъ, и= во'зрастъ ста'рости
житiе` нескве'рное. Бл~гоуго'денъ бг~ови бы'въ, возлю'бленъ
бы'сть, и= живы'й посредjь` грjь^шникъ преста'вленъ бы'сть:
восхище'нъ бы'сть, да не sло'ба и=змjьни'тъ ра'зума _е=гw`,
и=ли` ле'сть прельсти'тъ ду'шу _е=гw`. Раче'нiе бо sло'бы
помрача'етъ дw'брая, и= паре'нiе по'хоти премjьня'етъ
о_у='мъ неsло'бивъ. Сконча'вся вма'лjь, и=спо'лни лjь^та
дw'лга: о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя. Лю'дiе же ви'дjьвше и= не
разумjь'вше, ниже` поло'жше въ помышле'нiи таково'е: jа='кw
бл~года'ть и= мл\сть въ прп\дбныхъ _е=гw`, и= посjьще'нiе во
и=збра'нныхъ _е=гw`.

%<На лiтi'и стiхи'ра хра'ма, и= ст~а'гw самогла'сны.%>

%<Гла'съ а~. А=нато'лiево:%>

%<С%>вjь'тлый храбо'рникъ геw'ргiй въ сла'внjьмъ
страда'нiи свое'мъ гw'рнiя си^лы весели'тъ, и= съ ни'ми
ра'дуяся ны'нjь, и= на земли` вjь^рныя торжествова'ти
воздви'же, и= спра'здновати на'мъ: тогw` ра'ди сw'бранымъ,
jа='кw хр\сто'въ ра'бъ прiи'де. тjь'мже о_у=`бо _е=го`
досто'йнw почти'мъ, непреста'ннw моля'щася всjь'хъ бг~у,
дарова'ти на'мъ ве'лiю ми'лость.

%<Д%>о'блественными страда^нiи воздjь'лавъ лу^чшая,
труды` плодw'въ твои'хъ хр\сту` прине'слъ _е=си`,
пребл~же'нне мч~ниче геw'ргiе, вjь'рою жела'нiе
о_у=тверди'въ, наде'ждею стра'хъ w\три'нувъ, любо'вь
стяжа'лъ _е=си` нб\сную, прехва'льне. дерзнове'нiе и=мjь'я
о_у=`бо, бл~гопрiя'тными мольба'ми, проси` душа'мъ на'шымъ
ми'ра, w=чище'нiя же грjьхw'въ, и= ве'лiя ми'лости

%<Гла'съ д~:%>

%<П%>рiиди'те, вjь'рныхъ собо'ри, прiиди'те, пра'здникъ
соста'вимъ: и='бо пресвjь'тлая па'мять дне'сь jа=ви'ся
страстоте'рпца геw'ргiа, на^ша просвjьща'етъ неви'димw
сердца`, добродjь'тельми блиста'ющи. тjь'мже
_е=диному'дреннw воспjьва'юще, рце'мъ: ра'дуйся, во'ине
вели'кагw цр~я` хр\ста`, ра'дуйся, пресвjь'тлая похвало`
вjь'ры, ра'дуйся, всесвjь'тле и= пребога'те. w= на'съ,
пребл~же'нне, всjь'хъ вл\дку хр\ста` бг~а моли`,
сохран_е'ннымъ бы'ти w\т и=скуше'нiй лука'вагw, и= спасти`
ду'шы на'шя.

%<Сла'ва, гла'съ _е~. Fеофа'ново:%>

%<В%>озсiя` весна`, прiиди'те, наслади'мся, просiя`
воскр\снiе хр\сто'во, прiиди'те, возвесели'мся,
страстоте'рпца па'мять вjь^рныя просвjьща'ющи показа'ся.
тjь'мже, празднолю'бцы, прiиди'те, та'йнw ту` торжеству'емъ:
се'й бо jа='кw до'бръ во'инъ, му'жествовавъ на мучи'телей,
и= си'хъ посрами`, подо'бникъ бы'въ стр\сти сп~са хр\ста`,
не поми'лова сосу'да своегw` бре'ннагw, но на'га w=бостри`,
му'ками того`и=змjьня'я. тому` возопiе'мъ:
страстоно'сче, моли`, спасти'ся душа'мъ на'шымъ.

%<И= ны'нjь, пра'здника.%>

%<На стiхо'внjь стiхи^ры, гла'съ д~. Подо'бенъ:
З%>ва'нный свы'ше:

%<В%>осхваля'ютъ лю'дiе _псалмы`, * вку'пjь и=
пjь'сньми, * твою` сла'вную па'мять, геw'ргiе: * jа='кw
бл~голjь'пна бо возсiя` и= свjьтоно'сна, * о_у=кра'шена
сла'вою и= бл~года'тiю. * тjь'мже и=гра'ютъ ны'нjь
а='гг~льстiи чи'ни, * хва'лятъ же мч~ницы со а=п\слы *
твои'хъ пw'двигъ, мч~ниче, страда^нiя, * и= воспjьва'ютъ
просла'вльшаго тя` * сп~са хр\ста` бг~а на'шего. * _е=го'же
моли`, * спасти` и= просвjьти'ти ду'шы на'шя.

%<Стi'хъ: П%>ра'ведникъ jа='кw фi'нi_ксъ процвjьте'тъ,
jа='кw ке'дръ, и=`же въ лiва'нjь, о_у=мно'жится.

%<W=%>блече'нъ во хр\сто'во все_ору'жiе, * w=брjь'лся
_е=си`, геw'ргiе, не и='щущымъ теб_е`: * ты' бо за хр\ста`
_о=гне'мъ распала'емь, * и= руга'яся богw'въ су'етныхъ *
безбо'жному свирjь'пству, * тогда` во'инствую цр~ю` моему`
хр\сту`, * беззакw'ннымъ взыва'лъ _е=си`, * ни sвjь'рiе, ни
коле'са же, ни и='на му'ка, * мене` разлучи'ти возмо'гутъ
когда` * любве` хр\ста` моегw`. * _е=го'же. моли`, * спасти`
и= просвjьти'ти ду'шы на'шя.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<Н%>ебре'гъ w= сосу'дjьхъ много_обра'зныхъ, * и= w=
разли'чныхъ му'кахъ, * и= w= _о=ру'жiяхъ стра'шныхъ, *
вjьнцено'сче геw'ргiе, * бл~гоче'стiя мч~нически тече'нiе
сконча'лъ _е=си`. * тjь'мже пресвjь'тлую па'мять твою` *
цвjь'ты пjь'сненными вjьнча'емъ, * и= честны^я твоя^
w=блобыза'емъ вjь'рою мо'щи: * но jа='кw пр\сто'лу предстоя`
вл\дки, * хр\ста` бг~а на'шегw, * моли'ти не преста'й, *
спасти` и= просвjьти'ти ду'шы на'шя.

%<Сла'ва, гла'съ то'йже, самогла'сенъ. Студi'тово:%>

%<Р%>азу'мнагw а=дама'нта терпjь'нiе, бра'тiе, духо'внw
восхва'лимъ, геw'ргiа сла'внагw мч~ника, _е=го'же за хр\ста`
разжига'ема, кова'ху бjьды^, и= и=з\ъwстри'ша
му^ки, и= разли^чная муч_е'нiя и=знури'ша тjь'ло
_е=стество'мъ тлjь'нно: побjьжда'ше бо жела'нiе _е=стество`,
сме'ртiю понужда'я рачи'теля, прейти` къ жела'емому хр\сту`
бг~у, и= сп~су ду'шъ на'шихъ.

%<И= ны'нjь, пра'здника.%>

%<На благослове'нiи хлjь'бwвъ тропа'рь, гла'съ д~.%>

%<Jа='%>кw плjь'нныхъ свободи'тель и= ни'щихъ
защи'титель, немощству'ющихъ вра'чь, правосла'вныхъ
побо'рниче, побjьдоно'сче, великомч~ниче геw'ргiе, моли`
хр\ста` бг~а, спасти'ся душа'мъ на'шымъ.

%<Два'жды.%>

%<И= Б%>ц\де дв~о: %<_е=ди'ножды. И= прw'чая.%>

%<На о_у='трени, на Б%>г~ъ гд\сь, %<тропа'рь пра'здника,
два'жды.%>

%<Сла'ва, ст~а'гw: И= ны'нjь, пра'здника.%>

%<По а~-й стiхоло'гiи сjьда'ленъ, пра'здника. Сла'ва, и=
ны'нjь, то'йже.%>

%<По в~-й стiхоло'гiи сjьда'ленъ, гла'съ а~. Подо'бенъ:
Г%>ро'бъ тво'й:

%<С%>е` возсiя` бл~года'ти весна`, w=блиста` хр\сто'во
воскр\снiе всjь^мъ: и= съ ни'мъ совозсiява'етъ ны'нjь,
геw'ргiа мч~ника, всепра'зднственный и= свjьтоно'сный де'нь,
прiиди'те вси`, свjьщы` нося'ще бж\ственнjь, свjь'тлw
пра'зднуемъ.

%<Сла'ва, гла'съ то'йже. Подо'бенъ: Л%>и'къ
а='гг~льскiй.

%<В%>о'инство _е='же на земли` возненави'дjьвъ,
му'чениче, на нб~сjь'хъ возжела'лъ _е=си` сла'вы: и=
болjь^зни претерпjь'лъ _е=си`, и= ну'ждную сме'рть. тjь'мже
дне'сь всесвяту'ю твою` па'мять пра'зднуемъ, хр\сту`
принося'ще хвалу`, пребл~же'нне геw'ргiе.

%<И= ны'нjь, пра'здника, и=ли` бг~оро'диченъ:%>

%<М%>т~рь тя` бж~iю мо'лимъ вси`, дв~у вои'стинну и= по
рж\ствjь` jа='вльшуся, любо'вiю прибjьга'ющiи къ твое'й
бла'гости: тебе' бо и='мамы грjь'шнiи предста'тельницу,
тебе` стяжа'хомъ въ напа'стехъ спасе'нiе, _е=ди'ну
всенепоро'чную.

%<По полv"еле'и сjьда'ленъ, гла'съ г~. Подо'бенъ:
Б%>ж\ственныя вjь'ры:

%<Л%>юбо'вiю горя'щею вл\дчнею разжиза'емь,
мужему'дреннjь пре'лести сокрw'вища низложи'лъ _е=си`, и= на
суди'щи хр\ста` и=сповjь'давъ, побjьдоно'сче всебл~же'нне
геw'ргiе, мч~ниче пресла'вне, хр\ста` бг~а моли`, дарова'ти
на'мъ ве'лiю ми'лость.

%<Сла'ва, гла'съ д~ Подо'бенъ: О_у=%>диви'ся:

%<В%>оздjь'лавъ прилjь'жнw сjь'мя бж\ственныхъ
за'повjьдей, расточи'лъ _е=си` ни'щымъ все` бога'тство
благоче'стнw, вмjь'стw си'хъ стяжа'въ, пресла'вне, хр\сто'ву
сла'ву. тjь'мже надjь'явся, къ подвигw'мъ и='деши, и=
болjь'знемъ дw'лгимъ, мч~ниче геw'ргiе, и= _о='бщникъ бы'въ
стр\сти безстра'стнагw и= воскресе'нiя: цр\ствiя тогw`
причаща'яся, w= на'съ ны'нjь моли'ся.

%<И= ны'нjь, пра'здника, и=ли` бг~оро'диченъ:%>

%<С%>ло'во _о='ч~ее, хр\ста` бг~а на'шего, w\т теб_е`
воплоти'вшагося позна'хомъ, бц\де дв~о, _е=ди'на ч\стая,
_е=ди'на бл~гослове'нная: тjь'мъ непреста'ннw тя`
воспjьва'юще, велича'емъ.

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: П%>ра'ведникъ jа='кw фi'нi_ксъ процвjьте'тъ:
%<Стi'хъ: Н%>асажде'ни въ дому` гд\сни, во дво'рjьхъ бг~а
на'шегw процвjьту'тъ. %<В%>ся'кое дыха'нiе: %<Стi'хъ:
Х%>вали'те бг~а во ст~ы'хъ _е=гw`: %<_Е=v\глiе луки`,
зача'ло _кс~г.%>

%<По н~-мъ _псалмjь` стiхи'ра самогла'сна, гла'съ s~:%>

%<Д%>не'сь вселе'нная вся` страстоте'рпца просвjьща'ется
заря'ми, и= хр\сто'ва цр~ковь цвjь'ты о_у=краша'ема,
геw'ргiе, вопiе'тъ ти`: о_у=го'дниче хр\сто'въ и=
засту'пниче те'плый, не преста'й, моля'ся w= рабjь'хъ
твои'хъ.

%<Канw'нъ пра'здника на s~: и= ст~а'гw два` на и~:
ст~а'гw канw'нъ, творе'нiе кv'ръ fеофа'на.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь, сла'внw бо просла'вися.

%<Т%>е'плою вjь'рою и= любо'вiю призыва'ющыя тя`,
мч~ниче хр\сто'въ, вjьнцено'сче геw'ргiе, предстоя`
всесвjь'телъ ч\стно'му престо'лу всjь'ми владу'щагw, твои'ми
моли'твами и= предста'тельствы сохрани`.

%<Б%>лагоро'дно воздjь'ланiе хр\сту` бы'лъ _е=си`,
геw'ргiе, му'ченически воздjь'ланъ дjья^нiи, и= jа='кw
бога'тство пресла'вно въ нб\сныхъ тя` сокро'вищахъ положи`
подвигополо'жникъ, jа='кw преизя'щнjь хра'брствовавшаго.

%<Т%>ве'рдw и= терпjьли'внw о_у=стреми'лся _е=си`
самозва'нъ къ подвигw'мъ, пребл~же'нне геw'ргiе, и=
низложи'въ свирjь'пое мучи'телей w=полче'нiе, моли'твенникъ
w= всjь'хъ призыва'ющихъ тя` бы'лъ _е=си`.

%<Б%>лаже'нную, сла'вне, жи'знь ны'нjь воспрiе'мь, во
хр\стjь` сокрове'нную, геw'ргiе, w= не'йже подвиза'лся
_е=си` до кро'ве: вjь'рою пою'щымъ тя` моли` спасти'ся w\т
вся'кагw, страстоте'рпче, w=бстоя'нiя.

%<Бг~оро'диченъ:%>

%<Н%>е'бо была` _е=си` слове'сное, сло'во нб\сное въ
твое'й о_у=тро'бjь, бг~ома'ти, вмjь'щшая, и='мже вся^ бы'ша,
нб~о же и= земля`, и= jа=`же вы'шше си'хъ: тjь'мже со
дерзнове'нiемъ моли` спасти` пою'щыя тя`.

%<Другi'й канw'нъ, творе'нiе кv'ръ космы`.%>

%<Гла'съ д~. Пjь'снь а~. I=рмо'съ:%>

%<Л%>и'цы i=и~льтестiи невла'жными стопа'ми по'нтъ
чермны'й, и= вла'жную глубину` прогна'вше, вса'дники
трiста'ты враги` ви'дяще въ не'й погруж_е'ны, съ весе'лiемъ
поя'ху: пои'мъ бг~у на'шему, jа='кw просла'вися.

%<С%>трада'нiй свяще'нныхъ сконча'лъ _е=си` тече'нiе, и=
къ нб~си` и=ды'й, нетлjь'ненъ вjьнцено'сецъ показа'лся
_е=си`, благоцвjьту'щъ, геw'ргiе, jа='влься пу'тникъ, и= со
а='гг~лы лику'еши: пои'мъ бг~у на'шему, jа='кw просла'вися.

%<Два'жды.%>

%<П%>о'томъ благи'хъ _е=ще` боля`, премi'рнымъ jа=ви'лся
_е=си`ликw'мъ и=ска'пая, безпло'тныхъ чи'ны
плотски'ми, геw'ргiе, о_у=диви'лъ _е=си` бж\ственными
страда^нiи. съ си'ми лику'я зове'ши: пои'мъ бг~у на'шему,
jа='кw просла'вися.

%<Бг~оро'диченъ:%>

%<Ж%>е'злъ а=арw'новъ прозя'бшiй, и='же w\т i=ессе'а
проwбража'ше и=зра'стшiй ко'рень, тя` преч\стую, цвjь'тъ
мi'ру возсiя'вшую, бг~а воплоще'нна. _е=го'же w= на'съ
моля'щи, не преста'й, приснодв~о, прибjьга'ющихъ къ тебjь`.

%<Катава'сiа: В%>оскресе'нiя де'нь, просвjьти'мся,
лю'дiе.

%<Пjь'снь г~. I=рмо'съ:%>

%<П%>роцвjьла` _е='сть пусты'ня jа='кw крi'нъ, гд\си,
jа=зы'ческая неплодя'щая цр~ковь прише'ствiемъ твои'мъ, въ
не'йже о_у=тверди'ся мое` се'рдце.

%<В%>jьнце'мъ страда'нiя сiя'я, сла'вне, благоче'стнw
призыва'ющыя тя`, моли` и=зба'вителя и= бг~а, w\т вся'кiя
ну'жды, бл~же'нне, и=зба'вити.

%<Б%>ога'тыми просвjьща'емь сiя^нiи, прему'дре, мра'чную
w\тжени` печа'ль, и= мглу` страсте'й w\т на'съ, вjь'рою
восхваля'ющихъ тя`.

%<Н%>аде'ждею о_у=твержда'емь и= любо'вiю, вjь'рою же
w=гра'ждся, геw'ргiе, и= си'лою о_у=крjь'плься хр\сто'вою,
i='дwльскую пре'лесть низве'рглъ _е=си`.

%<Бг~оро'диченъ:%>

%<П%>росвjь'щшаго концы`, преч\стая, родила` _е=си` съ
пло'тiю безпло'тнаго, и= пре'жде всjь'хъ _о=ц~у`
собезнача'льна: тjь'мже тя` бц\ду вjь'рнiи чти'мъ.

%<И='нъ. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<Т%>и'хw разда'лъ _е=си` ни'щымъ бога'тство, и=
о_у=масти'вся _е=ле'емъ любве`, тjь'ломъ и= душе'ю
страда'льчески, геw'ргiе, мучи'теля вку'пjь побjьди'лъ
_е=си`.

%<Два'жды.%>

%<О_у=%>тверди'вся бл~года'тiю, и= _о=гне'мъ распала'емь
ре'вности, не вопроша'ющымъ jа=ви'лся _е=си`, w=брjь'лся
_е=си` не и='щущымъ, по хр\стjь`, геw'ргiе, гнjь'ваяся на
ле'сть i='дwльскую.

%<Бг~оро'диченъ:%>

%<Jа='%>кw но'сиши на руку`, марi'е, и= w\т сосцу`
пита'еши пита'ющаго вся'кое дыха'нiе, _е=го'же, бц\де,
чту'ще проповjь'даемъ: моли'ся _е=му`, ч\стая, w= всjь'хъ
на'съ.

%<Катава'сiа: П%>рiиди'те, пи'во пiе'мъ но'вое:

%<Конда'къ пра'здника, и= i='косъ.%>

%<Сjьда'ленъ, гла'съ и~. Подо'бенъ: П%>рему'дрости:

%<Б%>лагоче'стiя _о='бразы му'жески хра'брствуя,
нече'стiя пре'лесть низложи'въ, мч~ниче, попра` _е=си`
врага` шата^нiя: и= бж\ственнымъ жела'нiемъ при'снw
разгара'емь, мучи'телей о_у=гаси'лъ _е=си` безбо'жное
свирjь'пство. тjь'мже досто'йнw возме'здiе му'къ прiя'лъ
_е=си` вjьне'цъ, и= подае'ши и=сцjьл_е'нiя вjь'рою
притека'ющымъ. страстоте'рпче геw'ргiе, моли` хр\ста` бг~а,
согрjьше'нiй w=ставле'нiе дарова'ти пра'зднующымъ любо'вiю
святу'ю па'мять твою`.

%<Сла'ва:%>

%<З%>емно'е бога'тство на земли` раздава'яй всjь^мъ,
му'чениче му'дре, бога'тство нб\сное наслjь'довалъ _е=си`
труды` твои'ми: кр\сто'мъ бо честны'мъ jа='кw въ броню`
w=бо'лкся, и= тjь'мъ посрами'лъ _е=си` мучи'телей шата'нiе.
тjь'мже моли'твами прося'щымъ тя` подае'ши бж\ств_енная
дарова^нiя, и=сцjьле'нiй благодjья^нiя. страстоно'сче
геw'ргiе, моли'ся хр\сту` бг~у, прегрjьше'нiй w=ставле'нiе
дарова'ти пра'зднующымъ любо'вiю святу'ю па'мять твою`.

%<И= ны'нjь, пра'здника.%>

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. тjь'мъ зову' ти: сла'ва си'лjь твое'й, гд\си.


%<П%>ое'мъ твоя^ по'двиги, пребл~же'нне геw'ргiе,
и='миже разсы'палъ _е=си` i='дwльскiя слу^жбы: всю' же
о_у=праздни'лъ _е=си` де'мwнскую пре'лесть, пресла'вне.

%<О_у=%>ти'ши напа'стей и= бjь'дъ смуще'нiе, и= вся'кое
навjь'тiе sло'е де'мwнwвъ w\тжени` w\т пою'щихъ тя`
хр\сто'ва во'ина, досточу'дне.

%<В%>озсiя'лъ _е=си` jа='кw sвjьзда` свjьтоно'сная,
геw'ргiе, душе'вною до'блестiю, и= тве'рдостiю вjь'ры,
пре'лесть мра'чную w\тгоня`, и= спаса'я пою'щыя тя`.

%<Бг~оро'диченъ:%>

%<С%>пасе'нiе су'щественное, дв~о, родила` _е=си`,
бога'тствомъ бл~гости и= _е=сте'ственною бл~госты'нею
спаса'ющее человjь'ка, и= и=стлjь'вшiй _о='бразъ
назида'ющее.

%<И='нъ. I=рмо'съ:%>

%<О_у=%>слы'шахъ твое`, хр\сте`, вои'стинну пресла'вное,
jа='кw безсме'ртенъ сы'й бг~ъ, о_у=подо'бися см_е'ртнымъ
человjь'кwмъ, и= пребы'сть _е='же бjь`, и= тогw` ра'ди твою`
сла'влю си'лу.

%<О_у='%>жасъ предъ суди'ща мучи'телей и=звjь'ствоваше,
неразсу'дна сказа^нiя слове'съ твоея` му'дрости, геw'ргiе,
хр\сто'съ же невjь'дущымъ бг~ъ познава'шеся.

%<С%>ло'вомъ вjь'ры хр\сто'вы, геw'ргiе прему'дре,
мудрец_е'мъ сплет_е'нiя разрjьши'лъ _е=си` ба'сней
скве'рныхъ: страсте'й же бо'ги дjь'латели поруга'лъ _е=си`,
тр\оцjь побо'рниче.

%<О_у=%>слы'шавше слу'хомъ слове'съ твои'хъ мучи'телiе
посрами'шася: ты' бо богw'мъ и='хъ руга'яся, смjь'хъ
пока'зовалъ _е=си`, хр\ста` бг~а проповjь'дуя, пло'тiю
ра'спята, и= о_у=праздни'вша пре'лесть душегу'бную.

%<Бг~оро'диченъ:%>

%<Т%>ебе` приснодв~ую и= вои'стинну _е=ди'ну бц\ду
сла'вимъ, ю='же проwбразова'ше бг~ови'дцу мwv"се'ю,
неwпа'льнw, преч\стая, купина` _о=гню` примjьси'вшаяся.

%<Катава'сiа: Н%>а бж\ственнjьй стра'жи:

%<Пjь'снь _е~. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте`сп~се мо'й, къ тебjь`
о_у='тренюю, цр~ю` ми'ра, просвjьти' мя сiя'нiемъ твои'мъ:
и=но'гw бо, ра'звjь теб_е`, бо'га не зна'ю.

%<М%>ч~ническое дерзнове'нiе jа='кw и=мjь'я ко вл\дцjь,
проси` о_у=се'рднw спасе'нiя тя` пою'щымъ, душе'вныхъ
неду^гъ и=змjьня'я твои'ми мольба'ми, мч~ниче страстоно'сче,
пребл~же'нне геw'ргiе.

%<С%>о а='гг~льскими лику'я jа='кw мч~никъ ликостоя^нiи,
и= безсме'ртныя и= блаже'нныя, вjьнцено'сче, насыща'яся
сла'вы, покро'ву твоему` прибjьга'ющыя, вся'кагw
треволне'нiя и= бу'ри и=схити`.

%<И=%>зба'ви на'съ w\т вся'кiя ну'жды, jа='кw
ми'лостивъ, грjьхо'вное и= бjь'дное w\тгоня` многоразли'чное
смуще'нiе, геw'ргiа твоегw` о_у=го'дника моли^твы, хр\сте`,
прiе'мля.

%<Бг~оро'диченъ:%>

%<Д%>о'лгъ прама'тере _е='vы, бг~ома'ти, w\тдала`
_е=си`: пло'тiю бо w=бложи'ла _е=си`, и=зъ теб_е` рожде'нна
сп~са мi'ра. тjь'мже тя` вси` блажи'мъ, w=бра'дованная дв~о
всенепоро'чная.

%<И='нъ. I=рмо'съ:%>

%<П%>росвjьще'нiе твое`, гд\си, низпосли` на'мъ, и= w\т
мглы` прегрjьше'нiй разрjьши' ны, бл~же, тво'й ми'ръ
да'руяй.

%<С%>трада'льчески, геw'ргiе, сплета'яся, вина'мъ
разли'чныя пре'лести му'жески проти'вяся, мi'ра же на'гъ,
держа'ву w\тя'лъ _е=си` лю'тагw мiроде'ржца.

%<Два'жды.%>

%<W=%>гради'вся, геw'ргiе, _о=ру'жiемъ кр\ста`,
наде'ждею вjь'ры, любо'вiю держа'вною, притупи'лъ _е=си`
_о=строту` и= все` _о=ру'жiе лю'тагw борца`.

%<Бг~оро'диченъ:%>

%<М%>учи'телей ра'зумъ, дjь'вственное посрами` чре'во:
мл\днецъ бо jа='зву а='спiдную душегу'бную и=спыта` руко'ю,
и= w\тсту'пника го'рдаго низложи'въ, вjь^рнымъ подъ но'зjь
покори`.

%<Катава'сiа: О_у='%>тренюемъ о_у='треннюю глубоку`:

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<П%>а'че _е=стества` и= сло'ва, и= по'мысла, до'блести
твоея` хра'брствwванiя, непреста'ннw пjьва'_ема,
пребл~же'нне му'чениче геw'ргiе.

%<В%>о'инству нб\сному собесjь'дникъ, блаже'нне, бы'въ,
и= бж\ственное jа=вле'нiе, _е=ли'кw дости'жнw зря`, тя`
вjь'рою чту'щыя спаса'й.

%<В%>сjь'ми _о='бразы бг~у возложе'нъ, и= блиста^нiя
чуде'съ прiе'мля, дарова^нiя тре'бующымъ раздава'еши,
пребл~же'нне геw'ргiе.

%<Бг~оро'диченъ:%>

%<Н%>ы'нjь къ тебjь` прибjьга'ю, преч\стая, спаси' мя
моли'твами твои'ми и= соблюди`: _е=ли'кw бо хо'щеши,
мо'жеши, jа='кw мт~и всемогу'щагw.

%<И='нъ. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<В%>озопи'лъ _е=си` со дерзнове'нiемъ къ зижди'телю,
геw'ргiе: не преда'ждь беззакw'ннымъ раба` твоего`, но
крjь'пость ми` пода'ждь, разори'ти и='хъ шата'нiе.

%<Н%>ебре'гъ w= мучи'тельныхъ сосу'дjьхъ, геw'ргiе, на
по'двиги во'лею му'жески прите'клъ _е=си`, и= по'честными
побjь'дами w\т хр\ста` бг~а вjьнча'лся _е=си`.

%<П%>о и=скуше'нiи добродjь'тели твоея`, къ чудеси`,
геw'ргiе, прело'жше преще'нiе льсти'внiи мучи'тели, _е=го'же
проповjь'далъ _е=си`, животода'вца хр\ста`, о_у=диви'шася.

%<Бг~оро'диченъ:%>

%<Д%>ре'вле о_у='бw прельсти' мя sмi'й, и= о_у=мори' мя
прама'терiю мое'ю _е='vою: ны'нjь же, ч\стая, тобо'ю
созда'вый мя`, и=зъ и=стлjь'нiя воззва`.

%<Катава'сiа: С%>низше'лъ _е=си` въ преиспw'дняя земли`:

%<Конда'къ, гла'съ д~. Подо'бенъ: В%>ознесы'йся:

%<В%>оздjь'ланъ w\т бг~а, показа'лся _е=си` благоче'стiя
дjь'латель честнjь'йшiй, добродjь'телей рукоя^ти собра'въ
себjь`: сjь'явъбо въ слеза'хъ, весе'лiемъ жне'ши,
страда'льчествовавъ же кро'вiю, хр\ста` прiя'лъ _е=си`: и=
моли'твами, свя'те, твои'ми, всjь^мъ подае'ши прегрjьше'нiй
проще'нiе.

%<I='косъ:%>

%<З%>а мiрскi'й живо'тъ ду'шу свою` положи'вшаго,
хр\ста` цр~я` жела'я во'инъ тщи'тся о_у=мре'ти за него`,
ре'вность же ве'лiю бж\ственную въ се'рдцы и=мjь'я, себе`
самаго` приведе`. того` о_у=`бо и= мы` вси`, бж\ственнаго
геw'ргiа, jа='кw те'пла предста'теля, воспои'мъ вjь'рою,
jа='кw сла'внаго су'ща хр\сто'ва раба`, подо'бящася jа='вjь
своему` вл\дцjь, и= вся'кому моля'щуся приходя'ща: спjьши'тъ
бо при'снw и= мо'литъ сп~са, всjь^мъ пода'ти согрjьше'нiй
проще'нiе.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су духо'вную, сы'й
бл~гослове'нъ и= препросла'вленъ.

%<Т%>воему` подо'бяся, мч~ниче, вл\дцjь, во'лею поте'клъ
_е=си` къ подвигw'мъ, сла'вне, и= побjь'ду взе'мъ, цр~кве
хр\сто'вы храни'тель бы'лъ _е=си`: сiю` при'снw сохраня'й
предста'тельствомъ твои'мъ.

%<Jа='%>кw мч~никъ непобjьди'мь, jа='кw страда'лецъ,
jа='кw неwдолjь'нный вjь'ры побо'рникъ, ны'нjь сто'лпъ
непоколеби'мь восхваля'ющымъ тя`, прему'дре геw'ргiе, бу'ди
w=гражда'я моли'твами твои'ми.

%<М%>у'дрjь земледjь'лавъ бж\ственное сjь'мя, и= сiе`
о_у=мно'жилъ _е=си`, крове'й твои'хъ тече'ньми напои'въ,
бл~же'нне, и= болjь'зней тща'нiемъ, и= разли'чными ра'нами:
и='миже свирjь'пство мучи'телей о_у=гаси'лъ _е=си`.

%<Бг~оро'диченъ:%>

%<Д%>в~а пребыла` _е=си` и= по рж\ствjь`, бг~а бо
родила` _е=си`, пита'ющаго вся'ч_еская, за неизрече'нную
ми'лость, и= милосе'рдiе мно'гое, чл~вjь'ка бы'вшаго,
ч\стая: _е=го'же ны'нjь моли`, спасти'ся всjь^мъ на'мъ.


%<И='нъ. I=рмо'съ:%>

%<А=%>враа'мстiи и=ногда` въ вавv"лw'нjь _о='троцы
пе'щный пла'мень попра'ша, пjь'сньми взыва'юще: _о=т_е'цъ
на'шихъ бж~е, бл~гослове'нъ _е=си`.

%<W=%>держа'щую ви'дя i='дwльскую ле'сть, бл~гоче'стiя
распала'емь ре'вностiю, геw'ргiе, къ подвигw'мъ тебе`
w\тда'лъ _е=си`, пребл~же'нне, вопiя`: _о=т_е'цъ на'шихъ
бж~е, бл~гослове'нъ _е=си`.

%<П%>роповjь'дуя jа=ви'лся _е=си` гони'мую вjь'ру, мглу'
же пре'лести w=блича'я, геw'ргiе, глаго'лалъ _е=си`:
_о=т_е'цъ на'шихъ бж~е, бл~гослове'нъ _е=си`.

%<И=%>зъ ко'рене посjь'клъ _е=си` пре'лесть, и=
воздjь'лалъ _е=си` вjь'ру бл~гоче'стiемъ бо'льшую, геw'ргiе,
ра'довался _е=си`, глаго'ля: _о=т_е'цъ на'шихъ бж~е,
бл~гослове'нъ _е=си`.

%<Бг~оро'диченъ:%>

%<П%>ревы'шши тва'рей всjь'хъ _е=си`, jа='кw творца`
ро'ждши и= гд\са. тjь'мже ти` вопiю`, бц\де:
бл~гослове'нная, гд\сь съ тобо'ю си'лъ.

%<Катава'сiа: _О='%>троки w\т пе'щи и=зба'вивый:

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства
раздjьля'ше, бж~iимъ велjь'нiемъ халд_е'и w=паля'ющая,
вjь^рныя же w=роша'ющая, пою'щыя: бл~гослови'те, вся^ дjьла`
гд\сня, гд\са.

%<П%>ото'къ лю'тыхъ страсте'й же и= бjь'дъ, и=
мяте'жнагw w=бстоя'нiя, и= болjь'зней пад_е'нiя, и=
де'мwнwвъ кw'зни, и= sлочести'выхъ стремл_е'нiя, о_у=кроти`
твои'ми моли'твами, вjьнцено'сче геw'ргiе.

%<В%>е'сь свjь'томъ, бл~же'нне, тр\оческимъ чи'стw
w=блиста'емь, jа='кw мч~никъ непобjьди'мь, jа='кw
бл~гоче'стiя побо'рникъ, jа='кw побjьди'тель
бг~овjьнча'ненъ, спаси`, нб\сный жи'телю, тя` чту'щыя,
моли'твами твои'ми.

%<В%>jьнце'мъ разу'мнымъ разли'чнw о_у=кра'шенъ, и=
цр\ствiя дiади'мою, и= ски'птромъ о_у=добре'нъ, и=
багряни'цею w=бложе'нъ, твое'ю w=багре'нъ кро'вiю,
бл~же'нне, сца'рствуеши цр~ю` си'лъ.

%<Бг~оро'диченъ:%>

%<W\т%> _о=ц~а` безлjь'тнw рожде'ннаго, и= пре'жде
вjь^къ возсiя'вша, вся'ч_еская сотво'ршаго, ви^димая же и=
неви^димая, дв~о мт~и, родила` _е=си`. тjь'мже тя` бц\ду
вси` jа=зы'цы сла'вимъ.

%<И='нъ. I=рмо'съ:%>

%<Р%>а'дующеся по w=сужде'нiи мучи'тельскомъ _о='троцы,
jа='кw да не богw'мъ скв_е'рнымъ послу'жатъ всjь^мъ, но
живо'му бг~у, на _о='гнь дерзну'ша, w\т а='гг~ла же
w=роша'еми, пjь'снь поя'ху: дjьла` гд\сня, гд\са по'йте, и=
превозноси'те во вся^ вjь'ки.

%<Д%>х~омъ о_у=крjьпля'емь, w= _о=ру'жныхъ болjь'знехъ
небре'глъ _е=си`: jа='кw не глухи^мъ i='дwлwмъ хвалу`
посыла'еши, но хр\сту` бг~у, къ нему'же любе'зну стяжа'въ,
геw'ргiе, вjь'ру, глаго'лалъ _е=си`: дjьла` гд\сня, гд\са
по'йте, и= превозноси'те во вся^ вjь'ки.

%<Jа='%>кw не су'щу вре'менную непщу'я красоту`,
разли^чная w=sлобл_е'нiя под\ъя'лъ _е=си`, геw'ргiе,
ра'дуяся, наде'ждею бж\ственныя жи'зни: w= стра'шнjьмъ же
раздробле'нiи небре'гъ, тве'рдостiю души` глаго'лалъ _е=си`:
дjьла` гд\сня, гд\са по'йте, и= превозноси'те во вся^
вjь'ки.

%<Р%>азсjька'емо мjь'дными сосу'ды твое` тjь'ло,
_о='стрыми нwжи` по _е=ди'ному о_у='ду раздробля'емо ви'дя,
вжиля'емь душе'ю, бу'дущей сла'вjь недостw'йны ны'нjьшнiя
му^ки, глаго'лалъ _е=си`: дjьла` гд\сня, гд\са по'йте, и=
превозноси'те во вся^ вjь'ки.

%<Бг~оро'диченъ:%>

%<W\т%> ребра` а=да'мова созда'вый тя`, w\т твоегw`
дв\ства воплоти'ся, и='же всjь'хъ гд\сь. _е=го'же пою'ще,
вопiе'мъ: вся^ дjьла`, бл~гослови'те, по'йте гд\са, и=
превозноси'те во вся^ вjь'ки.

%<Катава'сiа: С%>е'й нарече'нный и= ст~ы'й де'нь:

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы на'мъ jа=ви'ся, w=мрач_е'нная
просвjьти'ти, собра'ти расточ_е'нная: тjь'мъ всепjь'тую
бц\ду велича'емъ.

%<Н%>епреста'ннw гд\са моли` w= на'съ, пою'щихъ тя`,
бл~же'нне, jа='кw хр\сто'ва мч~ника, jа='кw побjьди'вша
мучи'теля, jа='кw лука'выхъ духw'въ w\тгони'теля, jа='кw
храни'теля неусы'пна, jа='кw засту'пника непосты'дна.

%<С%>трада'нiй воздая'нiя бога'тнw тебjь` дарова`
всjь'хъ вл\дка, _е=му'же предстоя` со дерзнове'нiемъ,
требл~же'нне, мч~ническимъ, и= съ весе'лiемъ призыва'ющыя
тя` w=б\ъе'мь, сохрани`.

%<З%>емля' тя сокры`, и= нб~о прiя'тъ, и= w\тве'рзеся
тебjь` две'рь ра'йская jа='вjь, въ не'мже ра'достнw,
страстоте'рпче, лику'я и= и=гра'я, вjь'рнw пою'щыя тя`
твои'ми моли'твами соблюди`.

%<Бг~оро'диченъ:%>

%<Т%>я` свидjь'нiя сjь'нь проwбрази`, преч\стая, въ
не'йже скрижа^ли и= ста'мна, и= златы'й кiвw'тъ: jа='коже бо
_о='ная, та'кw и= ты` безнача'льное сло'во во о_у=тро'бjь
вмjьсти'ла _е=си`, бц\де, воплоща'емо.

%<И='нъ. I=рмо'съ:%>

%<W\т%> земноро'дныхъ ро'ждшися, и= творца` ро'ждшая,
на'ша похвало`, бц\де ч\стая, тя`, jа='кw влады'чествующую
тва'рьми, велича'емъ.

%<С%>вяще'ннiи воспjьва'ютъ, ца'рiе восхваля'ютъ и=
лю'дiе твои'хъ страда'нiй хвалу` возвjьща'ютъ, мч~ниче
геw'ргiе: тjь'мже тя` вси` о_у=блажа'емъ.

%<Два'жды.%>

%<В%>оспjь'ша вся^ нб\сныя си^лы по'двиги твоя^: ты' бо
поже'рся, бг~у бл~гоугоди'лъ _е=си`, мч~ниче геw'ргiе:
тjь'мже тя` вси` о_у=блажа'емъ.

%<Бг~оро'диченъ:%>

%<W\т%> земноро'дныхъ возра'стши, и= зижди'теля ро'ждши,
ра'дуйся, на'ша похвало`, бц\де ч\стая, тя`, jа='кw
w=блада'ющую тва'рьми, велича'емъ.

%<Катава'сiа: С%>вjьти'ся, свjьти'ся, но'вый
i=ер\сли'ме:

%<Свjьти'ленъ. Подо'бенъ: О_у=%>ч~никw'мъ зря'щымъ:

%<В%>есна` на'мъ возсiя`, свjь'тлое вл\дчнее и=
бж\ственное воскресе'нiе, къ нб\снjьй па'сцjь w\т земли`
на'съ пресыла'я: съ не'юже просiява'етъ всесла'внагw мч~ника
геw'ргiа па'мятьсвjьтоза'рная, ю='же свjь'тлw
соверши'мъ, да бж\ственныя сподо'бимся бл~года'ти w\т
хр\ста` сп~са.

%<Сла'ва: Подо'бенъ: С%>вjь'те неизмjь'нный:

%<Jа='%>кw со'лнце свjьтоно'сное, чуде'сными заря'ми
просвjьща'еши всю` тва'рь, геw'ргiе страстоте'рпче. тjь'мже
твою` соверша'юще па'мять, пое'мъ воскр\сшаго и=зъ гро'ба.

%<И= ны'нjь, пра'здника.%>

%<На хвали'техъ стiхи^ры, на д~, гла'съ в~. Подо'бенъ:
_Е=%>гда` w\т дре'ва:

%<П%>рiиди'те, всепра'зднственное свjь'тлое, сла'вное
воскр\снiе вси` торжествова'вшiи, па'ки пра'зднуемъ свjь'тлw
торжество` геw'ргiа мч~ника, и= вjьнча'емъ сего` ве'сненными
цвjь'ты, су'ща непобjьди'ма: jа='кw да тогw` мольба'ми
прiи'мемъ скорбе'й ку'пнw и= прегрjьше'нiй и=збавле'нiе.

%<В%>сего` прине'слъ _е=си` себе`, тебjь` да'вшему,
всебл~же'нне, жи'знь всецjь'лую, jа='кw всепло'дiе жи'во и=
w=душевле'нно, и= же'ртву бл~гопрiя'тну и= пречи'сту.
тjь'мже бы'лъ _е=си` моли'твенникъ теплjь'йшiй, бу^ри
и=зима'я вся^, вjь'рою пою'щыя тя`, мч~ниче, и= призыва'ющыя
тя`, геw'ргiе.

%<С%>jь'мя воздjь'лавъ прилjь'жнw, всjь'янное сло'ва въ
чи'стjьй твое'й души`, сiе` о_у=мно'жилъ _е=си` болjь'зньми
страда'нiя: и= прему'дрjь положе'нъ въ нб\сныхъ жи'тницахъ,
нетлjь'нное w=брjь'лъ _е=си` наслажде'нiе. _е=гw'же ны'нjь
насыща'яся, бл~же'нне, твои'ми къ бг~у моли'твами, вjь'рою
пою'щыя тя` спаса'й.

%<М%>ч~ниче страстоно'сче хр\сто'въ, су'щыя въ
напа'стехъ ну'ждныхъ спаси`, мольба'ми твои'ми w\т вся'кагw
w=бстоя'нiя и=збавля'я, и= w\тгоня` душегу'бную лю'тую
печа'ль, бл~года'ти же и= ми'лости на'мъ проси`: jа='кw да
моли'твами твои'ми спа'сшеся, ра'дующеся почита'емъ вси`
честны^я по'двиги твоя^, геw'ргiе.

%<Сла'ва, гла'съ в~:%>

%<Д%>а помава'ютъ пра'в_едная, рече` соломw'нъ,
человjь'кwмъвjь^жди: поми'луется бо w\т хр\ста`
бг~а, ви'дяй пра^вая, предглаго'лаше. о_у=до'бь же сiя^
внуши'въ, _w многотерпjьли'ве геw'ргiе, вл\дчнимъ
о_у=че'нi_емъ послjь'довалъ _е=си`, и= беззакw'ннымъ
w\тда'въ себе`, претерпjь'лъ _е=си`, пре'лести тр_е'бы
w=плева'лъ _е=си`, jа='кw м_е'рзски: тjь'ло бо твое` да'въ
за любо'вь созда'теля все` на о_у='ды ссjьщи`: и= велiа'ръ
па'че ве'сь постыдjь'вся о_у=язвля'шеся, вjьнцено'сца тя`
зря` соверше'нна. тjь'мже во дво'рjьхъ живы'й гд\са твоегw`
съ вы'шними си'лами, моли`, страстоте'рпче хр\сто'въ,
спасти'ся душа'мъ на'шымъ.

%<И= ны'нjь, пра'здника.%>

%<С%>лавосло'вiе вели'кое. %<П%>о трист~о'мъ тропа'рь
ст~а'гw. Сла'ва, и= ны'нjь, пра'здника. _Е=кт_енiи`, и=
w\тпу'стъ. И= дае'тся ст~ы'й _е=ле'й бра'тiи w\т канди'ла
ст~а'гw: и= ча'съ а~-й. %<Н%>а а~-мъ часjь` тропа'рь
пра'здника. Сла'ва, ст~а'гw: И= ны'нjь, бг~оро'диченъ
часw'въ. По трист~о'мъ, кондаки` пра'здника, и= ст~а'гw,
глаго'лемъ премjьня'юще.

%<Стiхи^ры на пома'занiи, гла'съ в~. Подо'бенъ:
_Е=%>гда` w\т дре'ва:

%<В%>ся^ jа=`же въ житiи` презрjь'въ, то'чiю _е=ди'нагw
вл\дки любви` ду'шу приве'лъ _е=си`, вели'кiй геw'ргiе,
свjьти'льниче всемi'рный: и= къ безмjь^рнымъ му'камъ
w\тлучи'лся _е=си` му'жески, побjь'ды красе'нъ вjьне'цъ
прiя'лъ _е=си`. тjь'мже мо'лимъ тя`, бл~же'нне: моли` w\т
бjь'дъ всjь^мъ и=зба'витися пою'щымъ тя`.

%<С%>кw'рби и= лю^тыя печа^ли, житiя` треволн_е'нiя и=
бу'ри ны'нjь мя` w=бурева'ютъ, возмуще'нiемъ sлы'хъ
страсте'й w=держи'мь _е='смь: засту'пниче мо'й вели'кiй,
бл~же'нне геw'ргiе, предста'въ, помози' ми при'снw
покро'вомъ твои'мъ, вjь'рою прибjьга'ющему ти`, jа='кw да
ра'достiю се'рдца, мч~ниче, о_у=блажа'ю тя` спаса'емь.

%<Сла'ва, гла'съ д~:%>

%<П%>рiиди'те, вjь'рныхъ собо'ри, прiиди'те, пра'здникъ
соста'вимъ: и='бо пресвjь'тлая па'мять дне'сь jа=ви'ся
страстоте'рпца геw'ргiа, на^ша просвjьща'етъ неви'димw
сердца`,добродjь'тельми блиста'ющи. тjь'мже
_е=диному'дреннw воспjьва'юще, рце'мъ: ра'дуйся, во'ине
вели'кагw цр~я` хр\ста`. ра'дуйся, пресвjь'тлая похвало`
вjь'ры, ра'дуйся, всесвjь'тле и= пребога'те, w= на'съ,
пребл~же'нне, всjь'хъ вл\дку хр\ста` бг~а моли`,
сохран_е'ннымъ бы'ти w\т и=скуше'нiй лука'вагw, и= спасти`
ду'шы на'шя.

%<И= ны'нjь, пра'здника.%>

%<Н%>а лiтургi'и Бл~ж_е'нна, пра'здника пjь'снь
рядова'я, и= w\т канw'на ст~а'гw, пjь'снь г~. %<П%>рокi'менъ
пра'здника, и= ст~а'гw, гла'съ з~: %<В%>озвесели'тся
пра'ведникъ w= гд\сjь, и= о_у=пова'етъ на него`. %<Стi'хъ:
О_у=%>слы'ши, бж~е, гла'съ мо'й, внегда` моли'тимися къ
тебjь`. %<А=%>п\слъ дне`, и= ст~а'гw, дjья^нiя, зача'ло к~f.
%<А=%>ллилу'iа дне`, и= ст~а'гw, гла'съ д~: %<П%>ра'ведникъ
jа='кw фi'нi_ксъ процвjьте'тъ. %<Стi'хъ: Н%>асажде'ни въ
дому` гд\сни, во дво'рjьхъ бг~а на'шегw процвjьту'тъ.
%<_Е=%>v\глiе дне`, и= ст~а'гw, i=wа'нна, зача'ло н~в.
%<П%>рича'стенъ пра'здника, и= ст~а'гw. %<В%>ъ па'мять
вjь'чную: %<Н%>а трапе'зjь о_у=тjьше'нiе бра'тiи.

%<<М\р>%> %<О_у=ка'зъ w= вели'комъ мч~ницjь геw'ргiи:%>

%<Н%>ачина'ется w\т дне` вели'кагw пятка`, и= восхо'дитъ
до четвертка` _е~-я недjь'ли по па'сцjь. И= а='ще случи'тся
великомч~ника геw'ргiа въ вели'кiй пято'къ, и=ли` въ
вели'кую суббw'ту, и=ли` на са'мую па'сху: пою'тся стiхи^ры
ст~а'гw, и= канw'нъ, и= про'чая слу'жба въ понедjь'льникъ
свjь'тлыя недjь'ли, съ слу'жбою дневно'ю.

%<<М\р>%> %<А='ще ли случи'тся великомч~ника геw'ргiа во
_е=ди'нъ w\т дне'й свjь'тлыя недjь'ли:%>

%<В%>е'черъ, на %<Г%>д\си, воззва'хъ, стiхи^ры воскр\сны
г~: И= ст~а'гw, г~. Сла'ва, ст~а'гw, гла'съ s~:
%<Д%>осто'йнw и='мени: И= ны'нjь, бг~оро'диченъ а~-й гла'са.
Вхо'дъ. %<С%>вjь'те ти'хiй: Прокi'менъ дне`. И= чт_е'нiя г~,
ст~а'гw. [зри`] %<А='%>ще въ са'мую недjь'лю па'схи ве'черъ,
глаго'летъ i=ере'й: %<И=%> w= сподо'битися на'мъ: и=
прw'чая. И= _е=v\глiе чте'тся по чи'ну. На стiхо'внjь
стiхи'ра воскре'сна. Та'же стiхи^ры па'схи, съ припjь'вы
и='хъ. Сла'ва, ст~а'гw, гла'съ д~: %<Р%>азу'мнагw
а=дама'нта: И= ны'нjь, па'схи, гла'съ _е~: %<В%>оскресе'нiя
де'нь: Хр\сто'съ воскре'се: три'жды. Сла'ва,
тропа'рь ст~а'гw. И= ны'нjь, бг~оро'диченъ а~-й гла'са.
I=ере'й: %<П%>рему'дрость. И= w\тпу'стъ. %<Н%>а о_у='трени,
по %<Х%>р\сто'съ воскре'се, и= по д~-хъ стiсjь'хъ: Сла'ва,
тропа'рь ст~а'гw. И= ны'нjь, бг~оро'диченъ а~-й гла'са.
Та'же _о=бы'чная _е=ктенiа` и= полv"еле'й. Та'же, сjьда'ленъ
ст~а'гw, два'жды. Сла'ва, и= ны'нjь: бг~оро'диченъ: И=
чте'нiе. Та'же, степ_е'нна, а~-й а=нтiфw'нъ д~-гw гла'са.
Прокi'менъ. %<В%>ся'кое дыха'нiе: _Е=v\глiе ст~а'гw.
%<В%>оскр\снiе хр\сто'во: три'жды. Сла'ва, %<М%>оли'твами
страстоте'рпца: И= ны'нjь, %<М%>оли'твами бц\ды: Та'же
припjь'въ: %<В%>озвесели'тся пра'ведникъ w= гд\сjь, и=
о_у=пова'етъ на него`. И= пое'мъ стiхи'ру ст~а'гw
самогла'сну, гла'съ s~: %<Д%>не'сь вселе'нная вся`: Та'же
i=ере'й глаго'летъ: %<С%>паси`, бж~е, лю'ди твоя^: и= мы`,
%<Г%>д\си, поми'луй, в~_i. По возгла'сjь канw'нъ па'схи, со
i=рмосо'мъ на и~: И= ст~а'гw, на s~. Катава'сiа па'схи,
_о='ба ли^ка вку'пjь. По г~-й пjь'сни конда'къ па'схи, и=
i='косъ, и= чте'нiе. По s~-й пjь'сни конда'къ ст~а'гw, и=
i='косъ, и= чте'нiе. %<В%>оскр~съ i=и~съ: три'жды, пое'мъ на
_о='ба ли^ка. По f~-й пjь'сни свjьти'ленъ па'схи. Сла'ва,
ст~а'гw: И= ны'нjь, па'схи. %<Н%>а хвали'техъ стiхи^ры
воскр\сны, г~: и= ст~а'гw, г~. Та'же стiхи^ры па'схи, съ
припjь'вы и='хъ. Сла'ва, ст~а'гw: И= ны'нjь, па'схи:
%<В%>оскресе'нiя де'нь: %<Х%>р\сто'съ воскре'се, три'жды.
Сла'ва, тропа'рь ст~а'гw: И= ны'нjь, бг~оро'диченъ а~-й.
_Е=кт_енiи`, и= w\тпу'стъ. Часы' же пою'тся па'схи по
_о=бы'чаю.

%<Н%>а лiтургi'и а=нтiфw'ны па'схи. По вхо'дjь,
хр\сто'съ воскре'се: три'жды. Та'же тропа'рь ст~а'гw:
Сла'ва, конда'къ _е=гw`: И= ны'нjь, па'схи. Вмjь'стw же
трист~а'гw, пое'мъ: %<_Е=%>ли'цы во хр\ста`. Прокi'менъ,
а=п\слъ, а=ллилу'iа, и= _е=v\глiе, и= прича'стенъ, пре'жде
дне`, и= ст~а'гw.

%<<М\р>%> %<W= па'мяти ст~а'гw геw'ргiа, а='ще случи'тся
въ недjь'лю fwмину`:%>

%<В%>ъ суббw'ту свjь'тлыя нл\ди, на ма'лjьй вече'рни, на
%<Г%>д\си, воззва'хъ, стiхи^ры пра'здника, на д~. Сла'ва,
ст~а'гw: И= ны'нjь, пра'здника. %<Н%>а стiхо'внjь стiхи^ры
ст~а'гw, съ припjь'вы _е=гw`, вели'кiя вече'рни. Сла'ва,
ст~а'гw: И= ны'нjь, пра'здника. Тропа'рь ст~а'гw: Сла'ва, и=
ны'нjь, пра'здника. _Е=ктенiа` ма'лая, и= w\тпу'стъ. %<На
вели'цjьй вече'рни,%>по _о=бы'чной каfi'смjь, на
%<Г%>д\си, воззва'хъ, стiхи^ры пра'здника, на s~: и= ст~а'гw
на д~. Сла'ва, ст~а'гw: И= ны'нjь, пра'здника. Вхо'дъ. И=
чте'нiе ст~а'гw. %<Н%>а лiтi'и, стiхи^ры пра'здника, и=
ст~а'гw. Сла'ва, ст~а'гw: И= ны'нjь, пра'здника. %<Н%>а
стiхо'внjь пра'здника. Сла'ва, ст~а'гw: И= ны'нjь,
пра'здника. %<Н%>а благослове'нiи хлjь'бwвъ, тропа'рь
пра'здника, два'жды. И= ст~а'гw, _е=ди'ножды: И= чте'нiе въ
дjья'нiихъ а=п\сльскихъ.

%<На о_у='трени,%> на %<Б%>г~ъ гд\сь, тропа'рь
пра'здника, два'жды. Сла'ва, ст~а'гw: И= ны'нjь, пра'здника.
По каfi'смахъ сjьда'льны пра'здника. И= чте'нiе. Полv"еле'й,
и= сjьда'ленъ, и= чте'нiе пра'здника. Степ_е'нна, а~-й
а=нтiфw'нъ д~-гw гла'са. Прокi'менъ. %<В%>ся'кое дыха'нiе:
_Е=v\глiе пра'здника, матfе'а, зача'ло рs~_i:
%<_Е=%>динiина'десять о_у=чн~цы`: %<В%>оскр\снiе хр\сто'во:
три'жды. _Псало'мъ н~. Сла'ва, %<М%>оли'твами а=п\слwвъ: И=
ны'нjь, %<М%>л~твами бц\ды: Стiхи'ра, %<В%>оскре'съ i=и~съ:
%<К%>анw'нъ пра'здника, со i=рмосо'мъ на и~: и= ст~а'гw на
s~. Катава'сiа па'схи: %<В%>оскр\снiя де'нь. _о='ба ли^ка
вку'пjь. По г~-й пjь'сни конда'къ ст~а'гw, и= i='косъ, и=
сjьда'ленъ, два'жды. Сла'ва, и= ны'нjь, пра'здника. И=
чте'нiе въ бг~осло'вjь, _е=гw'же нача'ло: %<W=%>бновле'нiемъ
чти'теся: По s~-й пjь'сни конда'къ пра'здника, и= i='косъ,
и= чте'нiе. По f~-й пjь'сни пое'мъ. %<С%>т~ъ гд\сь бг~ъ
на'шъ, на гла'съ а~: Свjьти'ленъ пра'здника. Сла'ва,
ст~а'гw: И= ны'нjь, пра'здника. %<Н%>а хвали'техъ стiхи^ры
пра'здника г~: и= свята'гw г~. Пое'мъ же и= самогла'сенъ
ст~а'гw: %<Д%>а помава'ютъ прв\дная: съ припjь'вомъ _е=гw`:
%<В%>озвесели'тся пра'ведникъ w= гд\сjь: Сла'ва, пра'здника:
И= ны'нjь, %<П%>ребл~гослове'нна _е=си`, бц\де:
%<С%>лавосло'вiе вели'кое. По трист~о'мъ тропа'рь ст~а'гw:
Сла'ва, и= ны'нjь, пра'здника. _Е=кт_енiи`, и= w\тпу'стъ, и=
w=глаше'нiе студi'тово, и= _о=бы'чное и=схожде'нiе. Сла'ва,
и= ны'нjь, стiхи'ра _е=v\гльская. И= ча'съ а~-й въ
притво'рjь. %<Н%>а часjь'хъ тропа'рь пра'здника. Сла'ва,
ст~а'гw: И= ны'нjь, бг~оро'диченъ часw'въ. По %<_О='%>ч~е
на'шъ, кондаки` премjьня'юще глаго'лемъ.

%<На лiтургi'и: Б%>л~ж_е'нна пра'здника, пjь'снь г~-я,
на д~: и= ст~а'гwпjь'снь s~-я, на д~. По вхо'дjь
тропа'рь пра'здника, и= ст~а'гw. Сла'ва, конда'къ ст~а'гw:
И= ны'нjь, пра'здника. Прокi'менъ, а=п\слъ, а=ллилу'iа,
_е=v\глiе, и= прича'стенъ, пре'жде пра'здника, та'же
ст~а'гw.

%<<М\р>%> %<А='ще случи'тся па'мять ст~а'гw
великомч~ника геw'ргiа въ недjь'лю мv"роно'сицъ, и=ли`
разсла'бленнагw, и=ли` самаряны'ни:%>

%<В%>ъ суббw'ту, на ма'лjьй вече'рни, на %<Г%>д\си,
воззва'хъ, стiхи^ры воскр_е'сны, д~: Сла'ва, ст~а'гw: И=
ны'нjь, бг~оро'диченъ. На стiхо'внjь стiхи'ра воскре'сна, и=
ст~а'гw, стiхо'вна вели'кiя вече'рни съ припjь'вы _е=гw`.
Сла'ва, ст~а'гw: И= ны'нjь, бг~оро'диченъ. Тропа'рь
воскре'сенъ: Сла'ва, ст~а'гw: И= ны'нjь, бг~оро'диченъ.
_Е=ктенiа` ма'лая, и= w\тпу'стъ.

%<Н%>а вели'цjьй вече'рни, по _о=бы'чной каfi'смjь, на
%<Г%>д\си, воззва'хъ: стiхи^ры воскр_е'сны гла'са, г~: и=
пра'здника, г~: и= ст~а'гw, д~. Сла'ва, пра'здника,
самогла'сенъ трiw'ди: И= ны'нjь, бг~оро'диченъ а~-й гла'са.
Вхо'дъ. Прокi'менъ дне`: и= чт_е'нiя ст~а'гw, г~. %<Н%>а
лiтi'и, стiхи'ра хра'ма, и= ст~а'гw самогла'сны. Сла'ва,
ст~а'гw: И= ны'нjь, пра'здника. %<Н%>а стiхо'внjь, стiхи'ра
воскре'сна, и= па'схи. Сла'ва, ст~а'гw: И= ны'нjь, трiw'ди.
%<Н%>а благослове'нiи хлjь'бwвъ, тропа'рь, %<Б%>ц\де дв~о:
два'жды, и= ст~а'гw _е=ди'ножды, и= чте'нiе въ дjья'нiихъ
а=п\сльскихъ.

[зри`] %<А='ще _е='сть недjь'ля мv"роно'сицъ,%> на
%<Б%>г~ъ гд\сь, тропа'рь воскр\снъ: %<_Е=%>гда` снизше'лъ
_е=си` къ сме'рти: _е=ди'ножды. %<Б%>л~го_обра'зный
i=w'сифъ: _е=ди'ножды. Сла'ва, геw'ргiа: И= ны'нjь,
%<М%>v"роно'сицамъ жена'мъ:

[зри`] %<А='ще ли во и='ны нл\ди,%> тропа'рь воскр\снъ,
два'жды. Сла'ва, ст~а'гw: И= ны'нjь, бг~оро'диченъ а~-й, въ
то'йже гла'съ. По каfi'смахъ сjьда'льны воскр_е'сны, и=
бг~орw'дичны и='хъ. И= чте'нiе во _е=v\глiи толково'мъ.
Полv"еле'й, и= сjьда'льны _о='ба ст~а'гw: Сла'ва, сjьда'ленъ
по полv"еле'и: И= ны'нjь, бг~оро'диченъ, и= чте'нiе ст~а'гw.
Степ_е'нна, и= прокi'менъ гла'са: %<В%>ся'кое дыха'нiе:
_Е=v\глiе воскре'сно. %<В%>оскр\снiе хр\сто'во: три'жды.
_Псало'мъ н~. Стiхи'ра воскре'сна. %<К%>анw'нъ па'схи, со
i=рмосо'мъ и= съ бг~орw'дичны и='хъ, на s~: и= ст~а'гw, на
д~: и= трiw'ди, на д~. Пое'мъ же си'це: на ко'ейждо пjь'сни
тропа'рь воскре'сенъ _е=ди'нъ, и= пра'здника _е=ди'нъ, и=
тр\оченъ, и= бг~оро'диченъ. Катава'сiа.
%<В%>оскресе'нiя де'нь: По г~-й пjь'сни конда'къ ст~а'гw, и=
i='косъ, и= сjьда'ленъ _е=гw`, два'жды. Сла'ва, и= ны'нjь,
пра'здника: и= чте'нiе ст~а'гw. По s~-й пjь'сни конда'къ
пра'здника, и= i='косъ. На f~-й пjь'сни, Честнjь'йшую, не
пое'мъ. Свjьти'ленъ па'схи: Сла'ва, ст~а'гw: И= ны'нjь,
пра'здника. %<Н%>а хвали'техъ стiхи^ры воскр_е'сны, д~: и=
ст~а'гw д~, со сла'внымъ, и= съ припjь'вы _е=гw`. Сла'ва,
пра'здника. И= ны'нjь, %<П%>реблагослове'нна _е=си`:
Славосло'вiе вели'кое. По трист~о'мъ, тропа'рь воскре'сенъ,
_е=кт_енiи` и= w=глаше'нiе, и= w\тпу'стъ, и= _о=бы'чное
и=схожде'нiе въ притво'ръ. Сла'ва, и= ны'нjь, стiхи'ра
_е=v\гльская и= ча'съ а~. %<Н%>а часjь'хъ тропа'рь
воскре'сенъ: Сла'ва, ст~а'гw: и= ны'нjь, бг~оро'диченъ
часw'въ. По %<_О='%>ч~е на'шъ, кондаки` премjьня'юще
глаго'лемъ.

%<Н%>а лiтургi'и блаж_е'нна гла'са, на д~: и= трiw'ди
пjь'снь г~, на д~ и= ст~а'гw пjь'снь s~, на д~. По вхо'дjь
тропа'рь воскре'сенъ, и= ст~а'гw. Сла'ва, конда'къ ст~а'гw:
И= ны'нjь, пра'здника. Прокi'менъ, а=п\слъ, а=ллилу'iа, и=
_е=v\глiе, и= прича'стенъ, пре'жде дне`, та'же ст~а'гw.

%<<М\р>%> %<А='ще случи'тся ст~а'гw великомч~ника
геw'ргiа въ сре'ду преполове'нiя пятьдеся'тницы:%>

%<В%>о вто'рникъ ве'чера пое'мъ, %<Б%>л~же'нъ му'жъ: а~-
й а=нтiфw'нъ. На %<Г%>д\си, воззва'хъ, стiхи^ры пра'здника,
г~: и= ст~а'гw, г~. Сла'ва, ст~а'гw: И= ны'нjь, пра'здника.
Вхо'дъ. Прокi'менъ дне`, и= чт_е'нiя пра'здника, к~: и=
ст~а'гw, г~. %<Н%>а стiхо'внjь стiхи^ры пра'здника, съ
припjь'вы и='хъ. Сла'ва, ст~а'гw: И= ны'нjь, пра'здника. По
трист~о'мъ тропа'рь ст~а'гw: Сла'ва, и= ны'нjь, пра'здника:
и= w\тпу'стъ.

%<Н%>а о_у='трени, на %<Б%>г~ъ гд\сь, тропа'рь
пра'здника, два'жды. Сла'ва, ст~а'гw: И= ны'нjь, пра'здника.
По каfi'смjь сjьда'льны: и= чте'нiе пра'здника. Полv"еле'й,
и= сjьда'льны вси` ст~а'гw: и= чте'нiе. Степ_е'нна, а~-й
а=нтiфw'нъ д~-гw гла'са. Прокi'менъ: %<В%>ся'кое дыха'нiе:
_Е=v\глiе ст~а'гw. %<В%>оскр\снiе хр\сто'во, _е=ди'ножды.
_Псало'мъ н~. Стiхи'ра ст~а'гw. %<К%>анw'нъ пра'здника
пе'рвый д~-гw гла'са, со i=рмосо'мъ на s~: и= ст~а'гw на д~:
и= пра'здника другi'й канw'нъ, гла'съ и~, на д~. Катава'сiа,
i=рмо'съ послjь'днягw канw'на пра'здника, _о='ба ли^ка
вку'пjь. По г~-йпjь'сни конда'къ ст~а'гw, и=
i='косъ, и= сjьда'ленъ _е=гw` два'жды. Сла'ва, и= ны'нjь,
пра'здника. По s~-й пjь'сни конда'къ пра'здника, и= i='косъ.
На f~-й пjь'сни, Честнjь'йшую, не пое'мъ. Свjьти'ленъ
пра'здника: Сла'ва, ст~а'гw. И= ны'нjь, пра'здника. %<Н%>а
хвали'техъ стiхи^ры пра'здника, г~: и= ст~а'гw, г~. Сла'ва,
ст~а'гw: И= ны'нjь, пра'здника. Славосло'вiе вели'кое. По
трист~о'мъ тропа'рь ст~а'гw: Сла'ва, и= ны'нjь, пра'здника.
Та'же _е=кт_енiи`, и= w\тпу'стъ, и= ча'съ а~-й. %<Н%>а
часjь'хъ тропа'рь пра'здника. Сла'ва, ст~а'гw: И= ны'нjь,
бг~оро'диченъ часw'въ. По %<_О='%>ч~е на'шъ, конда'къ
пра'здника, и= ст~а'гw, премjьня'юще глаго'лемъ.

%<Н%>а лiтургi'и блаж_е'нна пра'здника, д~-гw гла'са,
пjь'снь г~, на д~, и= ст~а'гw пjь'снь s~, на д~. По вхо'дjь
тропа'рь пра'здника, и= ст~а'гw: Сла'ва, конда'къ ст~а'гw:
и= ны'нjь, пра'здника. Прокi'менъ, а=п\слъ, а=ллилу'iа,
_е=v\глiе, и= прича'стенъ, пре'жде пра'здника, и= ст~а'гw.

%<<М\р>%> %<А='ще ли случи'тся великому'ченика геw'ргiа
въ недjь'лю самаряны'ни:%>

%<W=%>ставля'ется слу'жба преполове'нiя пятьдеся'тницы,
и= пое'тся воскре'сна, и= самаряны'ни, и= ст~а'гw
геw'ргiа.

