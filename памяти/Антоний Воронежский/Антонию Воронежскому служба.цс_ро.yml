---
вечерня:
   отпустительно:
      тропарь:
         глас: 8
         текст: Православия наставниче, / чистоты зерцало, / монашескаго жития ревнителю /
            и нищих питателю, / отеческаго попечения / о пастве твоей добрый образе, / от юности
            себе смиривый / и десницею Христовою / в славу святых возвышенный, / земли Воронежския
            украшение, / Антоние отче наш, / в трудех святительских / Митрофану и Тихону поревновавый, /
            с нимиже в небесех ныне ликуя, / молися Спасу всех / даровати мир и душам нашим.
      молитва: 'О, святителю Христов, отче Антоние, светило преславное земли Воронежския!
         Скорый помошниче всем с верою к тебе притекающим, услыши ныне наш вопль сердечный,
         к тебе возносимый. Исходатайствуй нам вечное спасение и прощение множества грехов
         наших. Молися прилежно, да помиловани будем, и Царствия Небеснаго наследницы
         явимся. Таже и в многоразличных скорбех и нуждах наших помози нам: болящия исцели,
         обидимыя защити, печальныя возвесели, о Державе Российстей и людех ея молитву
         теплую сотвори. Егда же приблизится время скончания земнаго жития нашего, моли,
         да не без покаяния и причащения Святых Христовых Таин отыдем, да неосужденно
         предстанем Царю Славы, грозному Судии всех и да сподобимся со всеми святыми
         славити Единаго Истиннаго Бога, Отца и Сына и Святаго Духа, во веки веков. Аминь.'
утреня:
   канон:
      кондак:
         глас: 3
         текст: От юности твоея всего себе / Господеви предал еси, / в пещерах Киевских / богомудренно
            пребывая, / и оттуду во епископа / пастве Воронежстей поставленный, / святителю
            Христов / Антоние всечестне, / в трудех, бдениих и молитвах / добле подвизался еси, /
            и тако во смирении / достиг добродетелей совершенства / и Церкви Святей / истинного
            послушания, / паки в Небесныя Обители вселился еси, / с великими во святых / Митрофаном
            и Тихоном, / предстоя Престолу Христову, / Владыку Спаса всех моли, / оставление
            грехов получити // и велию милость.
