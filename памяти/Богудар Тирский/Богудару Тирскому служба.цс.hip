<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _е~-й де'нь.%>

%<Ст~а'гw священному'ченика дwроfе'а, _е=пi'скопа
тv'рскагw.%>

%<Стiхи^ры, гла'съ и~. Подо'бенъ: М%>у'ч_еницы твои`,
гд\си:

%<С%>крижа^ли бж~iя дх~а, бг~облаже'нне, показа'лся
_е=си` _о='ч~е, бж\ств_енная о_у=ч_е'нiя пи^сана нося` въ
ра'зумjь бж\ственнjь, тjь'хъ разгну'тiемъ просвjьти'лъ
_е=си` неразу'мiемъ бjь'дствующыя. тjь'мъ твои'ми моли'твами
проси` на'мъ всjь^мъ, _о='ч~е, ве'лiю ми'лость.

%<К%>рове'й бж\ственными теч_е'нiи w=багри'въ твою`
свяще'нную _о=де'жду, дwроfе'е, вше'лъ _е=си` ра'дуяся въ
нб\сный хра'мъ, ны'нjь jа=ви'тися бг~у на'шему, подаю'щему
вjьнцы` страда'вшымъ. Того` прилjь'жнw моли`, всjь^мъ
низпосла'ти ве'лiю ми'лость.

%<Ж%>итiе` твое` равноа'гг~льно, муче'нiе же
просвjьще'нно, и='мже сподо'бился _е=си` со а='гг~лы
ликова'ти въ ра'дости, чудесы` зе'млю, _о='ч~е дwроfе'е,
бж\ственными w=заря'я и= о_у=че'ньми: тjь'мъ твои'ми
моли'твами проси` дарова'ти всjь^мъ ве'лiю ми'лость.

%<И='ны стiхи^ры бц\ды, гла'съ и= подо'бенъ то'йже:%>

%<И=%>схити' мя, вл\дчце, и=зъ руки` sмi'я
человjькоубi'йцы, борю'щагw мя` ле'стiю пожре'ти до конца`:
сокруши` ч_е'люсти сегw`, молю'ся, и= кова^рствiя разори`,
jа='кw да и=зба'влься сегw` ногте'й, велича'ю си'лу твою`.

%<А='%>зъ _е='смь дре'во непло'дное, всенепоро'чная,
неплодя'щее плода` спаси'тельнагw. тjь'мже и= трепе'щу
посjьче'нiя, да не ка'кw вве'рженъ бу'ду во _о='гнь
негаси'мый, _о=кая'нный. тjь'мже ти` припа'даю: сегw`
и=зба'ви мя`, и= плодоно'сна покажи`, ч\стая, сн~у твоему`,
хода'тайствомъ твои'мъ.

%<О_у=%>язви` се'рдце мое` стрjьла` жела'нiя
смертоно'сная, и= о_у=язви'хся w\т неразу'мiя, и=
неисцjь'льнw болю`: мт~и бж~iя, не пре'зри мен_е`
w\тча'яннагw, но и=сцjьле'нiе да'ждь ми`, jа='кw ро'ждши
гд\си и= сп~са, _е=ди'наго милосе'рдаго.

%<Сла'ва, и= ны'нjь, бг~оро'диченъ:%>

%<П%>омышл_е'нiя нечи^ста и= о_у=стны` льсти^вы, дjьла'
же моя^ вся^ w=скверн_е'на, и= что` сотворю`; ка'кw
о_у=сря'щу судiю`; вл\дчце дв~о, моли` сн~а твоего` и=
зижди'теля, и= гд\са, jа='кw да въ покая'нiи прiи'метъ ду'хъ
мо'й, jа='кw _е=ди'нъ благоутро'бенъ.

%<Кр\стобг~оро'диченъ:%>

%<Ю='%>ница нескве'рная, ю=нца` ви'дящи на дре'вjь
пригвожда'ема во'лею, рыда'ющи жа'лостнjь, о_у=вы` мнjь`,
вопiя'ше, люби'мjьйшее ча'до: что` ти` со'нмъ воздаде`
безблагода'тный _е=вре'йскiй, хотя` w=безча'дствовати w\т
теб_е`, вселюбе'зне;

%<Тропа'рь, гла'съ д~.%>

%<И=%> нра'вwмъ прича'стникъ, и= престо'лwмъ
намjь'стникъ а=п\слwмъ бы'въ, дjья'нiе w=брjь'лъ _е=си`,
бг~одохнове'нне, въ видjь'нiя восхо'дъ: сегw` ра'ди сло'во
и='стины и=справля'я, и= вjь'ры ра'ди пострада'лъ _е=си`
да'же до кро'ве, священному'чениче дwроfе'е, моли` хр\ста`
бг~а, спасти'ся душа'мъ на'шымъ.

%<Канw'нъ, _е=гw'же краегране'сiе:%>

%<Д%>а'ра бж~iя тя`, всебл~же'нне _о='ч~е, честву'ю.
%<Творе'нiе i=w'сифово.%>

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя^ сквозjь`
чермно'е мо'ре, jа='кw _е=ди'нъ сла'внw просла'вися:

%<Д%>а'ръ бг~у, всеблаже'нне, тебе` сама'го прине'слъ
_е=си`, честнjь'йшiй, житiе'мъ соверше'ннымъ и= честны'мъ
муче'нiемъ, дwроfе'е.

%<Jа='%>коже зрjь'лъ гро'здъ, _о='ч~е, и=згне'тъ мы'сль,
весе'лiя ча'шу вjь^рнымъ о_у=ч_е'нiя предложи'лъ _е=си`.

%<Т%>о'ки л_е'стныя о_у=ста'вилъ _е=си`, дwроfе'е,
тече'ньми прему'драгw твоегw` я=зы'ка, и= вjь'рныхъ мы^сли
напои'лъ _е=си`.

%<Бг~оро'диченъ:%>

%<W=%>дожди' ми, дв~о, молю'ся, ка^пли о_у=миле'нiя,
прибы'вшую ми` скве'рну w\тмыва'ющыя, jа='кw да сла'влю тя`.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<Н%>о'щь w\тгна'лъ _е=си` су'етства вся'ку, блиста^нiи,
_о='ч~е святи'телю, прему'драгw проповjь'данiя.

%<Ч%>удесы` о_у=тверди'лъ _е=си`, и= свяще'нными,
му'дре, о_у=ч_е'нiи, вjь'рныхъ всjь'хъ мы^сли, jа='кw
па'стырь свяще'ненъ.

%<П%>ома'за тя` гд\сь свяще'ннымъ, _о='ч~е,
пома'занiемъ, и= своея` бж\ственныя цр~кве
пастыренача'льника поста'ви.

%<Бг~оро'диченъ:%>

%<В%>се` се'рдце мое` бж\ственнымъ свjь'томъ просвjьти`,
две'ре свjь'та, грjьхо'вное w=мраче'нiе w\тгоня'щи.

%<Сjьда'ленъ, гла'съ г~. Подо'бенъ: Б%>ж\ственныя
вjь'ры:

%<Б%>ж\ственными догма^ты при'снw сiя'ющь да'ръ ст~ы'й
тебе` сама'го прине'слъ _е=си` безсме'ртному цр~ю`,
пострада'въ,дwроfе'е, и= w=бита'еши ны'нjь при'снw
веселя'ся, перворо'дныхъ въ го'рнjьй митропо'лiи. _о='ч~е
преподо'бне, хр\ста` бг~а моли`, дарова'ти на'мъ ве'лiю
ми'лость.

%<Сла'ва, и= ны'нjь, бг~оро'диченъ:%>

%<Б%>ж\ственнагw _е=стества` не w\тлу'чся, пло'ть бы'въ
во чре'вjь твое'мъ: но бг~ъ вочл~вjь'чся и= пребы'сть, и='же
по рождествjь` мт~рь тя` дв~у, jа='кw пре'жде рождества`,
сохрани'въ всенепоро'чну _е=ди'нъ гд\сь. того` прилjь'жнw
моли`, дарова'ти на'мъ ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~а мт~и,
на кр\стjь` зря'щи повjь'шена и=зъ нея` безъ болjь'зни
прозя'бшаго, мт~рски подо'бнw рыда'ющи, вопiя'ше: о_у=вы`
мнjь`, ча'до мое`, ка'кw стра'ждеши во'лею, хотя` и=зба'вити
w\т страсте'й безче'стiя человjь'ка;

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<В%>озноси'мую w=плева'лъ _е=си`, преподо'бне, зи'му
безбо'жiя, и= теплото'ю бж\ственнагw дх~а невреди'мо се'рдце
соблю'лъ _е=си`.

%<С%>окруши'шася, дwроfе'е блаже'нне, предъ лице'мъ
твои'мъ го'ры ну'ждныя д_е'мwнскiя, и= и=ста'яша
sлочести'выхъ человjь^къ шата^нiя.

%<Т%>ерпjь'лъ _е=си` w=скорбля'емь, w\т гра'да во гра'дъ
и=згони'мь: тjь'мже блаже'нную о_у=лучи'лъ _е=си` му'ч_еникъ
сла'ву и= свjь'тлость.

%<Бг~оро'диченъ:%>

%<И=%>скуше'нiй мя` спаси` и= душетлjь'нныя страсте'й
бу'ри: jа='кw да вjь'рою о_у=блажа'ю тя`, прест~а'я
_о=трокови'це мт~и дв~о.

%<Пjь'снь _е~. I=рмо'съ:%>

%<W\т%> но'щи невjь'дjьнiя, бг~овjь'дjьнiемъ
просвjьти'вый концы`, просвjьти` мя` о_у='тромъ
чл~вjьколю'бiя твоегw`, гд\си.

%<С%>мотря'я разу'мнw воздая^нiя бж\ств_енная, дwроfе'е,
вели^кiя бjьды^ и= напа^сти претерпjь'лъ _е=си`.

%<_Е=%>ди'нствомъ бж\ства` проповjь'дая тр\оцу,
дwроfе'е, многобо'жнагw неи'стовства су'етное погуби'лъ
_е=си` шата'нiе.

%<Н%>е поклони'вся, му'чениче, дjьлw'мъ ру'къ
беззако'нныхъ, терпjь'лъ _е=си` и=скуш_е'нiя и= бjьды^, и=
ра^ны, и= болjь^зни, дwроfе'е.

%<Бг~оро'диченъ:%>

%<В%>осто'къ со'лнца, пре'жде денни'цы возсiя'вшагw
была` _е=си`, и='мже свjь'тъ су'щiи во тмjь` лю'тыхъ,
ч\стая, ви'дjьша.

%<Пjь'снь s~. I=рмо'съ:%>

%<Р%>и'зу мнjь` пода'ждь свjь'тлу, w=дjья'йся свjь'томъ,
jа='кw ри'зою, многоми'лостиве хр\сте` бж~е на'шъ.

%<С%>е'рдце разжже'но дыха^нiи дх~а стяжа'лъ _е=си`,
духw'въ, дwроfе'е, сопроти'вныхъ стремле'нiе разруша'ющо.

%<С%>т~ы'хъ житiя^ свяще'нными списа'ньми jа=ви'лъ
_е=си`, _о='ч~е бг~одохнове'нне, бж\ственнымъ ра'зумомъ
ду'шу просвjьща'я.

%<Г%>лагw'лъ твои'хъ вjьща'нiе, и= кра'сныхъ о_у=че'нiй
си'ла, всю` w=бтече`, преблаже'нне, зе'млю, бж\ственною
благода'тiю.

%<Бг~оро'диченъ:%>

%<Д%>в~о, _е=го'же родила` _е=си` бг~а, чл~вjь'ка
бы'вша, того` моли` и=зба'вити мя` _о=гня` и= му'ки.

%<Конда'къ, гла'съ _е~:%>

%<Д%>обродjь'тельми сiя'я, и= бж\ственными о_у=ч_е'нiи
па'че со'лнца, и= страда^нiи, блаже'нне, w=блиста'лъ _е=си`,
просвjьти'лъ _е=си` зе'млю, дwроfе'е, w\тгна'въ мглу`
многобо'жiя, и= лю^тыя _е='р_еси. сегw` ра'ди па'мять твою`
свjь'тлw пра'зднуемъ.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша, вопiю'ще:
бл~гослове'нъ _е=си`, гд\си бж~е, во вjь'ки.

%<S%>вjьзда` многосвjь'тлая jа=ви'лся _е=си`,
свjьтлостьми`страда'нiй твои'хъ просвjьща'я ду'шы
вjь'рнw, дwроfе'е, вопiю'щихъ: благослове'нъ _е=си`, гд\си
бж~е, во вjь'ки.

%<С%>тезя'ми пра'выми ходя`, низве'рглъ _е=си` д_е'бри
льсти'вагw, и= къ пут_е'мъ живw'тнымъ наставля'я вопiю'щыя:
бл~гослове'нъ _е=си`, гд\си бж~е, во вjь'ки.

%<О_у=%>гаси'лъ _е=си` ту'чами крове'й твои'хъ,
всесла'вне, пе'щь преле'стную, и= на водjь` жи'зни всели'лся
_е=си`, взыва'я: благослове'нъ _е=си`, гд\си бж~е, во
вjь'ки.

%<Бг~оро'диченъ:%>

%<И=%>зба'ви соу^зъ грjьха` _о=кая'нную мою` ду'шу,
бг~ороди'тельнице, и= любви` бж~iей припрязи` соверше'ннjь,
да вjь'рнw сла'влю тя`, бц\де, во вjь'ки.

%<Пjь'снь и~. I=рмо'съ:%>

%<Б%>г~оглаго'ливiи _о='троцы, въ пещи` со _о=гне'мъ
пла'мень попира'юще, поя'ху: благослови'те, дjьла` гд\сня,
гд\са.

%<Х%>ва'лящагося sмi'я въ sло'бjь, смири'вся w= гд\сjь,
_о='ч~е, смири'лъ _е=си`, вопiя`: бл~гослови'те, вся^ дjьла`
гд\сня, гд\са.

%<В%>о глубо'цjьй тя` ста'рости, въ нестарjь'ющихся
поко'йныхъ мjь'стjьхъ зижди'тель всели`, свяще'нный _о='ч~е,
му'ченикwвъ о_у=краше'нiе.

%<Ж%>итiе` равноа'гг~льно и=мjь'я, со а='гг~лы вл\дки
твоегw` престо'лу ны'нjь предстои'ши, вопiя`: благослови'те,
вся^ дjьла` гд\сня, гд\са.

%<Бг~оро'диченъ:%>

%<К%>ра'сная дв~о jа=ви'лася _е=си`, прекра'сное сло'во
поро'ждши, _е=му'же пое'мъ: бл~гослови'те, вся^ дjьла`
гд\сня, гд\са.

%<Пjь'снь f~. I=рмо'съ:%>

%<П%>роявле'нное на горjь` законополо'жнику во _о=гни`
и= купинjь`, рж\ство` приснодв~ы, въ на'ше вjь'рныхъ
спасе'нiе, пjь'сньми немо'лчными велича'емъ.

%<И=%>спра'вилъ _е=си` ста'до хр\сто'во къ бж\ств_еннымъ
приста'нищ_емъ: невре'дно соблю'дъ _е=` w\т бу'ри
сопроти'вныя,jа='кw преизря'денъ ст~и'тель, и=
бж\ственныхъ, _о='ч~е, и=спо'лнитель, му'дре, повелjь'нiй.

%<Jа='%>кw сщ~еннодjь'йственникъ чи'стъ, jа='кw
му'ченикъ до'бль, jа='кw чудодjь'йственникъ чу'денъ, jа='кw
бж~е'ственныхъ словопи'сецъ, jа='кw вjь'ры непоколеби'мь
сто'лпъ, сла'ву вjь'чную, _о='ч~е, о_у=лучи'лъ _е=си`.

%<Н%>а суди'щи под\ъе'мъ мнw'ги труды` и= болjь^зни, къ
неболjь'зненнjьй и= бж\ственнjьй жи'зни ра'дуяся преше'лъ
_е=си`, w=боже'нiемъ ны'нjь чи'стw прича'щся, му'чениче
досточу'дне дwроfе'е.

%<Б%>г~оза'рная па'мять твоя` возсiя` мi'ру, w=заря'ющи
вjь^рныя луча'ми дарова'нiй: ю='же сла'вящыя _о='бщники ны`
покажи`, _о='ч~е, въ тебjь` бж~е'ственныя свjь'тлости.

%<Бг~оро'диченъ:%>

%<Н%>ося'щи хр\ста` на рука'хъ, нося'щаго вся^ ма'нiемъ
бж~е'ственнымъ, ч\стая, того` при'снw моли`, ру'къ на'шихъ
воздjья^нiя и=спра'вити, jа='кw fv"мiа'мъ предъ лице'мъ
_е=гw`.

