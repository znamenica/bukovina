---
вечерня:
   отпустительно:
      тропарь:
       - глас: 4
         текст: 'Умолкает ныне / всякое уныние / и страх отчаяния исчезает, / грешницы
            в скорбех сердца / обретают утешения / и небесною любовию / озаряются светло. /
            Днесь бо Мати Божия / простирает к нам / спасающую руку / и от Пречистаго образа /
            Своего вещает, глаголя: / Аз Споручница грешных / к Моему Сыну, / Сей дал Мне
            за них / руце слышати Мя выну. / Темже людие, / обремененнии грехми / и скорбьми
            многими, / припадите к подножию Ея иконы / со слезами, вопиюще: / Заступнице
            мира, / грешных Споручнице! / Умоли Матерними Твоими / молитвами Избавителя всех, /
            да Божественным всепрощением / покрыет грехи наша / и светлыя двери райския /
            отверзет нам, / Ты бо еси предстательство // и спасение рода христианскаго.'
       - глас: 3
         текст: 'Тебе, милосердия / источнику присно текущему / и Споручнице грешных, /
            недостойный раби / Твои, Богородице, / припадающе, скорбяще, / вопием Ти: / спасай
            нас от бед, Владычице, / и матерним Твоим ходатайством / испроси всем нам // вечное
            спасение.'
      молитва: 'О Владычице Преблагословенная, Защитнице рода христианскаго, прибежище
         и спасение притекающих к Тебе! Вем, воистинну вем, яко зело согреших и прогневах,
         Премилостивая Госпоже, рожденнаго плотию от Тебе Сына Божия, но имам многии
         образы прежде мене прогневавших Его благоутробие: мытари, блудницы и прочия
         грешники, имже дадеся прощение грехов их, покаяния ради и исповедания. Тыя убо
         образы помилованных очесем грешныя души моей представляя и на толикое Божие
         милосердие, онех приемшее, взирая, дерзнух и аз, грешный, прибегнути с покаянием
         ко Твоему благоутробию. О Всемилостивая Владычице, да подаси ми руку помощи
         и испросиши у Сына Твоего и Бога матерними и святейшими Твоими молитвами тяжким
         моим грехом прощение. Верую и исповедую, яко Той, Егоже родила еси, Сын Твой,
         есть воистинну Христос, Сын Бога Живаго, Судия живых и мертвых, воздаяй комуждо
         по делом его. Верую же паки и исповедую Тебе быти истинную Богородицу, милосердия
         источник, утешение плачущих, взыскание погибших, сильную и непрестающую к Богу
         Ходатаицу, зело любящую род христианский, и Споручницу покаяния. Воистину бо
         несть человеком иныя помощи и покрова, разве Тебе, Госпоже Премилостивая, и
         никтоже, уповая на Тя, постыдеся когда и, Тобою умоляя Бога, никтоже оставлен
         бысть. Того ради молю Твою неисчетную благость: отверзи двери милосердия Твоего
         мне, заблуждшему и падшему в тимение глубины, не возгнушайся мене, сквернаго,
         не презри грешнаго моления моего, не остави мене, окаяннаго, яко в погибель
         злобный враг похитити мя ищет, но умоли о мне рожденнаго от Тебе милосердаго
         Сына Твоего и Бога, да простит великия моя грехи и избавит мя от пагубы моей;
         яко да и аз со всеми, получившими прощение, воспою и прославлю безмерное милосердие
         Божие и Твое непостыдное о мне заступление в жизни сей и в нескончаемом веце.
         Аминь.'
утреня:
   канон:
      кондак:
         глас: 1
         текст: 'Честное жилище бывшее / неизреченнаго естества Божественнаго / выше
            слова и паче ума / и грешным еси Споручница, / подававши благодать и исцеление, /
            яко Мати / всех Царствующаго: / моли Сына Твоего / получити нам милость // в
            День судный.'
