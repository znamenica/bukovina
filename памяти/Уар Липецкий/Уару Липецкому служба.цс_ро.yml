---
вечерня:
   отпустительно:
      тропарь:
         глас: 4
         текст: Православныя веры ревнителю, / расколов искоренителю / и безбожия обличителю. /
            Молитвою и трудом Творцу твоему / даже до крове послужил еси, / первый святителю
            Липецкий Уаре. // О нас Христа Бога моли.
      молитва: О, священная главо, архипастырю предобрый словеснаго стада своего,
         Новомучениче Христов Уаре, теплый и неусы пный о нас заступниче в скорбех и
         бедах и во всяких нуждех! Услыши нас грешных и недостойных, молящихся тебе,
         испроси нам веры православныя утверждение, на всеблагое Божие промышление надежды
         укрепление, любве к Богу и ближним нашим умножение, мудрости небесныя снискание.
         Да пребудет щедрое благословение Царя Славы, Господа нашего Иисуса Христа, над
         страною нашею и градом Липецком, да избавимся от труса, огня, междуусобныя брани,
         глада и мора и иныя пагубы; но да будет в нас, ходатайством твоим, святе, мир,
         братолюбие друг ко другу сердечное, благочестие и послушание, душевных и телесных
         сил крепость и здравие, радость и тишина духовная. Да тако в веце сем скоропреходящем
         поживше, с тобою, Святителю наш милости вый, на вечных пажитях Христовых со
         Всеми Святыми обрящемся, в чертозех Бога нашего, во Святей Троице от небесных
         и земных воспеваема и поклоняема во веки веков. Аминь.
утреня:
   канон:
      кондак:
         глас: 3
         текст: 'Пастыриначальнику Христу подражая, / за врученное ти стадо / душу твою
            положил еси Уаре, / архипастерю и мучениче, / молитвами твоими / паству твою соблюди /
            невредиму от всех навет вражиих, / да зовем ти: Радуйся / священномучениче Уаре, /
            архипастерю наш пречудный // и покровителю края Липецкаго.'
