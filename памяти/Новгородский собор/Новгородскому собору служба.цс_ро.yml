---
вечерня:
   отпустительно:
      тропарь:
       - глас: 4
         текст: 'Пустынное житие возлюбивше, / преподобнии отцы, / явистеся Новгородстей
            стране, / яко иное солнце, / озаряюще сию молниями / чудес ваших, / и просвещаете
            верою / воспевающих вам: / радуйтеся, постников похвало // и праведных удобрение.'
       - глас: 8
         текст: Яко всесветлии светильницы, / явистеся во стране сей, / святителие
            Новгородстии, преподобнии, / и Христа ради юродивии, / и вси праведнии, / постом
            насажденнии / воздержанием напаяеми, / сего ради и сподобистеся быти / приятелище
            Божия Духа / и чудеса действовати, / молите Христа Бога / за вся люди, // спастися
            душам нашим.
      молитва: О преподобнии и богоноснии отцы наши и вси праведницы, новгородская
         светила великая земная, в Российстей земли славно просиявшии и сию многими светозарными
         ангелоравнаго вашего жития звездами украсившии, всю же вселенную высоких добродетелей
         светлостьми и чудес Божественных блистании удивившии, и ныне, к смертному западу
         плотски во гроб зашедшии, душами со Христом, Солнцем правды, сущии праведницы,
         просвещаетеся, яко сном во Царствии Небеснем, идеже ныне молитвы ваша к Богу
         Свету, лучи, о отечестве своем, простирающе, не забудите и нас, в нощи страстей
         и скорбей пребывающих, всегдашнии наши молитвениицы, свыше богатыми призирати
         осиянии, яко да во свете добродетельнаго вашего жития право ходяще, сподобимся
         зрети Свет неприступный Славы Божия, хваляще Его купно с вами в нескончаемыя
         веки. Аминь.
утреня:
   канон:
      кондак:
         глас: 5
         текст: Преподобнии отцы и чудотворцы, / угодницы Христовы, / Новоградстии
            светильницы, / иже ангельским житием просиявше, / Божественных сподобистеся
            даров, / Спасу служаще / со Ангелы непрестанно, / молите избавитися нам / от всякаго
            прегрешения / и душам нашим даровати // велию милость.
