---
вечерня:
   отпустительно:
      тропарь:
       - глас: 8
         текст: Желанием духовным / от юности распаляемь, / преподобне Германе, / Христу
            тесным жития / путем последовал еси / и, в морский пустынный остров, / аки в тихое
            пристанище, вселився, / в нем многа лета / постнически пожил еси, / идеже блаженным
            отцем / Зосиме и Савватию / сожитель был еси, / с ними же моли / Христа Бога о нас, /
            любовию чтущих // святую память твою.
       - глас: 8
         текст: Украсився, премудре, / постническим житием, / спостник был еси / и сожитель
            в морстем отоце / преподобным отцем / Зосиме и Савватию, / сподвизавел в молитвах, /
            и трудех, и в пощениих, / преподобне отче Германе, / но, яко имея дерзновение
            к Богу, / моли избавити нас от враг // и спасти души наша.
      молитва: 'О, преподобне и богоносне отче наш Германе, безмолвнаго иноческаго
         жития во острове Соловецтем первоначальниче! Молим тя мы недостойнии, предстояще
         пред честной иконой твоей: буди молитвенник и ходатай о нас грешных пред престолом
         Вседержителя Бога, Емуже в дерзновении предстоиши со ангелы и всеми святыми,
         да дарует нам, яко благий и человеколюбивый, вся потребная к животу и благочестию,
         душам и телесем нашим здравие, во всех благих преспеяние и Свою всесильную помощь
         во всяких искушениих, бедах же и напастех, воздвизаемых на ны от враг спасения
         нашего; обители же твоей моли избавитися от всякаго злаго обстояния, и приходящим
         в ню ближним и дальним получити вся просимая ко душевней и телесней пользе.
         Наипаче же испроси, угодниче Христов, всем нам грехов отпущение, христианскую
         кончину жития и наследие Царства Небеснаго у Христа Бога нашего, Емуже честь
         и слава со Отцем и Святым Духом, ныне и присно и во веки веков. Аминь.'
утреня:
   канон:
      кондак:
         глас: 4
         текст: 'Вышних желая, / вся долу влекущая возненавидел еси / и, отечество
            свое оставль, / в поморие пустынное отшел еси, / таже в морский / остров удалився, /
            в нем многа лета / Господеви поработал еси. / Темже, память твою празднующе, /
            любовию вопием ти: // радуйся, Германе Богомудре, отче наш.'
