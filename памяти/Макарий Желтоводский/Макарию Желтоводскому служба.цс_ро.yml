---
вечерня:
   отпустительно:
      тропарь:
       - глас: 5
         текст: Днесь град твой Галич / тобою хвалится, / в концех бо его пресветло, /
            яко велие солнце, возсиял еси / и чудесы твоими, / преподобне Макарие, / вся
            озарил еси. / И ныне молися Господеви / избавитися душам нашим / от прелести
            вражия / и спастися граду твоему // от поганскаго наития.
       - глас: 4
         текст: Богомудрый Желтоводския / обители первоздателю, / Богом поставленный /
            монашескаго жития столпе, / благописанный досточуднаго / постничества образе, /
            Богозданный Духа Святаго сосуде, / златозарное Русския земли / светило всесветлое, /
            молим тя, отче Макарие, / светозарною молитв твоих / лучею разрешай мрачных //
            страстей наших облак.
      молитва: О преподобне и богоносне отче наш Макарие! Веруем, яко ты, предстоя
         Престолу Пресвятыя Троицы, велие имаши дерзновение в молитвах ко Всемилостивому
         Господу Богу, Иже всегда послушает тебе, вернаго раба и угодника Своего. Сего
         ради с умилением смиренно припадаем к тебе, святче Божий, не премолчи о нас
         молитися ко Господу Богу, в Троице покланяемому и славимому, да милостиво призрев
         на ны, не попустит нам погибнути во гресех наших, но да возставит нас падших,
         да подаст исправление злому и окаянному нашему житию, от грядущих грехопадений
         восхищая, и да просит нам вся, елика сами собою или чрез других кого согрешихом
         мыслию, словом и делом, от рождения до сего часа. Ты подвижниче добродетелей,
         отче наш Макарие, веси немощь естества нашего и тяжесть и скорбь времен настоящих,
         моли убо выну Господа Бога, да николиже нас оставляет Его неизреченное милосердие,
         но да хранит нас от мирских искушений, от диавольских сетей и от плотских похотей,
         да приимем от Господа Бога тобою и вся потребная к жизни временней, освобождение
         от бед и напастей, а среди их неослабное терпение до конца. Испроси нам у Господа
         Бога в мире и покаянии скончати живот наш и невозбранно преити от земли на небо,
         мытарств ты же и бесов воздушных и вечныя муки избавитися и сподобитися Царства
         Небеснаго, с тобою и со всеми святыми, угодившими Господу Богу и Спасителю нашему
         Иисусу Христу, Емуже подобает всякая слава, честь и поклонение, со Безначальным
         Его Отцем и с Пресвятым, и Благим, и Животворящим Его Духом, ныне и присно и
         во веки веков. Аминь.
утреня:
   канон:
      кондак:
         глас: 2
         текст: 'Вторый Моисей / явился еси, преподобне: / он бо жезлом море раздели, /
            ты же страсти, / яко Амалика, победил еси / и непроходную пустыню / немятежным
            умом прошел еси, / в нейже молитвами твоими / велие чудо сотворил еси: / гладныя
            люди / до изобилия прекормил еси. / И ныне молися Господеви / подати всем печальным
            утешение, / Макарие, отче приснопамятне, / иже Галичестей стране / и всей Российстей
            земли // похвала и утверждение.'
