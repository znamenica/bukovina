---
вечерня:
   отпустительно:
      тропарь:
         глас: 1
         текст: 'Мученьми странноужасными / и доблестию терпения / всех преудивил еси, /
            княже Романе: / честных бо членов твоих / по составом резание / и всего телесе /
            твоего раздробление / претерпел еси за веру Христову. / Темже и возшел еси /
            к Престолу Царя Христа Бога / и явился еси новый / предстатель Церкве Рязанския. /
            Молися убо ко Господу, / да мир и благоденствие / дарует граду нашему, / и
            испроси у Него / милость и спасение / чтущим священную // память твою,
            многострадальне.'
      молитва: 'Святый славный великомучениче, благоверный княже Романе, покровителю
         и заступниче области Рязанския! Веруем и уповаем, яко страдании и богоугодною
         жизнию твоею стяжал еси велию милость и дерзновение у Господа Бога и не забыл
         еси достояния твоего земнаго, отечества нашего, в немже обуреваемы мы, раби
         твои, многими напастьми вражиими и страстьми житейскими. Темже молим тя: молитвами
         и предстательством твоим умоли Господа Бога, да избавит нас от всяких бед и
         от всех врагов, видимых и невидимых. О великий угодниче Божий! Вздохни о нас
         грешных ко Господу Богу, да простит нам вся согрешения наша, да ниспослет нам
         благодать Всесвятаго Духа, да престанем от всякаго сквернодейства и прочее время
         живота нашего во всяком благочестии и чистоте поживем и, тако благоугодивше
         Господу, сподобимся жизни вечноблаженныя, поюще и воспевающе превеликое милосердие
         Божие и твое милостивое предстательство за нас у Престола Божия во веки веков.
         Аминь.'
утреня:
   канон:
      кондак:
         глас: 2
         текст: Оклеветанный пред ханом / в хулении зловерия его, / дерзновенно предстал
            еси / судищу нечестивому; / убоявся же Страшнаго / Суда Христова, / ханское повеление /
            и страх поплевал еси, / святый Романе. / Телом, яко розга, режемый, / в страданиих
            уподобился еси / Иакову Персянину / и явился еси великомученик изрядный, / столп
            и утверждение / Церкви Рязанстей, / заступник и воевода // Российский преславный.
