<::рус> электронный текст предоставлен

<::лат> monah German - Srbija

<::рус> Текст подвергнут грамматической правке

<::слав>


%<Мц\са ное'мврiа въ к~в де'нь.%>

%<Прп\дбныхъ и= бг~оно'сныхъ _о=ц~ъ на'шихъ сv"меw'на
и= са'ввы, кти'торwвъ сщ~е'нныя _о=би'тели хиланда'рскiя
на святjь'й горjь` а=fw'нстjьй.%>

%<Соверша'ется въ то'йже _о=би'тели нау'трiе вхо'да во
хра'мъ прест~ы'я влады'чицы на'шея бц\ды и= приснодв~ы
марi'и, вку'пjь со слу'жбою хра'ма.%>

%<На вели'цjьй вече'рни: Б%>л~же'нъ му'жъ.

%<На Г%>д\си воззва'хъ, %<стiхи^ры на и~, гла'съ д~.
Подо'бенъ: Jа='%>кw до'бля:

%<Д%>обродjь'телей бж~е'ственною колесни'цею восходя`,
са'вво сла'вне, къ бг~у, _е=го'же возлюби'лъ _е=си`,
восте'клъ _е=си` все'ю дш~е'ю и= се'рдцемъ твои'мъ, и=
_е=гw` w=зар_е'нiи w=сiя'емь, всегда`, _о='гненный
сто'лпъ показа'лся _е=си`. _е=го'же моли` w\т тли` и=
бjь'дъ и=зба'вити ся вjь'рою соверша'ющымъ всеч\стну'ю
па'мять твою`.

%<П%>росiя'въ jа='кw со'лнце, луча'ми слове'съ твои'хъ
w=свjьти'лъ _е=си` вся^ концы` земли`, и= се'рбiю
w=зари'лъ _е=си` луча'ми благода'ти, догма'тствуя
благоч\стнw и= о_у=чя`, приснохва'льне, _е=ди'наго гд\са
во двою` _е=стеству^ сего` почита'ти, jа='кw влады'ку
вся'ческихъ со _о=ц~е'мъ и= дх~омъ.

%<П%>росвjьще'нъ бж\ственнымъ дх~омъ, сv"меw'не
всебл~же'нне, сынw'внимъ стопа'мъ послjь'довалъ _е=си`,
и= на святjь'й горjь` бы'ли _е=сте`, чу'днiи, бж~iй до'мъ
и= бл~гопрiя'тенъ въ не'й воздви'гше, въ не'мже нн~jь
пою'тъ мона'шествующихъ мно'ж_ества, хва'лящiи нн~jь
ва'съ, _о=тцы` бж\ственнiи, и= хр\ста` велича'ющи.

%<В%>ся'кую добродjь'тель о_у=се'рднw воздjь'лавъ,
бг~одухнове'нне, и= пома'зався дх~омъ пома'занiемъ
ст~ы'мъ, сщ~е'нникъ свяще'ннjьйшiй jа='вjь показа'лся
_е=си` и= па'стырь и='стиненъ и= вjь'ры побо'рникъ. сегw`
ра'ди вся` це'рковь пра'зднуетъ па'мять твою`, свяще'ннw
соверша'ющи и= сп~са сла'вящи.

%<Сла'ва, гла'съ s~:%>

%<_Е='%>же по w='бразу соблю'дше невреди'мw, о_у='мъ
влады'ку на стра^сти па^губныя по'стнически поста'вльше,
на _е='же по подо'бiю jа='кw мо'щнw возшли` _е=сте`:
му'жески бо _е=стество` пону'дивше, потща'стеся ху'ждшее
покори'ти лу'чшему, и= пло'ть поработи'ти ду'ху. тjь'мже
мона'шествующымъ jа=ви'стеся ве'рхъ, жи'телiе пусты'ннiи,
бл~готеку'щихъ w=бучи'телiе, пра^вила добродjь'тели
и=звjь^стнjьйшая, и= нн~jь на нб\сjь'хъ, зерца'лwмъ
разрjьши'вшымся, _о=тцы` на'ши бг~ому'дрiи, чи'стjь
зри'те ст~у'ю тр\оцу, моля'щеся несре'дственнjь w= и=`же
вjь'рою и= любо'вiю чту'щихъ ва'съ.

%<И= нн~jь, бг~оро'диченъ, гла'съ то'йже:%>

%<К%>то` тебе` не о_у=блажи'тъ, прест~а'я дв~о, кто'
ли не воспое'тъ твоегw` преч\стагw рж\ства`; безлjь'тнw
бо w\т _о=ц~а` возсiя'вый сн~ъ _е=диноро'дный: то'йже w\т
тебе` чи'стыя про'йде, неизрече'ннw вопло'щся:
_е=стество'мъ бг~ъ сы'й, и= _е=стество'мъ бы'въ чл~вjь'къ
на'съ ра'ди, не бо двою` _е=стеству^ несли'тнw
познава'емый, того` моли`, чи'стая всебл~же'нная
поми'ловатися душа'мъ на'шымъ.

%<Вхо'дъ. Прокi'менъ дне`, и= чт_е'нiя.%>

%<На лiтi'и стiхи^ры самогла'сны, гла'съ а~:%>

%<Д%>а ра'дуется дне'сь не'бо свы'ше, и= _о='блацы
весе'лiе да кропя'тъ, w= sjьлw` пресла'вныхъ вели'чiихъ
бг~а на'шегw: се' бо две'рь на восто'ки зря'щая,
ро'ждшися w\т непло'дове безпло'дныя по w=бjьтова'нiю и=
бг~у w=сщ~е'на бы'вши въ жили'ще, дне'сь въ хра'мъ,
jа='кw непоро'чное приноше'нiе приво'дится, да ра'дуется
дв~дъ бряца'я въ гу'сли: приведу'тся, рече`, цр~ю` дjь^вы
въ слjь'дъ _е=я`, бли^жняя _е=я` приведу'тся вну'трь
ски'нiи бж~iя, вну'трь w=чисти'лища _е=гw`, воспита'тися
въ жили'ще, пре'жде вjь^къ w\т _о=ц~а` нетлjь'ннw
ро'ждшагwся, во сп~се'нiе ду'шъ на'шихъ.

%<Гла'съ д~: П%>рп\дбнiи _о=тцы`, добродjь'т_ели
о_у=се'рднw воздjь'лавше, w=рга'ны свята'гw ду'ха
jа=ви'стеся, и= w\т негw` прiи'мше чуде'съ дjь'йство,
научи'сте чл~вjь'ки презира'ти наслажде'нiя помышле'нiя,
_о=тцы` требл~же'ннiи.

%<В%>ъ премi^рныя ски^нiи ду'хъ тво'й, ст~и'телю
са'вво _о='тче му'дре, хр\сто'съ бг~ъ досто'йнw прiя`:
ты' бо тр\оцы проповjь'дникъ показа'лся _е=си`, _е=ди'ное
бж~ество` сiю` воспjь'въ jа='вjь, дjь'йственное хотjь'нiе
по _е=стеству` _е=ди'ному всемо'щному, подобя'ся
а=п\слwвъ и= _о=ц~_е'въ о_у=че'нiю въ мi'рjь, тjь'мже
чуде'съ дjь'йство хр\сто'съ нн~jь тебjь` да'руетъ,
о_у=твержда'я твое` дне'сь преставле'нiе, правосла'внw
сла'вимъ просла'вльшагw тя` гд\са.

%<Гла'съ s~: П%>ра'здникъ ра'достенъ въ концjь'хъ
дне'сь, свята'я па'мять бг~оно'сныхъ _о=ц~_е'въ,
сv"меw'на и= са'ввы: сегw` ра'ди се'рбiа сора'дуется,
пра'зднуя въ пjь'снехъ и= въ пjь'нiяхъ. пра'зднуимъ же и=
мы`, бра'тiе, ра'достнw всеч\стну'ю и='хъ па'мять
соверша'юще во хвале'бныхъ пjь'нiяхъ, и= къ ни^мъ
возопiи'мъ: ра'дуйся, сv"меw'не сла'вне и= таи'нниче
всjь'хъ влады'ки хр\ста` бг~а на'шегw, ра'дуйся, са'вво
бг~одухнове'нне, проповjь'дниче вjь'ры и= о_у=чи'телю
вселе'нныя. jа='кw и=му'ще дерзнове'нiе, чето`
свjьтоза'рная, хр\ста` бг~а на'шегw, моли'те поми'ловати
ду'шы на'шя.

%<Сла'ва, гла'съ _е~:%>

%<П%>реподо'бнiи _о=тцы`, гла'съ _е=v\глiа гд\сня
о_у=слы'шавше, мi'ръ w=ста'вили _е=сте`, бога'тство и=
сла'ву въ ничто'же вмjьни'вше, тjь'мже всjь^мъ вопiя'ли
_е=сте`: возлюби'те бг~а, и= w=бря'щете благода'ть
вjь'чную: ничто'же предпочти'те па'че любве` _е=гw`, да
_е=гда` прiи'детъ въ сла'вjь свое'й, w=бря'щете поко'й со
всjь'ми святы'ми. и='хже мл~твами, хр\сте`, сохрани` и=
спаси` ду'шы на'шя.

%<И= нн~jь, бг~оро'диченъ, гла'съ то'йже:%>

%<Б%>лажи'мъ тя`, бц\де дв~о, и= сла'вимъ тя`,
вjь'рнiи, по до'лгу, гра'дъ непоколеби'мый, стjь'ну
неwбори'мую, тве'рдую предста'тельницу и= прибjь'жище
ду'шъ на'шихъ.

%<На стiхо'внjь стiхи^ры, гла'съ _е~:%>

%<Р%>а'дуйся, путеводи'телю слjьпы'хъ, наста'вниче
ю='ношества, сла'вне, ста'рыхъ же'зле, блужда'ющихъ
па'стырю, грjь'шникwвъ и=справле'нiе, лу'же
бл~гоуха'ннjьйшiй, мv"рополо'жниче ду'ха, златостру'йная
рjько`, неwбурева'емое приста'нище, ст~ы'я тр\оцы хра'ме,
па'мятствовавшихъ пою'ще тя` и=збавля'яй w\т скорбе'й и=
болjь'зней и= вjь'чнагw муче'нiя, хр\ста` моля'й
да'рующагw мi'ру ве'лiю ми'лость.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<Р%>а'дуйся, бл~гоче'стiя свjьти'льниче, це'ркве
свjь'тлое _о='тче со'лнце, сла'во мона'шествующихъ,
пра'вило молча'нiя, бг~омы'слiя и= дjь'ланiя о_у=чи'телю
и=зря'днjьйшiй, ст~и'телю бг~оглаго'ливе, прему'дрости и=
вjь'дjьнiя сокро'вище, са'вво сла'вне, тр\оцы селе'нiе,
_о=рга'не дх~а, _псалти'рю w=душевле'нне, о_у=ста`
гд\сня, и=зводя'щая w\т недосто'йнагw досто'йное. хр\ста`
о_у=`бо моли`, дарова'ти душа'мъ на'шимъ ве'лiю ми'лость.

%<Стi'хъ: Б%>л~же'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<С%>то'лпъ свjьтя'щiйся добродjь'тельми
о_у=твержде'нный и= _о='блакъ w=сjьня'ющiй jа=ви'лся
_е=си` су'щымъ въ пусты'ни, къ нб~у w\т земли` къ бг~у
взира'ющихъ предводя'яй, кр\ста` жезло'мъ разве'рзый
мо'ре стр\сте'й, о_у=стремле'нiе же а=мали'ка w=брати'вый
въ бjь'гство. невозвра'тный нб\сный пу'ть w=брjь'лъ
_е=си`, бг~облаже'нне, и= неизрече'нную ча'сть со
безпло'тными престо'ла, _е=му'же сv"меw'не предстоя`,
хр\ста` о_у=`бо моли`, дарова'ти душа'мъ на'шимъ ве'лiю
ми'лость.

%<Сла'ва, гла'съ и~:%>

%<М%>она'хwвъ мно'жества наста'вники ва'съ почита'емъ,
_о=тцы` бж\ственнiи, ва'шею бо стезе'ю вои'стинну пра'вw
ходи'ти позна'хомъ. блаже'ни _е=сте` хр\сту` рабо'тавшiи,
и= вра'жiю си'лу w=бличи'вшiи, а='гг~лwвъ собесjь^дницы,
прп\дбныхъ соприча^стницы и= прв\дныхъ. съ ни'миже
моли'теся гд\су, поми'ловатися душа'мъ на'шымъ.

%<И= нн~jь, бг~оро'диченъ, гла'съ то'йже:%>

%<Б%>езневjь'стная дв~о, jа='же бг~а неизрече'ннw
заче'нши пло'тiю, мт~и бг~а вы'шнягw, твои'хъ рабw'въ
мwльбы` прiими`, всенепоро'чная, всjь^мъ подаю'щи
w=чище'нiе прегрjьше'нiй: нн~jь на^ша мол_е'нiя
прiе'млющи, моли` спасти'ся всjь^мъ на'мъ.

%<Тропа'рь прп\дбныхъ, гла'съ а~:%>

%<W=%>би'тели хиланда'рскiя свяще'нныхъ строи'телей и=
а=дw'на свjьти'льники, се'рбiи похвалу`, сv"меw'на
велича'йшагw прп\дбныхъ лjь'поту, и= ро'дъ _е=гw`
чу'дный, ст~и'теля гл~ю са'вву, прiиди'те согла'снw
почти'мъ гл~я: моли'те хр\ста` бг~а w= па'ствjь ва'шей,
блаже'ннiи, и= w= _е='же цр~кви свобо'днjьй бы'ти w\т
w=бстоя'нiй.

%<На о_у='трени.%>

%<По а~-мъ стiхосло'вiи, сjьда'ленъ, гла'съ и~:%>

%<П%>а'стырское разумjь'нiе воспрiя'въ,
мона'шествующихъ сто'лпе и= стjьно`, до'брjь о_у=па'слъ
_е=си` су'щiя разу'мныя па'ствы твоея`: возлюби'въ бо
хр\сто'во бж\ственное о_у=че'нiе, въ ни'хъ сло'во
посjь'ялъ _е=си`, всему'дре, w\тсю'ду же и= поревнова'ти
а='гг~льскому жи'тельству подви'глъ _е=си` вся^,
_е=диноду'шнw сла'вити бг~а бг~ому'дреннw, са'вво _о='тче
на'шъ, моли` хр\ста` бг~а грjьхw'въ любо'вiю ст~у'ю
па'мять твою`.

%<Сла'ва, то'йже: И= нн~jь, бг~оро'диченъ:%>

%<Н%>б\сную две'рь, и= кiвw'тъ, всесвяту'ю го'ру,
свjьтоза'рный _о='блакъ воспои'мъ нб\сную лjь'ствицу,
слове'сный ра'й, _е='vино и=збавле'нiе, вселе'нныя всея`
вели'кое сокро'вище, jа='кw сп~се'нiе въ не'й содjь'лася
мi'рови, и= w=ставле'нiе дре'внихъ согрjьше'нiй. сегw`
ра'ди вопiе'мъ _е='й: моли` сн~а твоего` и= бг~а,
прегрjьше'нiй w=ставле'нiе дарова'ти, благоч\стнw
покланя'ющымся прест~о'му рж\ству` твоему`.

%<По в~-мъ стiхосло'вiи, сjьда'ленъ, гла'съ д~:%>

%<W=%>бнови'ла _е=си`, чи'стая, бж\ственнымъ
рж\ство'мъ твои'мъ, и=стлjь'вшее во страсте'хъ
земноро'дныхъ ме'ртвенное существо`, и= воздви'гла _е=си`
вся^ w\т сме'рти къ животу` нетлjь'нiя: тjь'мже тя` по
до'лгу блажи'мъ вси`, дв~о препросла'вленная, jа='коже
прорекла` _е=си`.

%<По полv"еле'и, сjьда'ленъ, гла'съ г~:%>

%<С%>толпи` непоколеби'мiи бл~гоче'стiя, w=снова'нiе
бг~одухнове'нное це'ркве jа=ви'стеся _о=тцы` сла'внiи:
всея' бо се'рбiи концы` просвjьти'сте сло'вомъ вjь'ры,
са'вво сла'вне, съ сv"меw'номъ бг~ому'дрымъ, моли'те
хр\ста` бг~а дарова'ти на'мъ ве'лiю ми'лость.

%<Сла'ва, то'йже, И= нн~jь, бг~оро'диченъ гла'съ
то'йже:%>

%<Б%>ж\ственная ски'нiя была` _е=си` сло'ва, _е=ди'на
преч\стая дв~о мт~и, ч\стото'ю а='гг~лы превозше'дшая,
па'че всjь'хъ мене` пе'рсть бы'вша, w=скверне'на
плотски'ми прегрjьше'ньми, w=ч\сти мл~твъ твои'хъ
бж\ственными вода'ми, подаю'щи, чи'стая, ве'лiю ми'лость.

%<Степе'нна: а~-й а=нтiфw'нъ, д~ гла'са. Прокi'менъ,
гла'съ д~: Ч%>естна` пред\ъ гд\семъ сме'рть прп\дбныхъ
_е=гw`. %<Стi'хъ: Ч%>то` возда'мъ гд\севи w= всjь'хъ
jа=`же воздаде' ми; %<Та'же, В%>ся'кое дыха'нiе:
%<_Е=v\глiе w\т матfе'а, зача'ло м~г. Сла'ва, М%>л~твами
прп\дбныхъ твои'хъ: %<И= нн~jь, М%>л~твами бц\ды:
%<П%>оми'луй мя`, бж~е:

%<Стiхи'ра самогла'сна, гла'съ s~:%>

%<П%>рп\дбнiи _о=тцы`, во всю` зе'млю и=зы'де
вjьща'нiе и=справле'нiй ва'шихъ, тjь'мже на нб\сjь'хъ
w=брjьли` _е=сте` мзду` трудw'въ ва'шихъ, де'мwнскiя
погуби'ли _е=сте` полки`, и= а='гг~льскiя погуби'ли
_е=сте` чи'ны, и='хже житiю` непоро'чнw поревнова'ли
_е=сте`, дерзнове'нiе и=му'ще ко хр\сту` бг~у, ми'ръ
и=спроси'те душа'мъ на'шымъ.

%<Канw'нъ бц\ды, со i=рмосо'мъ на s~, и= ст~ы'хъ, на
и~.%>

%<Канw'нъ ст~ы'хъ, _е=гw'же краестро'чiе по
а=лфави'ту. Гла'съ и~.%>

%<Пjь'снь а~.%>

%<I=рмо'съ: К%>олесницегони'теля фараw'на погрузи`,
чудотворя'й и=ногда` мwv"се'йскiй же'злъ, кресто_обра'знw
порази'въ и= раздjьли'въ мо'ре, i=и~ля же бjьглеца`,
пjьшехо'дца спасе`, пjь'снь бг~у воспjьва'юща.

%<В%>осто'къ добродjь'телей бы'въ, со'лнце
незаходи'мое, ст~и'телю _о='тче, нн~jь восхваля'ющему тя`
и= прося'щему воспjь'ти тя`, твои'ми мл~твами да'руй ми`
досто'йнw да воспою' тя, са'вво ст~и'телю, _о='тче на'шъ.

%<Ц%>а'рское презрjь'въ бл~горо'дiе, бога'тство и=
сла'ву, му'дре, и= взе'мъ кр\стъ, _о='тче, на ра'мена,
хр\сту` послjь'довалъ _е=си`, чи'стымъ по'мысломъ _е=му`
слjь'дуя, прп\дбне са'вво ст~и'телю и=зря'днjьйшiй.

%<З%>емледjь'лавъ добродjь'тельми и= труды`, сjь'мя
бж\ственное въ душа'хъ, _о='тче, вjь'рныхъ посjь'ялъ
_е=си`, и= нн~jь стори'чествующiй кла'съ бж~е'ственныхъ
дjь'лъ возда'лъ _е=си` земледjь'лателю и= творцу`,
сv"меw'не, вjь'рныхъ похвало`.

%<Бг~оро'диченъ: Б%>г~оявле'нiя тебе` ра'ди
о_у=досто'ися, бг~облагода'тная, сме'ртное _е=стество`,
неwдержи'маго бо во чре'вjь твое'мъ w=бита'вшаго, па'че
о_у=ма` и= сло'ва, благослове'нная, родила` _е=си`,
пребыва'ющи дв~а чи'стая.

%<Пjь'снь г~.%>

%<I=рмо'съ: Н%>ебе'снагw кру'га верхотво'рче гд\си, и=
це'ркве зижди'телю, ты` мене` о_у=тверди` въ любви`
твое'й, жела'нiй кра'ю, вjь'рныхъ о_у=твержде'нiе,
_е=ди'не человjьколю'бче.

%<Д%>а'ры свjьтода'тельными w=заре'нъ, прп\дбне,
де'мwнскiй мра'къ всецjь'лw w\тгна'лъ _е=си` и= свjь'тъ
возсiя'лъ _е=си` въ сjь'ни сме'ртнjьй сjьдя'щымъ.

%<Н%>а гд\са всю` бж\ственнiи прп\дбнiи, возложи'вше
наде'жду ника'коже поколеба'стеся _е='же w\тпа'сти w\т
лу'чшаго стоя'нiя, но зако'ннw соверши'сте бж\ственное
тече'нiе о_у=ма` пра'востiю.

%<Ж%>итiя` ч\стаго о_у=лучи'ти потща'вшеся, пло'ть на
земли`, бг~оно'снiи, о_у=мертви'ли _е=сте`, и= нн~jь
безсме'ртную ча'сть наслjь'довали _е=сте`, хр\сту`,
блаже'ннiи, соца'рствующе.

%<Бг~оро'диченъ: В%>ъ сjь'нь сме'ртную впа'въ,
чи'стая, тя` призыва'ю, бж~е'ственную по'мощь твою`
ско'рw посли' ми, jа='кw да спасе'нъ бы'въ, досто'йнw
любо'вiю о_у=блажа'ю тя`, jа='коже прорекла` _е=си`.

%<Сjьда'ленъ, гла'съ и~:%>

%<Д%>у'шу преда'вше любви` хр\сто'вы, земна^я вся^
w=ста'вивше му'дре, всели'стеся, прп\дбнiи, въ пусты'нехъ
и= гора'хъ: вкуси'вше бо w\т дре'ва вjь'дjьнiя, сла'внiи,
а='ки w\т во'дъ таи^нницы, а='гг~льски возсiя'ли _е=сте`.
тjь'мже тму` плотску'ю превозше'дше, мра'къ де'мwнскiй
w\тгна'ли _е=сте`, блаже'ннiи сv"меw'не и= са'вво
сла'внiи: моли'те хр\ста` бг~а прегрjьше'нiй w=ставле'нiе
дарова'ти любо'вiю пра'зднующымъ ст~у'ю па'мять ва'шу.

%<Сла'ва, то'йже: И= нн~jь, бг~оро'диченъ:%>

%<Jа='%>кw всенепоро'чная невjь'сто творца`, jа='кw
неискусому'жная мт~и и=зба'вителя, прiя'телище jа='кw
су'щи о_у=тjь'шителя всепjь'тая, беззако'нiю мя` су'щи
скве'рно жили'ще, и= де'мwнwвъ и=гра'лище, въ ра'зумjь
бы'вша, потщи'ся w\т си'хъ sлодjь'йствiя мя` и=зба'вити,
свjь'тло жили'ще добродjь'тельми содjь'лавши,
свjьтода'тельная и= нетлjь'нная, прича'стiя сподо'би, и=
свjь'та невече'рняго мл~твами твои'ми.

%<Пjь'снь д~.%>

%<I=рмо'съ: О_у=%>слы'шахъ, гд\си, смотрjь'нiя твоегw`
та'инство, разумjь'хъ дjьла` твоя^, и= просла'вихъ твое`
бж~ество`.

%<Н%>аи'тiе бж~е'ственнагw ду'ха jа=ви` вы`
свjьти'льники, чудесы` сiя'ющыя, сv"меw'не и= са'вво
всехва'льнiи.

%<Б%>ж\ственнымъ w=заре'нi_емъ ввjьря'еми, jа=ви'стеся
а='ки _о=гни` просвjьща'юще вjь'рныхъ всjь'хъ по'мыслы,
всебл~же'ннiи.

%<В%>рачева'нiй благода'ть влады'ка всjь'хъ ва'мъ
дарова` и= вла'сть и=згоня'ти нечи^стыя дх~и, _о=тцы`
досточу'днiи.

%<Бг~оро'диченъ: В%>ъ нjь'дрjьхъ сjьдя'й, чи'стая,
_о='тчихъ, нн~jь въ твои'хъ нjь'дрjьхъ, чи'стая, почи`,
тлjь'нное _е=стество` и=справля'я.

%<Пjь'снь _е~.%>

%<I=рмо'съ: В%>ску'ю мя` w\три'нулъ _е=си` w\т лица`
твоегw` свjь'те незаходи'мый, и= покры'ла мя` _е='сть
чужда'я тма` _о=кая'ннаго; но w=брати' мя, и= къ свjь'ту
за'повjьдей твои'хъ пути^ моя^ напра'ви, молю'ся.

%<Б%>лагода^тныя струи^ и=згоня'ющыя неду'ги, и=
вла'сть на ду'хи нечи^стыя дарова` тебjь` хр\сто'съ,
му'дре, _е=стество' бо, _о='тче, побjьди'въ, па'че
_е=стества` дарw'въ ду'ха прича'стникъ бы'лъ _е=си`.

%<Ч%>и'стымъ о_у=мо'мъ и= души` крjь'постiю,
бг~облаже'нне, вра^жiя вся^ навjь'ты на зе'млю низве'рглъ
_е=си`, кр\стъ jа='кw ски'петръ, воспрiи'мъ на ра'мена со
са'ввою, всебл~же'ннiи.

%<С%>о безпло'тными, съ прп\дбными же и= ст~и'тели, со
а=п\сли соверша'емъ ва'ше торжество`, бг~оно'се са'вво со
_о=тц_е'мъ твои'мъ сv"меw'номъ, согла'снw всегда` ва'съ
о_у=бл~жа'юще.

%<Бг~оро'диченъ: м%>оля'щи не преста'й w=
воспjьва'ющихъ тя`, свята'я влады'чицjь, сы'на твоегw` и=
бг~а и= влады'ку и= гд\са, jа='кw да да'сть всjь^мъ на'мъ
_о=ставле'нiе грjьхw'въ и= ра'йскихъ бла'гъ наслажде'нiе.

%<Пjь'снь s~.%>

%<I=рмо'съ: W=%>чи'сти мя`, спасе`, мнw'га бо
беззакw'нiя моя^, и= и=зъ глубины` sw'лъ возведи`,
молю'ся: къ тебjь' бо возопи'хъ, и= о_у=слы'ши мя`, бж~е
сп~се'нiя моегw`.

%<И=%>сто'чникъ и=сцjьле'нiй животворя'щiй вои'стинну
гро'бъ тво'й содjь'лася, сv"меw'нjь, _е=му'же предстоя'ще
вси` вjь'рнiи, и=сцjьл_е'нiя воспрiе'млемъ.

%<Ж%>итiе` твое` знамени'то, сла'ва _о='тче вjь'чна,
пу'ть же тво'й свjь'телъ, кончи'на че'стна, пред\ъ
гд\семъ бг~омъ твои'мъ, са'вво сла'вне.

%<W\т%>ве'рглъ _е=си` су'щую на земли` че'сть и=
сла'ву легкоги'бнущую, вjь'чный же живо'тъ и= достоя'нiе
непоколеби'мое, всебл~же'нне, воспрiя'лъ _е=си`, въ
нб\сныхъ селе'нiяхъ водвори'вшись незы'блемjьйше.

%<Бг~оро'диченъ: В%>седержи'телевою си'лою, вся^
нося'й, во w=б\ъя'тiяхъ твои'хъ, jа='кw сме'ртный носи'мь
бjь`, дв~о всенепоро'чная, и=збавля'я на'съ w\т руки`
вра'жiя.

%<Конда'къ, гла'съ в~:%>

%<Г%>о'рнюю жи'знь возлюби'вше, сла'внiи, жи'знь
су'щую на земли` презрjь'сте. сегw` ра'ди въ вы'шнихъ со
а='гг~лы всегда` лику'юще, моли'те w= всjь'хъ на'съ.

%<И=ны'й конда'къ, гла'съ д~:%>

%<Д%>не'сь сv"меw'нъ съ са'ввою, блаже'ннiи, въ дс~jь
прише'дше, спаса'ютъ w\т w=бстоя'нiй па'ству и='хъ: сi'и
бо тр\оцу проповjь'даша _е=ди'наго бг~а, це'ркве
jа=ви'шася о_у=твержде'нiе, въ прп\дбныхъ мv"роточи'вый
и= во ст~ы'хъ чудотво'рецъ: сi'и бо показа'шася, цр~е'й
похвала` и= наро'да и='хъ крjь'пость.

%<I='косъ: К%>то` возмо'жетъ досто'йнw похвали'ти
твои'хъ натрижне'нiй и= подвигw'въ и= трудw'въ мно'гихъ
сла'ву и= вели'чiе; но мл~твами твои'ми спомози' ми, и=
да'ждь ми` благода'ть ду'ха, jа='кw да и=зреку` твоя^
бор_е'нiя вjь'рнw, и= воспою` па'че сло'ва си'лу твою` и=
крjь'пость, всебл~же'нне, _е='юже кова'рнаго врага`
посрами'лъ _е=си`, са'вво бг~оно'се съ сv"меw'номъ
бг~ому'дрымъ, не преста'йте моли'ти w= всjь'хъ на'съ.

%<Пjь'снь з~.%>

%<I=рмо'съ: _О='%>троцы _е=вре'йстiи въ пещи` попра'ша
пла'мень дерзнове'ннw, и= на ро'су _о='гнь преложи'ша,
вопiю'ще: благослове'нъ _е=си` гд\си бж~е во вjь'ки.

%<И=%>зба'вите w\т вся'кагw вре'да и= плjьне'нiя
вра'жескагw ва'рварскагw, прибjьга'ющыя къ ва'шей
бж\ственнjьй защи'тjь w= сv"меw'не хва'льне съ са'ввою во
вjь'ки.

%<Т%>jь'ло, ду'шу же и= ср\дце, и= помы'слъ и= о_у='мъ
w=чи'стивше, въ нб\сный нн~jь преста'вистеся бра'чный
черто'гъ, _w сv"меw'не хва'льне съ са'ввою во вjь'ки.

%<Ж%>е'злъ си'лы держа` спаси'тельный кр\стъ, са'вво
до'блjь, и=спыта^нiя терпjьли'вw под\ъе'млеши,
великоду'шнw воспjьва'я: благослове'нъ _е=си` гд\си бж~е
во вjь'ки.

%<Бг~оро'диченъ: Т%>ы' мя спаси`, дв~о, и= и=схити`
и=зъ руки` борю'щагw и= кова'рнагw врага`
человjькоубi'йцы, jа='кw да пою`, спаса'емый, твою`
сла'ву во вjь'ки.

%<Пjь'снь и~:%>

%<I=рмо'съ: С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю
вопiя'ше: _о='троцы благослови'те, свяще'нницы во вся^
вjь'ки.

%<П%>одви'жническому жи'тельству предава'я себе`,
прiя'телище показа'вшеся вмjьсти'тельное дх~а
животворя'щагw, пою'ще непреста'ннw: лю'дiе превозноси'те
хр\ста` во вjь'ки.

%<П%>реста'вившися, предвари'лъ _е=си` во гра'дъ
сiw'нъ, во w=би'т_ели же вjь^чныя приспjь'лъ _е=си`, и=
нб\сную ча'сть за труды` w=брjь'тъ, со а='гг~льскими
ликостоя^нiи воспjьва'еши: _о='троцы благослови'те,
свяще'нницы воспо'йте, лю'дiе превозноси'те хр\ста` во
вjь'ки.

%<В%>сесвjь'телъ jа='кw со'лнце, пусты^ни просвjьти'лъ
_е=си`, мра^чныя w\тгна'въ де'мwны, и= сто'лпъ
всесвjь'телъ досяза'ющь до нб~а бы'лъ _е=си`,
чудотвw'рная сiя^нiя и=спуска'я, взыва'лъ _е=си`
непреста'ннw: свяще'нницы воспо'йте, лю'дiе превозноси'те
хр\ста` во вjь'ки.

%<Бг~оро'диченъ: Н%>евjь'сто бж~iя всенепоро'чная,
прибjьга'ющыя къ тебjь` и=схити` w\т плjь'на стр\сте'й,
и= самовлады'чнюю свобо'ду, чи'стая, цр~кви
правосла'вныхъ пода'ждь, вjь'рою пою'щымъ: свяще'нницы
воспо'йте, лю'дiе превозноси'те хр\ста` во вjь'ки.

%<Пjь'снь f~.%>

%<I=рмо'съ: В%>ои'стинну бц\ду тя` и=сповjь'дуемъ,
спасе'нiи тобо'ю дв~о чи'стая, съ безпло'тными ли'ки тя`
велича'юще.

%<Р%>а'дости и= весе'лiя дх~о'внагw всjь'хъ ва'ша
па'мять и=сполня'етъ, сла'внiи, вjь'рою и= любо'вiю сiю`
пра'зднующихъ.

%<_Пс%>алмы` и= пjь^нiи нн~jь ва'съ похваля'емъ и=
о_у=блажа'емъ въ пjь'снехъ дне'сь, къ бж\ственному хра'му
ва'шему прибjьга'юще.

%<_W%> _о='тче бг~оно'се, са'вво i=ера'рше съ
сv"меw'номъ _о=тце'мъ твои'мъ, моли'теся w= на'съ,
почита'ющихъ ст~у'ю па'мять ва'шу.

%<Бг~оро'диченъ: Б%>л~голюби'вая дв~о, w=sло'бленную
грjьхо'мъ ду'шу мою` о_у=добри`, всебл~го'е сло'во
пло'тiю носи'вшая.

%<Свjьти'ленъ:%>

%<Ч%>удотво'рцы свjьти'льницы, сv"меw'не со са'ввою,
о_у=врачу'йте ду'шы на'шя и= тjьлесе` неду'ги, w\т гд\са
прiи'мше благода'ть и=сцjьле'нiй.

%<Бг~оро'диченъ: С%>у'щихъ w\т бг~а дае'мыхъ мi'ру
бла^гъ, ты` причи'ною была` _е=си`, преч\стая, но и=
нн~jь о_у=ми'лостиви сн~а твоегw`, бц\де, w= _о='бщемъ
спасе'нiи.

%<На хвали'техъ стiхи^ры на д~, гла'съ и~:%>

%<_W%> пресла'внагw чудесе`! свjьтосiя'нный и=
ра'достный _о=тц_е'въ пра'здникъ нн~jь на'мъ возсiя`,
сv"меw'на и= са'ввы: тjь'мже прiиди'те вjь'рою сни'демъ
вку'пjь въ па'мяти и='хъ веселя'щеся, и= возопiи'мъ:
мол_е'нiи и='хъ спаси` ны`, гд\си человjьколю'бче, jа='кw
всебл~гi'й. %<[два'жды]%>

%<_О='%>тче сv"меw'не бг~ому'дре, свjьтосiя'нiй
о_у='мъ, чи'стw w=заря'емъ, и=мjь'яй, стр\сте'й
о_у=мири'лъ _е=си` и=дjь'же неизреч_е'нная добро'та
неwпису'емая, w= на'съ всегда` моли'ся, хва'лящихъ тя`.

%<С%>а'вво бг~оглаго'льниче всему'дре, свяще'нства
пра'вило, цjьлом\дрiя w='бразъ, мона'хwвъ
о_у=крjьпле'нiе, це'ркве о_у=твержде'нiе, любве`
свjьти'ло, престо'лъ чу'вства, и=сто'чникъ чуде'съ,
я=зы'къ _о='гненный, о_у=ста` сладкоглаго'ливая, сосу'дъ
бж~iягw дх~а и= ра'й о_у='мный бы'лъ _е=си`,
бг~облаже'нне.

%<Сла'ва, гла'съ в~:%>

%<Д%>обродjь'телей лjь'ствица и= w='бразъ показа'шася
на земли` та'инственнw, святi'и, и=`хже восхва'лимъ
jа='кw по'стникwвъ о_у=краше'нiе, подвиза'шася бо
вои'стинну jа='кw вели'кiй а=нтw'нiй, безмjь'рное о_у=`бо
смире'нiе jа=ви'ша и= о_у=па'сше наро'дъ и='хъ
благоч\стнw, во w=гра'ду ст~у'ю введо'ша, и=дjь'же ли'къ
а='гг~лwвъ пребыва'етъ. сегw` ра'ди вопiе'мъ прилjь'жнw:
не забу'дите па'ствы ва'шея, са'вво и= сv"меw'не
всебл~же'ннiи, спаса'ти ду'шы на'шя.

%<И= нн~jь, бг~оро'диченъ, гла'съ то'йже:%>

%<В%>се` о_у=пова'нiе мое` на тя` возлага'ю, мт~и
бж~iя, сохрани' мя подъ кро'вомъ твои'мъ.

%<Славосло'вiе вели'кое. Тропа'рь ст~ы'хъ. Сла'ва, и=
нн~jь, пра'здника. _Е=кт_енiи`, и= w\тпу'стъ.%>

%<На лiтургi'и:%>

%<Блаже'нна w\т канw'на пра'здника, пjь'снь а~: и=
ст~ы'хъ пjь'снь s~. Прокi'менъ, гла'съ з~: В%>осхва'лятся
прп\дбнiи во сла'вjь, и= возра'дуются на ло'жахъ свои'хъ.
%<Стi'хъ: В%>оспо'йте гд\севи пjь'снь но'ву. %<А=п\слъ,
ко гала'тwмъ, зача'ло сг~_i. А=ллилу'iа, гла'съ s~:
Б%>л~же'нъ му'жъ боя'йся гд\са, въ за'повjьдехъ _е=го`
восхо'щетъ sjьлw`. %<_Е=v\глiе, w\т матfе'а, зача'ло м~г.
Прича'стенъ: В%>ъ па'мять вjь'чную бу'детъ прв\дникъ.

