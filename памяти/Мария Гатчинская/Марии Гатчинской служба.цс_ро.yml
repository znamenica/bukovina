---
вечерня:
   отпустительно:
      тропарь:
         глас: 4
         текст: Агница Твоя Иисусе Мария. / утешение рабом Твоим / в годину лютую явися, /
             крепость веры / и благочестия показавши, / мучения претерпе от богоборцев. /
            Тоя молитвами / яко милостив // спаси души наша.
      молитва: О, преподобномученице мати Марие, ангелов похвало, новомучеников и
         исповедников славо! Призри на нас грешных, предстоящих и молящихся тебе, яко
         теплой заступнице и смиренной ходатаице пред Господом, Ему же молитвой и постом,
         верою и терпением скорбей угодила еси. Тебя бо, яко светильник веры Христовой
         даром прозорливости и чудотворений ущедри Господь. Виждь слезы наша и покаяние,
         умоли милостиваго Бога даровати нам <имярек> грехов прощение, к ближнему любовь
         нелицемерную, в вере крепость неизменную, в житии целомудрие и благочестие.
         О, преблагая мати, осени твоим благоволением, всех, чтущих святую память твою.
         Испроси молитвами твоими у всемилостивого Бога нам в скорбех – утешение, в бедах
         – избавление, в болезнех – исцеление.   Умоли, преподобномученице святая, милостивого
         Создателя нашего, да не одолеет злоба неизреченной благости Его, и да сподобимся
         жизни сея привременныя во всяком благочестии и чистоте пожити, славящее Отца
         и Сына и Святаго Духа ныне и присно и во веки веков. Аминь.
утреня:
   канон:
      кондак:
         глас: 4
         текст: Страдалице и благовестнице пречудная, / молитвеннице за всех / скорбящих
            и страждущих, / преподобномученице мати Марие, / молися Господу Богу / со всеми
            новомученики Русскими / спасение нам даровати // и помиловати души наша.
