<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _i~-й де'нь.%>

%<Ст~ы'хъ а=п\слъ, _е=ра'ста, _о=лv'мпа, родiw'на, и=
и=`же съ ни'ми.%>

%<На Г%>д\си, воззва'хъ, %<стiхи^ры, гла'съ а~. По\д:
В%>сехва'льнiи мч~ницы:

%<М%>i'ра и=сполн_е'нiя, * jа='кw _о=рли` крила'тiи *
пресвjь'тлw преходя'ще, * священнопроповjь'дницы, *
о_у=ловл_е'нныя w\т sлодjь'я, * привлеко'сте къ вjь'рjь
непоро'чнjьй. * тjь'мъ моли'теся * дарова'ти душа'мъ на'шымъ
* ми'ръ и= ве'лiю ми'лость.

%<Т%>е'ртiа и= сwсiпа'тра * гла'сы свяще'нными почти'мъ,
* и= _о=лv'мпа и= родiw'на, * и= съ си'ми _е=ра'ста
священнотаи'нника, * и= бж\ственнаго куа'рта, * сла'вящыя
хр\ста` бг~а на'шего, * и= моля'щыя _е=го`, * дарова'ти
душа'мъ на'шымъ * ми'ръ и= ве'лiю ми'лость.

%<Jа=%>зы'ки приведо'сте хр\сту` бг~у, бл~же'ннiи: *
и=зба'влены кро'вiю * благоволи'вшагw на земли` роди'тися, *
и= кр\стъ и= сме'рть претерпjь'вшагw * во'лею, всему'дрiи. *
_е=го'же ны'нjь моли'те, * дарова'ти душа'мъ на'шымъ * ми'ръ
и= ве'лiю мл\сть.

%<Сла'ва, и= ны'нjь, бг~оро'диченъ:%>

%<В%>сепjь'тая вл\дчце, * наде'жде вjь'рныхъ и=
о_у=твержде'нiе, * прибjь'жище и= по'мощь, * тя` мо'лимъ, *
w\т вся'кiя бjьды` рабы^ твоя^ сохрани`, * вjь'рою
покланя'ющыяся рж\ству` твоему`. * _е=го'же моли`, *
дарова'ти душа'мъ на'шымъ * ми'ръ и= ве'лiю ми'лость.

%<Кр\стобг~оро'диченъ:%>

%<С%>воего` а='гнца, * а='гница и= непоро'чная вл\дчца,
* на кр\стjь` jа='кw ви'дjьвши ви'да не и=му'ща, ниже`
добро'ты, о_у=вы` мнjь`, рыда'ющи, гл~го'лаше: * гдjь`
добро'та твоя` за'йде,сладча'йшiй; * гдjь`
бл~голjь'пiе; * гдjь` благода'ть блиста'ющая * _о='браза
твоегw`, * сн~е мо'й любе'знjьйшiй;

%<Тропа'рь, гла'съ г~:%>

%<А=%>п\сли ст~i'и, моли'те ми'лостиваго бг~а, да
прегрjьше'нiй w=ставле'нiе пода'стъ душа'мъ на'шымъ.



%<На о_у='трени, _о='ба канw'на _о=ктw'иха, и= ст~ы'хъ
на д~, _е=гw'же краегране'сiе:%>

%<Б%>г~оглагw'ливыя о_у=ченики` пою` спротяже'ннw.
%<I=w'сифъ.%>

%<Гла'съ а~. Пjь'снь а~. I=рмо'съ:%>

%<Т%>воя` побjьди'тельная десни'ца бг~олjь'пнw въ
крjь'пости просла'вися: та' бо, безсме'ртне, jа='кw
всемогу'щая, проти^вныя сотре`, i=и~льтянwмъ пу'ть глубины`
новосодjь'лавшая.

%<Б%>ж\ственнiи су'ще о_у=ченицы`, вопло'щшагwся за
милосе'рдiе бг~а на'шегw: того` моли'те, грjьхw'въ дарова'ти
проще'нiе, соверша'ющымъ ва'шу па'мять, блаже'ннiи.

%<З%>ерца^ла бж~iя свjьтови^дная, вмjьсти'т_ельна тогw`
подая'нiй jа=ви'стеся, бл~же'ннiи, всjь^мъ вjь^рнымъ,
благода'тельнw даю'ще сп~си'т_ельныя зари^, бг~ови'дцы
а=п\сли.

%<В%>озсiя'ша всjь^мъ просвjьще'нiе, w=заре'нiй
и=сто'чникъ поче'рпше, _е=ра'стъ и= те'ртiй, и= _о=лv'мпъ,
и= родiw'нъ, и= сwсiпа'тръ ку'пнw съ куа'ртомъ, jа=`же
благоче'стнw о_у=блажи'мъ.

%<Бг~оро'диченъ:%>

%<Р%>о'дъ человjь'ческiй твои'мъ рж\ство'мъ, дв~о,
w=бнови'ла _е=си`, сло'во бо родила` _е=си` _о='ч~ее, въ
пло'ть ме'ртвенную w=дjь'явшееся, и= безсме'ртiя пути^ на'мъ
показа'вшее.

%<Пjь'снь г~. I=рмо'съ:%>

%<_Е=%>ди'не вjь'дый человjь'ческагw существа` не'мощь,
и= ми'лостивнw въ не` воwбра'жся, препоя'ши мя` съ высоты`
си'лою, _е='же вопи'ти тебjь`, ст~ы'й: w=душевле'нный
хра'ме, неизрече'нныя сла'вы твоея`, чл~вjьколю'бче.


%<С%>ло'во jа='кw свjьти'льникъ мы'сленный пронося'ще,
а=п\сли, бг~опоко'рнw всю` тва'рь проидо'сте, тоя` мра'къ
разгоня'юще, и= сы'ны jа=вля'юще свjь'та бл~года'тiю, но'щи
невjь'дjьнiя рабо'тающыя.

%<Г%>лагw'лъ ва'шихъ пр\оро'чески во всю` и=зы'де
вселе'нную вjьща'нiе спаси'тельное, и= дjь'лъ свjь'тлое
показа'нiе всю` зе'млю w=бтече`, ду'шы просвjьща'ющее,
бг~оглаго'ливiи гд\сни а=п\сли.

%<В%>се'лься въ душа'хъ ва'шихъ, му'дрiи, дх~ъ
всест~ы'й, бг~ови'дны весьма` содjь'ла: всю'ду мi'ръ
w=бходя'ще, хра'мы разори'сте i='дwльскiя бл~года'тiю, и=
бг~у цр~кви воздвиго'сте.

%<Бг~оро'диченъ:%>

%<С%>н~а _о='ч~а _е=диноро'днаго, безма'терня пе'рвjье
и= и=зъ теб_е` рожде'нна о_у=вjь'дjьвше без\ъ_о'ч~а бж~iю
мт~рь и=сповjь'даемъ тя`, безстра'стнw ро'ждшую, и= дв~у
пребы'вшу па'че сло'ва, мр~i'е бг~оневjь'сто.

%<Конда'къ, гла'съ д~. Подо'бенъ: Jа=%>ви'лся _е=си`:

%<Jа=%>ви'ся дне'сь а=п\слъ честно'е торжество`,
подаю'щее jа='вjь всjь^мъ прегрjьше'нiй w=ставле'нiе,
соверша'ющымъ и='хъ па'мять.

%<Та'же сjьда'ленъ, гла'съ а~. Подо'бенъ: Г%>ро'бъ
тво'й:

%<_Е=%>ра'ста и= _о=лv'мпа, сwсiпа'тра и= те'ртiа,
родiw'на ку'пнw и= куа'рта па'мять согла'снw почти'мъ, къ
ни^мъ воспjьва'юще: бж\ственнiи проповjь'дателiе, и= слуги^
сло'ва, ду'шы на'шя вjь'чнующiя му'ки моли'твами ва'шими
и=зба'вите.

%<Сла'ва, и= ны'нjь, бг~оро'диченъ:%>

%<Б%>езневjь'стная, ч\стая бц\де дв~о, _е=ди'на
вjь'рныхъ предста'тельнице и= покро'ве, бjь'дъ и= скорбе'й
и= лю'тыхъ w=бстоя'нiй вся^ и=зба'ви, на тя` о_у=пова'нiе,
_о=трокови'це, и=му'щыя, и= ду'шы на'шя спаси` бж\ственными
моли'твами твои'ми.

%<Кр\стобг~оро'диченъ:%>

%<Н%>ескве'рная а='гница а='гнца и= па'стыря повjь'шена
на дре'вjь ме'ртва зря'щи, пла'чущи, вjьща'ше, мт~рски
восклица'ющи:ка'кw претерплю` твое`, _е='же па'че
сло'ва, сн~е мо'й, сни'тiе и= вw'льныя стр\сти, бж~е
пребл~гi'й;

%<Пjь'снь д~. I=рмо'съ:%>

%<Г%>о'ру тя`, бл~года'тiю бж~iею приwсjьне'нную,
прозорли'выма а=вваку'мъ о_у=смотри'въ _о=чи'ма, и=зъ теб_е`
и=зы'ти i=и~леву провозглаша'ше ст~о'му, во спасе'нiе на'ше
и= w=бновле'нiе.

%<О_у=%>твержд_е'нiя дре'вле неутвержд_е'нымъ бы'вше,
раскопа'сте ва'шими бг~ода'нными о_у=ч_е'нiи вра^жiя
тверды^ни всера^зныя, и= запустjь'нiю преда'сте, бг~ови'днiи
сп~совы а=п\сли.

%<В%>ельми` хр\стw'ва вели^чiя проповjь'дающе,
о_у=ма'ленiи всеконе'чнw, великопроповjь^дницы, земны^я
вельми` просвjьти'сте свjь'тлw, вели'чiемъ бл~года'ти
соверши'вше, бж~е'ственнiи а=п\сли.

%<Д%>а похва'лится бж\ственный _о=лv'мпъ пjьснопjь'ньми,
и= родiw'нъ съ ни'мъ да возвели'чится благоче'стнw, тече'нiе
соверши'вше муче'нiя, съ петро'мъ бг~опроповjь'дникомъ въ
ри'мjь, глава'ми w\тсjька'еми.

%<Бг~оро'диченъ:%>

%<Ч%>уде'съ бо'льше всjь'хъ, всенепоро'чная, въ тебjь`
новосодjь'явшееся чу'до показа'ся jа='вственнw: бг~а бо
родила` _е=си` тjьле'снjь, земны^мъ за милосе'рдiе
соедини'вшася, въ несли'тнjьмъ соедине'нiи, бг~оневjь'сто.

%<Пjь'снь _е~. I=рмо'съ:%>

%<П%>росвjьти'вый сiя'нiемъ прише'ствiя твоегw`,
хр\сте`, и= w=свjьти'вый кр\сто'мъ твои'мъ мi'ра концы`,
сердца` просвjьти` свjь'томъ твоегw` бг~оразу'мiя,
правосла'внw пою'щихъ тя`.

%<М%>у'дрость _о='ч~а все` w=существова'вшая,
о_у=чи'тели въ мi'ръ ва'съ посла`, въ му'дрости дх~а и=
и='стины, jа=вле'нiемъ вся^ о_у=мудря'ющыя, сла'внiи.

%<С%>ло'ва вмета'юще, всему'дрiи, о_у='дицу,
возвлеко'сте и=зъ глубины` невjь'дjьнiя бл~года'тiю ры'бъ
су'щыя безгла'сншыя, и= гд\су вjь'ровавшыя приведо'сте.


%<В%>осхва'лимъ _о=лv'мпа, и= вели'каго родiw'на, и=
те'ртiа, и= сwсiпа'тра, ку'пнw и= _е=ра'ста, и= бж\ственнаго
куа'рта, хр\стопроповjь'дники, и= всjь'хъ благочести'выхъ
защи'тники.

%<Бг~оро'диченъ:%>

%<З%>ачала` _е=си` сло'вомъ сло'во, всенепоро'чная, и=
родила` _е=си` па'че о_у=ма` и= сло'ва, бг~оневjь'стная,
бы'вша, бц\де, чл~вjь'ка. тjь'мъ тя` слов_есы`
бг~одохнове'нными всегда` о_у=блажа'емъ.

%<Пjь'снь s~. I=рмо'съ:%>

%<W=%>бы'де на'съ послjь'дняя бе'здна, нjь'сть
и=збавля'яй, вмjьни'хомся jа='кw _о='вцы заколе'нiя, спаси`
лю'ди твоя^, бж~е на'шъ: ты' бо крjь'пость немощству'ющихъ
и= и=справле'нiе.

%<П%>речестнi'и, jа='кw ка'менiе валя'ющеся на земли`,
привали'сте къ благоче'стiю и='же нра'вомъ лука'вымъ
ка'менiю нечу'вственному служа'щыя, бг~ови'днiи сло'ва
таи'нницы блаже'ннjьйшiи.

%<_Е=%>ди'ницу въ трiе'хъ ли'цjьхъ неразлу'чну,
несли'тну проповjь'дающе, многобо'жную w\т земли` разори'сте
ле'сть, неле'стнiи хр\стw'вы а=п\сли, и= лю'тjь
прельщ_е'нныя къ свjь'ту бг~озна'нiя наста'висте.

%<Р%>а'зумы кра'сными несмы'сльство нему'дрыхъ,
прему'дрiи а=п\сли, разори'сте, и= о_у=тверди'сте бг~у
всецр~ю` _е=ди'ному вjь'ровати, тва'рь всю` бж\ственными
свjьтоли^тiи о_у=краша'ющему.

%<Бг~оро'диченъ:%>

%<Jа='%>кw и=но'е не'бо, пе'рвагw, вл\дчце, jа='вльшися
вы'шшее, тя` сла'вимъ, сл~нце на'мъ пра'вды возсiя'вшее, и=
глубо'кую невjь'дjьнiя тму` w\тгна'вшее.

%<Конда'къ, гла'съ в~. Подо'бенъ: В%>ы'шнихъ и=щя`:

%<Б%>ж\ственнымъ свjь'томъ о_у='мъ w=зари'вше,
витi^йская плет_е'нiя му'дрjь разори'сте: и= jа=зы'ки вся^
о_у=лови'вше, а=п\сли сла'внiи, вл\дцjь приведо'сте, тр\оцу
бж\ственную сла'вити науча'юще.

%<I='косъ:%>

%<Jа='%>кw о_у=ч~ницы` всjь'хъ вл\дки, мре'жею,
бг~ови'дцы, ва'шихъ моли'твъ, и=зъ глубины` прегрjьше'нiй
и=звлецы'те смире'нную ду'шу мою`, сjьтьми` о_у=ловле'нную
де'мwнскихъ ко'зней: да до'брjь преше'дъ про'чее вре'мя
живота` моегw`, пою` ва'съ любо'вiю, и= просла'влю житiе`
ва'ше непоро'чное, _е='же на земли` соверши'сте, лю'тjь
w=мрач_е'нныя просвjьти'вше, тр\оцу бж\ственную сла'вити
науча'юще.

%<Пjь'снь з~. I=рмо'съ:%>

%<Т%>ебе` о_у='мную, бц\де, пе'щь, разсмотря'емъ,
вjь'рнiи, jа='коже бо _о='троки спасе` три` превозноси'мый,
мi'ръ w=бнови` во чре'вjь твое'мъ всецjь'лъ, хва'льный
_о=тц_е'въ бг~ъ и= препросла'вленъ.

%<Т%>я` свяще'нна i=коно'ма, _е=ра'сте, цр~кве
хр\сто'вы, су'щiя во i=ер\сли'мjь, пишя`, проповjь'даше
па'vелъ а=п\слъ, съ ни'миже тя` почита'емъ, пою'ще хр\сту`:
хва'льный _о=тц_е'въ на'шихъ бж~е, бл~гослове'нъ _е=си`.

%<Т%>ерпjь'нiемъ и=скуше'нiй, и= скорбе'й, и= гоне'нiй
и=скуси'вся, и= jа='звами хр\сто'выми о_у=добря'емь,
_е=ра'сте пребога'те, велегла'снw взыва'лъ _е=си`: хва'льный
_о=тц_е'въ бж~е, бл~гослове'нъ _е=си`.

%<З%>ако'на но'вагw jа=ви'лся _е=си`, куа'рте,
возвjьсти'тель, ве'тхагw беззако'нiя w\тводя`
чуждему'др_енныя, и= къ возновле'нiю жи'зни преводя`
зову'щыя: хва'льный _о=тц_е'въ бж~е, бл~гослове'нъ _е=си`.

%<Бг~оро'диченъ:%>

%<_О='%>ч~ее сло'во соприсносу'щное, jа='вльшееся
земны^мъ воплоти'ла _е=си`, и= тjь'ломъ, _о=трокови'це,
породила` _е=си` человjь'ка бы'вша, да спасе'тъ человjь'ка,
хва'льный _о=тц_е'въ бг~ъ и= препросла'вленъ.

%<Пjь'снь и~. I=рмо'съ:%>

%<В%>ъ пещи` _о='троцы i=и~левы, jа='коже въ горни'лjь,
добро'тою бл~гоче'стiя чистjь'е зла'та блеща'хуся,
гл~го'люще: бл~гослови'те вся^ дjьла` гд\сня гд\са, по'йте
и= превозноси'те во вся^ вjь'ки.

%<Н%>ерасте'рзни столпи` хр\сто'вы jа='вльшеся цр~кве,
разори'сте sлоче'стiя стjь'ны вся^, вjь^рныя же, jа='кw
ка'менiе, назда'вше на ка'мени вjь'ры, вопiю'щыя: вся`
дjьла` гд\са по'йте, и= превозноси'те _е=го` во вjь'ки.

%<З%>аконополо'жницы jа=ви'стеся вы`, дх~а зако'нъ
напису'юще въ сердца'хъ вjь'рныхъ, всеблаже'ннiи, и='мже
просвjьща'еми вопiя'ху: вся^ дjьла` гд\са по'йте, и=
превозноси'те _е=го` во вjь'ки.

%<О_у=%>краси'вся, блаже'нный _о=лv'мпе, въ _о='ньже
де'нь пе'тръ вели'кiй коне'цъ прiя'тъ, jа='вjь сконча'вся,
ку'пнw съ родiw'номъ мече'мъ, повелjь'нiемъ не'рwна,
беззако'ннагw царя`: и= совокупи'стеся нб\снымъ ликw'мъ.

%<Бг~оро'диченъ:%>

%<С%>та'мна дре'вле и=му'щая ма'нну, ч\стая,
w=бразова'ше тя`: хр\ста' бо, сла'дость на'шу, носи'ла
_е=си' бо чре'вjь, и= пло'тiю родила` _е=си`, и=збавля'ющаго
вся'кiя го'рести безмjь'стныхъ прегрjьше'нiй, превознося'щыя
того` во вjь'ки.

%<Пjь'снь f~. I=рмо'съ:%>

%<_О='%>бразъ чи'стагw рождества` твоегw` _о=гнепали'мая
купина` показа` неwпа'льная: и= ны'нjь на на'съ напа'стей
свирjь'пjьющую о_у=гаси'ти, мо'лимся, пе'щь, да тя`, бц\де,
непреста'ннw велича'емъ.

%<Р%>а'внw тече'нiе соверши'вше, ра'внw w\т вл\дки
сло'ва w=бога'щшеся, ра'вныхъ дх~а дарw'въ сподо'бистеся, и=
по'честей ра'вныхъ получи'сте, а=п\сли гд\сни,
просвjьти'телiе серде'цъ на'шихъ.

%<Jа='%>коже нб\сныя sвjь'зды, бг~озна'меньми всю`
зе'млю просвjьти'сте, тму` глубо'кую невjь'дjьнiя
w\тгна'вше, и= сы'ны дне` показа'вше, дре'вле порабощ_е'нныя
козньми` вражде'бника.

%<П%>о'лкъ sлоу'мныхъ погуби'сте, во глубину` дре'вле
ври'нувшихъ jа=зы'ки люде'й: мно'жество же бг~у приведо'сте
спаса'емыхъ, чинw'мъ совокупля'еми невеще'ственныхъ си'лъ,
всеизбра'ннiи хр\сто'вы а=п\сли.

%<В%>ше'дше къ премi^рнымъ _о=лv'мпъ вели'кiй и=
сwсiпа'тръ, те'ртiй ку'пнw и= родiw'нъ, и= куа'ртъ, и=
_е=ра'стъ свяще'ннjьйшiй, и= ны'нjь w= мi'рjь и=зба'вителя
мо'лятъ.

%<Бг~оро'диченъ:%>

%<П%>ощади` лю'ди твоя^, гд\си, нахожде'нiя ва'рварскагw
на'съ и=збавля'я, и= грjьхw'въ и= напа'стей и= му'ки
вjь'чныя, моли'твами ро'ждшiя тя` дв~ы прест~ы'я, и=
сла'вныхъ а=п\слъ твои'хъ.

%<Свjьти'ленъ. По\д: Нб~о sвjьзда'ми:%>

%<С%>вjь^тлая прiя'т_елища дх~а ст~а'гw, пресвjь^тлыя
зари^ невече'рнягw дне`, свjьтода'т_ельная мw'лнiя, а=п\слы,
въ пjь'снехъ вjь'рнw просла'вимъ вси`.

%<Бг~оро'диченъ:%>

%<Т%>я` засту'пницу вси` и='мамы грjь'шнiи, _w прест~а'я
дв~о! ты` благоувjь'тлива на'мъ содjь'лай сн~а твоего`
мт~рними твои'ми мольба'ми.

