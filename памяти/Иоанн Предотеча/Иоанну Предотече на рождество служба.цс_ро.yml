---
вечерня:
   отпустительно:
      тропарь:
        глас: 4
         текст: 'Пророче и Предтече / пришествия Христова, / достойно восхвалити / тя недоумеем
            мы, / любовию чтущии тя: / неплодство бо рождшия / и отчее безгласие разрешися /
            славным и честным / твоим рождеством, / и воплощение Сына Божия // мирови проповедуется.'
      молитва: 'Святы́й Предте́че и Крести́телю Христо́в Иоа́нне! Пропове́дник сы́й
         покая́ния, ка́ющихся не пре́зри на́с, но моли́ся ко Влады́це Христу́ за на́с,
         недосто́йных рабо́в, уны́лых, немощны́х, во мно́гия грехи́ впа́дших. Сме́рти
         у́бо ча́ем, о гресе́х же на́ших николи́же поболе́хом и о Ца́рствии Небе́снем
         не попеко́хомся: но не пре́зри на́с, Крести́телю Христо́в, честны́й Предте́че,
         бо́лий рожде́нных все́х, по́стником и пусты́нником наста́вниче, чистоты́ учи́телю
         и бли́жний дру́же Христо́в. Тя мо́лим, к тебе́ прибега́ем: не отри́ни на́с,
         прося́щих твоего́ заступле́ния, обнови́ ду́ши на́ша покая́нием, е́же е́сть второ́е
         креще́ние: твои́м хода́тайством пре́д Го́сподем испроси́ на́м очище́ние грехо́в.
         Уста́ недосто́йная вопию́т к тебе́, и душа́ смире́нная мо́лится, се́рдце сокруше́нное
         из глубины́ воздыха́ет: простри́ пречи́стую твою́ десни́цу и защити́ на́с от
         вра́г ви́димых и неви́димых. Ей, Го́споди Иису́се Христе́! Моли́твами свята́го
         Иоа́нна Крести́теля Твоего́, изря́днее же Пречи́стыя Твоея́ Ма́тери, Влады́чицы
         на́шея Богоро́дицы, спаси́ на́с, гре́шных рабо́в Твои́х, ка́ющихся о гресе́х.
         Ты́ бо еси́ Бо́г ка́ющихся, и на Тя́, Спаси́теля, возлага́ем наде́жду, сла́вяще
         Пресвято́е и́мя Твое́, со Безнача́льным Твои́м Отце́м, и со Пресвяты́м и Благи́м
         и Животворя́щим Твои́м Ду́хом, ны́не и при́сно и во ве́ки веко́в. Ами́нь.'
утреня:
   величание: Величаем тя, / Предтече Спасов Иоанне, // и чтим еже от неплодове
      преславное рождество твое.
   канон:
      кондак:
         глас: 3
         текст: 'Прежде неплоды днесь / Христова Предтечу раждает, / и той есть исполнение /
            всякаго пророчества: / Егоже бо пророцы проповедаша, / на Сего во Иордане / руку
            положив, / явися Божия Слова / пророк, проповедник, // вкупе и Предтеча.'
