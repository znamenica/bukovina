<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ з~-й де'нь.%>

%<Собо'ръ ст~а'гw сла'внагw пр\оро'ка, пр\дте'чи и=
кр\сти'теля i=wа'нна.%>

%<Ве'черъ стiхоло'гiа не быва'етъ, бдjь'нiя ра'ди
бы'вшагw, кромjь` суббw'ты.%>

%<На Г%>д\си, воззва'хъ, %<стiхи^ры пра'здника г~ гла'съ
в~:%>

%<П%>росвjьти'теля на'шего, просвjьща'ющаго вся'каго
человjь'ка, ви'дjьвъ пр\дте'ча кр\сти'тися прише'дша,
ра'дуется душе'ю, и= трепе'щетъ, руко'ю показу'етъ _е=го`,
и= глаго'летъ лю'демъ: се'й и=збавля'яй i=и~ля, свобожда'яй
на'съ w\т и=стлjь'нiя. _W безгрjь'шный хр\сте`, бж~е на'шъ,
сла'ва тебjь`!

%<И=%>зба'вителю на'шему, w\т раба` креща'ему, и= дх~а
прише'ствiемъ свидjь'тельствуему, о_у=жасо'шася зря'ще
а='гг~льская вw'инства. Гла'съ же съ нб~се` принесе'ся
w\т _о=ц~а`: се'й, _е=го'же пр\дте'ча руко'ю креща'етъ, сн~ъ
мо'й _е='сть возлю'бленный, w= не'мже бл~говоли'хъ. Хр\сте`
бж~е на'шъ, сла'ва тебjь`!

%<I=%>_орда^нскiя струи^ тебе` и=сто'чника прiя'ша, и=
о_у=тjь'шитель въ ви'дjь голуби'нjь схожда'ше. Приклоня'етъ
ве'рхъ приклони'вый нб~са`. Зове'тъ и= вопiе'тъ бре'нiе
зижди'телю: что' ми повелjьва'еши, jа='же вы'ше мен_е`;
а='зъ тре'бую твоегw` кр~ще'нiя. _W безгрjь'шный хр\сте`,
бж~е на'шъ, сла'ва тебjь`!

%<И= предте'чи г~. Гла'съ а~. Подо'бенъ: В%>сехва'льнiи
мч~ницы:

%<В%>и'дjьвъ тя` гряду'ща, хр\сте`, къ себjь` предте'ча,
* и= креще'нiя прося'ща, * съ тре'петомъ возопи`: * что' ми
повелjьва'еши, * jа=`же па'че си'лы соверши'ти; * _w
всеси'льне гд\си, * ка'кw руко'ю косну'ся теб_е`, * руко'ю
вся^ содержа'щагw; * ты' мя па'че крести` раба` твоего`.

%<Jа=%>ви'хся ве'сь человjь'къ ны'нjь, * присту'пенъ
тебjь` бы'хъ, * _е=стество'мъ непристу'пный: * во'лею
w=бнища'хъ бога'тъ сы'й, * jа='кw да w=бнища'вшее w=богащу`
* нетлjь'нiемъ и= и=збавле'нiемъ. * Приступи`, крести` *
тлjь'нiю неподлежа'щаго, * и= мi'ръ w\т тли` и=з\ъима'ющаго.

%<С%>одержи'мь _е='смь w\твсю'ду, * и= ка'мw бjьжа'ти
недоумjь'юся, * рече` зижди'телю пр\дте'ча: пото'къ сы'й
пи'щный, ще'дре, * ка'кw о_у='бw тя` * рjь^чныя вше'дшаго
прiи'мутъ струи^, * и=злива'юща спасе'нiе, * почита'ющымъ
твое` * ст~о'е, сло'ве, jа=вле'нiе;

%<Сла'ва, гла'съ s~:%>

%<В%>о пло'ти свjьти'льниче, пр\дте'че сп~совъ,
прозябе'нiе непло'дныя, дру'же су'щагw w\т дв~ы, _е=му'же
взыгра'ньми во о_у=тро'бjь поклони'лся _е=си`, и= крести'лъ
_е=си` въ вода'хъ i=_орда'нскихъ: сего` моли`, мо'лимся,
пр\оро'че, бу'дущихъ и=збjьжа'ти треволне'нiй.

%<И= ны'нjь, пра'здника, гла'съ то'йже.%>

%<Б%>г~ъ сло'во jа=ви'ся пло'тiю ро'ду человjь'ческому,
стоя'шекрести'тися во i=_орда'нjь. И= глаго'лаше
къ нему` пр\дте'ча: ка'кw простру` ру'ку, и= прикосну'ся
верху` держа'щагw вся'ч_еская; а='ще и= w\т мр~i'и _е=си`
мл\днецъ, но вjь'мъ тя` бг~а превjь'чнаго, по земли` хо'диши
пjьва'емый w\т серафi^мъ, и= ра'бъ вл\дку креща'ти не
научи'хся. Непостижи'ме гд\си, сла'ва тебjь`.

%<Вхо'дъ. Прокi'менъ, гла'съ з~:%>

%<Б%>г~ъ на'шъ на нб~си` и= на земли`, вся^, _е=ли^ка
восхотjь`, сотвори`.

%<Стi'хъ: В%>о и=схо'дjь i=и~левjь w\т _е=гv'пта, до'му
i=а'кwвля и=зъ люде'й ва^рваръ, бы'сть i=уде'а ст~ы'ня
_е=гw`, i=и~ль _о='бласть _е=гw`.

%<Стi'хъ: М%>о'ре ви'дjь и= побjьже`, i=_орда'нъ
возврати'ся вспя'ть.

%<Стi'хъ: Ч%>то' ти _е='сть, мо'ре, jа='кw побjь'гло
_е=си`; и= тебjь`, i=_орда'не, jа='кw возврати'лся _е=си`
вспя'ть;

%<И= па'ки: Б%>г~ъ на'шъ на нб~си` и= на земли`:

%<Та'же, _е=ктенiа`.%>

%<На стiхо'внjь стiхи^ры, гла'съ д~. Подо'бенъ: Д%>а'лъ
_е=си` зна'менiе:

%<Jа='%>кw ви'дjь тя`, вл\дко, i=wа'ннъ предте'ча, * къ
нему` и=ду'ща, * о_у=жа'сенъ бы'въ, * jа='кw благонра'венъ
ра'бъ со стра'хомъ вопiя'ше: * ко'е смире'нiе, сп~се; * ка'я
нищета`, въ ню'же w=дjь'ялся _е=си`, * бога'тствомъ
бла'гости смири'вшагося человjь'ка возне'съ, * jа='кw
благоутро'бенъ, * jа='кw въ него` w=дjь'явыйся;

%<Стi'хъ: М%>о'ре ви'дjь и= побjьже`, i=_орда'нъ
возврати'ся вспя'ть.

%<Г%>ряди` ко мнjь`, * та'инство соверша'ющему
спаси'тельное, * предте'чи противовjьща'лъ _е=си`, * со
стра'хомъ послужи`, * сп~се вся'ческихъ, и= не о_у=жаса'йся.
* Сокруше'ннаго бо а=да'ма грjьхо'мъ w=бновля'я, *
креща'юся, jа='кw человjь'къ: * _е=стество'мъ нескве'рный, *
i=_орда'нскими вода'ми, въ ни'хже ви'диши прише'дша мя`.

%<Стi'хъ: Ч%>то' ти _е='сть, мо'ре, jа='кw побjь'гло
_е=си`; и= тебjь`, i=_орда'не, jа='кw возврати'лся _е=си`
вспя'ть;

%<С%>о'лнце w=чища'емо * кто` w\т земноро'дныхъ ви'дjь,
*i=wа'ннъ проти'вw рече`, * и= w=дjьва'ющаго нб~о
_о='блаки w=бнажа'ема всего`, * и= и=сто'чники и= рjь'ки
содjьва'ющаго въ во'ды входя'ща; * дивлю'ся несказа'нному
смотре'нiю твоему`, вл\дко: * не w=тягчи` раба` твоего` *
стра'шными повелjь^нiи.

%<Сла'ва, гла'съ д~. Вv"зантi'ево:%>

%<Jа='%>кw дх~а рачи'тель, и= бл~года'ти бг~овjьща'нная
ла'стовица, jа='снw смотре'нiе цр~е'во, человjь'ческому
ро'ду и=зъ чи'стыя свjь'тлw возсiя'вшаго, человjь'кwвъ на
w=бновле'нiе, просвjьти'лъ _е=си`, предте'че, сjь'тующихъ
_о=бы'чай w\те'мля въ коне'цъ, и= жи'зни присносу'щныя
прiя'ти направля'я сердца`, въ покая'нiи креща'емыхъ,
бл~же'нне бг~опрiя'тне.

%<И= ны'нjь, гла'съ то'йже:%>

%<П%>рiиди'те, подража'имъ му^дрыя дjь^вы, прiиди'те,
сря'щимъ jа='вльшагося вл\дку: jа='кw прiи'де, jа='кw
жени'хъ ко i=wа'нну. i=_орда'нъ ви'дjьвъ тя` о_у=боя'ся и=
пожда`. I=wа'ннъ вопiя'ше: не смjь'ю держа'ти верха`
безсме'ртнагw. Дх~ъ схожда'ше въ ви'дjь голуби'нjь
w=святи'ти во'ды. И= гла'съ съ нб~се`: се'й _е='сть сн~ъ
мо'й, прише'дый въ мi'ръ спасти` ро'дъ человjь'ческiй,
гд\си, сла'ва тебjь`.

%<Тропа'рь, гла'съ в~:%>

%<П%>а'мять пра'веднагw съ похвала'ми, тебjь' же
довлjь'етъ свидjь'тельство гд\сне, пр\дте'че, показа'лбося
_е=си` вои'стинну и= пр\оро'кwвъ честнjь'йшiй, jа='кw и= въ
струя'хъ кр\сти'ти сподо'бился _е=си` проповjь'даннаго.
Тjь'мже за и='стину пострада'въ ра'дуяся, бл~говjьсти'лъ
_е=си` и= су'щымъ во а='дjь бг~а jа='вльшагося пло'тiю,
взе'млющаго грjь'хъ мi'ра и= подаю'щаго на'мъ ве'лiю мл\сть.

%<Сла'ва, и= ны'нjь, пра'здника:%>

%<В%>о i=_орда'нjь креща'ющуся тебjь`, гд\си, тр\оческое
jа=ви'ся поклоне'нiе: роди'телевъ бо гла'съ
свидjь'тельствоваше тебjь`, возлю'бленнаго тя` сн~а
и=мену'я: и= дх~ъ въ ви'дjь голуби'нjь,
и=звjь'ствоваше словесе` о_у=твержде'нiе. Jа=вле'йся хр\сте`
бж~е, и= мi'ръ просвjьще'й, сла'ва тебjь`.

%<На повече'рiи, по трист~о'мъ, конда'къ предте'чи:
П%>лотска'гw твоегw` прише'ствiя: %<Ли'стъ р~, на
w=боро'тjь.%>

%<На полу'нощницjь глаго'лемъ каfi'сму _о=бы'чную. По
а~-мъ Трист~о'мъ, вмjь'стw, С%>е` жени'хъ: %<глаго'лемъ
тропа'рь пра'здника. По в~-мъ Трист~о'мъ, конда'къ
предте'чи: П%>лотска'гw твоегw` прише'ствiя:



%<На о_у='трени, на Б%>г~ъ гд\сь, %<тропа'рь пра'здника,
два'жды. Сла'ва, Предте'чи: И= ны'нjь, пра'здника.%>

%<По а~-й стiхоло'гiи сjьда'ленъ, гла'съ а~. Подо'бенъ:
К%>а'мени запеча'тану:

%<I=%>и~су ро'ждшуся w\т дв~ы мр~i'и, и= во i=_орда'нjь
кре'щшуся w\т i=wа'нна, дх~ъ сни'де на него` зри'мый въ
ви'дjь голуби'нjь. Сегw` ра'ди пр\оро'къ со а='гг~лы
глаго'лаше зовы'й: сла'ва прише'ствiю твоему`, хр\сте`,
сла'ва цр\ствiю твоему`, сла'ва смотре'нiю твоему`, _е=ди'не
человjьколю'бче.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ д~. Подо'бенъ:
Jа=%>ви'лся _е=си` дне'сь:

%<В%>о струя'хъ ви'дjьвъ тя` i=_орда'нскихъ крести'тися
хотя'ща, вели'кiй предте'ча, хр\сте`, съ весе'лiемъ
взыва'ше: прише'лъ _е=си`, и= jа=ви'лся _е=си` свjь'тъ
непристу'пный.

%<Сла'ва, и= ны'нjь, то'йже.%>

%<Канw'нъ пра'здника пе'рвый со i=рмосо'мъ на s~,
тропари` на д~: и= другi'й со i=рмосо'мъ на д~. I=рмосы`
_о=бою` канw'нwвъ пра'здника по два'жды: и= предте'чи на д~,
гла'съ то'йже. Канw'нъ пра'здника.%>

%<Гла'съ в~. Пjь'снь а~. I=рмо'съ:%>

%<Г%>лубины` w\ткры'лъ _е='сть дно`, и= су'шею своя^
влече'тъ, въ не'й покры'въ проти^вныя, крjь'пкiй во
бранjь'хъ гд\сь, jа='кw просла'вися.

%<А=%>да'ма и=стлjь'вшаго w=бновля'етъ струя'ми
i=_орда'нскими,и= sмi_е'въ главы^ гнjьздя'щихся
сокруша'етъ цр~ь вjькw'въ гд\сь, jа='кw просла'вися.

%<_О=%>гне'мъ бж~ества` невеще'ственнымъ, въ пло'ть
веще'ственну w=дjь'явся, i=_орда'нскою w=блага'ется водо'ю,
воплоще'йся w\т дв~ы гд\сь, jа='кw просла'вися.

%<С%>кве'рну w=мыва'яй человjь'кwвъ, си'мъ w=чи'щся во
i=_орда'нjь: и=`мже восхотjь'въ о_у=подо'бися, _е='же бjь`
пребы'въ, су'щыя во тмjь` просвjьща'яй гд\сь, jа='кw
просла'вися.

%<И='нъ канw'нъ пра'здника. Гла'съ то'йже.%>

%<Пjь'снь а~. I=рмо'съ:%>

%<Ш%>е'ствуетъ морску'ю волня'щуюся бу'рю, су'шу а='бiе
i=и~ль jа='вльшуюся: че'рмный же по'нтъ трiста'ты
_е=гv'п_етскiя покры` ку'пнw, водостла'ненъ гро'бъ, си'лою
крjь'пкою десни'цы вл\дчни.

%<О_у='%>тру jа='вльшуся человjь'кwмъ свjьтоно'сну,
ны'нjь w\т пусты'ни къ вода'мъ i=_орда^нскимъ, цр~ю`,
преклони'лъ _е=си` со'лнца твою` вы'ю, ли'ка мра'чна
родонача'льника и=схи'тити, скве'рны же вся'кiя w=чи'стити
тва'рь.

%<Б%>езнача'льне, струя'мъ спогре'бшася тебjь`, сло'ве,
но'ваго прево'диши, и=стлjь'вшаго ле'стiю сего`, несказа'ннw
w\т _о=ц~а` прiе'мъ гла'съ держа'венъ: се'й возлю'бленный,
ра'венъ же мнjь` _е='сть _о='трокъ _е=стество'мъ.

%<Канw'нъ предте'чи. Творе'нiе fеофа'ново, _е=гw'же
краегране'сiе:%>

%<К%>рести'телю хр\сто'въ, хвал_е'нiя моя^ прiими`.

%<Гла'съ в~. Пjь'снь а~. I=рмо'съ:%>

%<Н%>епроходи'мое волня'щееся мо'ре, бж~iимъ свои'мъ
велjь'нiемъ и=зсуши'вшему, и= пjьшеше'ствовати сквозjь` _е=`
i=и~льт_ескiя лю'ди наста'вльшему, гд\севи пои'мъ: сла'внw
бо просла'вися.

%<П%>огружа'ема мя` страсте'й бу'рею, предте'че,
мл~твами твои'ми предвари'въ спаси`: безстра'стiя бо са'мъ
бы'лъ _е=си` прiя'телище ч\стно'е и= чистjь'йшее, гд\су
свы'ше w\т младе'нства возложе'нъ.

%<Р%>а'дуяся бг~у предстоя'й а='гг~лъ, равноа'гг~льнаго
бл~говjьсти` заха'рiи честно'му, твоему` свяще'нствующу
_о=тцу`, тя`, всебл~же'нне, гд\сня предте'чу, и= дру'га
бы'вша.

%<И=%>спо'лненъ бы'лъ _е=си` всест~а'гw дх~а, _е=ще` во
чре'вjь твоея` ма'тере вну'трь носи'мь, и= взыгра'нiемъ
кра'снымъ дjь'вственный пло'дъ ра'дуяся возвjьсти'лъ _е=си`,
и= поклони'лся _е=си`, пр\оро'че всече'стне.

%<Н%>епрохо'дный всjь^мъ человjь'кwмъ пе'рвjье,
стра'нный пу'ть житiя` просjь'кшаго, и= крести'вшаго хр\ста`
во i=_орда'нскихъ струя'хъ, восхва'лимъ гд\сня пр\дте'чу,
бж~е'ственнаго и= бг~ому'драго.

%<Бг~оро'диченъ:%>

%<В%>сеwсщ~е'нный дв\ства хра'мъ, во чре'вjь бг~а сло'ва
чревоноси'вшая, притека'ющыя къ тебjь` и= призыва'ющыя,
ч\стая, спаси` моли'твами твои'ми, бjь'дъ разруша'ющи
нахожде'нiе, всенепоро'чная.

%<Катава'сiа: Г%>лубины` w\ткры'лъ _е='сть дно`:

%<Другi'й: Ш%>е'ствуетъ морску'ю: %<По кли'росwмъ.%>

%<Пjь'снь г~. I=рмо'съ:%>

%<К%>рjь'пость дая'й цар_е'мъ на'шымъ гд\сь и= ро'гъ
пома'занныхъ свои'хъ вознося'й w\т дв~ы ражда'ется, гряде'тъ
же ко креще'нiю. тому`, вjь'рнiи, возопiе'мъ: нjь'сть ст~ъ,
jа='кw бг~ъ на'шъ.

%<Н%>епло'дная дре'вле и= безча'дная лю'тjь, дне'сь
весели'ся хр\сто'ва це'рковь: водо'ю бо и= дх~омъ сы'нове
тебjь` роди'шася, вjь'рою взыва'юще: нjь'сть ст~ъ, jа='коже
бг~ъ на'шъ.

%<В%>е'лiимъ гла'сомъ въ пусты'ни вопiе'тъ пр\дте'ча:
хр\сту` о_у=гото'вайте пути^, и= стези^ бг~у на'шему пра^вы
содjь'лайте, вjь'рою взыва'юще: нjь'сть ст~ъ, jа='коже бг~ъ
на'шъ.

%<И='нъ. I=рмо'съ:%>

%<_Е=%>ли'цы дре'внихъ и=зрjьши'хомся сjь'тей, бра'шенъ
львw'въ сотре'нныхъ члено'вными, ра'дуимся и= разшири'мъ
о_у=ста`, сло'во плету'ще слове'съ сладкопjь'нiя, и='мже къ
на'мъ наслажда'ется дарова'нiй.

%<О_у=%>мерщвле'нiе пе'рвjье насади'вый тва'ри, sвjь'ря
sлодjь'йственнагw воwбра'жся въ _е=стество`,
w=мрача'ется плотски'мъ прише'ствiемъ, о_у='тру jа='вльшуся,
прирази'вся вл\дцjь, сокруши'ти свою` вражде'бную главу`.

%<В%>лече'тъ къ себjь` бг~озда'нное _е=стество`
о_у=тро'бы мучи'теля, погребе'нное предjь'лы: ражда'ется
па'ки земноро'дныхъ w=бновле'нiе, дjь'ло держа'вно соверша'я
вл\дка: прiи'де бо то'е w=чи'стити хотя`.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^. Возвесели'бося ду'хъ
мо'й, внегда` пjь'ти: нjь'сть ст~ъ, jа='коже бг~ъ на'шъ, и=
нjь'сть пра'веденъ, па'че теб_е`, гд\си.

%<Н%>епло'дствiя поноше'нiе разрjьши'лъ _е=си`, позна'въ
дв~ы бж\ственное рж\ство`, взыгра'лъ _е=си` ра'дуяся во
чре'вjь ма'терни, всехва'льне, а='гг~лwвъ сожи'телю, гд\сень
предте'че блаже'ннjьйшiй.

%<С%>тези^ пред\ъугото'вивъ гд\сни, ше'ствовалъ _е=си`
предъ лице'мъ _е=гw`, пр\оро'че: jа='кw свjьти'льникъ бо
всjь^мъ jа=вля'яй сла'вы _о='ч~ее сiя'нiе, jа='вльшееся
пло'тiю на'съ ра'ди, показа'лся _е=си` всjь'хъ
и=зя'щнjьйшiй.

%<В%>озсiя'лъ _е=си`, jа='кw о_у='тро, пра'вды сл~нце
возвjьща'я су'щымъ во тмjь`: всjь'хъ бо спасе'нiя ты` бы'лъ
_е=си` проповjь'дникъ и= предте'ча, и= всjь^мъ глаго'лалъ
_е=си`: ко хр\сту` приступи'те вjь'рою, и= спасе'теся.

%<Бг~оро'диченъ:%>

%<Р%>а'дость неизглаго'ланную прiе'мши, зачала` _е=си`
безсjь'меннw твоего` вл\дку, всю`, бг~ома'ти, вселе'нную
призва'вшаго. _Е=му'же и= взыва'емъ: jа='кw нjь'сть ст~ъ
па'че теб_е`, гд\си.

%<Катава'сiа: К%>рjь'пость дая'й: %<Другi'й: _Е=%>ли'цы
дре'внихъ:

%<Конда'къ, гла'съ д~:%>

%<Jа=%>ви'лся _е=си` дне'сь вселе'ннjьй, и= свjь'тъ
тво'й, гд\си, зна'менася на на'съ, въ ра'зумjь пою'щихъ тя`:
прише'лъ _е=си`, и= jа=ви'лся _е=си` свjь'тъ непристу'пный.

%<I='косъ:%>

%<Г%>алiле'и jа=зы'честjьй, завулw'нстjьй странjь`, и=
нефfали'мстjьй земли`, jа='коже рече` пр\оро'къ,
свjь'тъ вели'къ возсiя` хр\сто'съ, w=мрач_е'ннымъ свjьтла`
jа=ви'ся заря` и=зъ виfлее'ма w=блиста'ющая, па'че же и=зъ
мр~i'и гд\сь, все'й вселе'ннjьй возсiява'етъ лучы` сл~нце
пра'вды. Тjь'мже и=`же w\т а=да'ма назi'и, прiиди'те вси`
w=блече'мся въ него`, да согрjь'емся: покрыва'етъ бо нагi^я,
и= просвjьща'етъ т_е'мныя. Прише'лъ _е=си`, и= jа=ви'лся
_е=си` свjь'тъ непристу'пный.

%<Та'же сjьда'ленъ, гла'съ и~. Подо'бенъ:
П%>рему'дрости:

%<I=%>_орда'нъ струя'ми слу'житъ, и= i=wа'ннъ
простира'етъ ру'ку тлjь'нную, jа='вльшуся тебjь`, неви'диме,
пло'тiю ко креще'нiю: но _о='въ о_у='бw возвраща'шеся
вспя'ть со стра'хомъ, _о='въ же а='бiе держа'ше съ
тре'петомъ тя` нетлjь'ннаго. Вои'стинну а='гнецъ бж~iй
и=сто'чникъ присноживо'тный, и=сто'чники же и= моря`, и=
человjь'ки w=святи'въ: тр\оца бо просiя` свы'ше, сн~а тя`
и=мену'етъ роди'тель, и= ст~ы'й дх~ъ схо'дитъ.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<О_у=%>слы'шахъ, гд\си, гла'съ тво'й, _е=го'же ре'клъ
_е=си`, гла'съ вопiю'щагw въ пусты'ни, jа='кw возгремjь'лъ
_е=си` надъ вода'ми мно'гими, твоему` свидjь'тельствуяй
сн~у, ве'сь бы'въ соше'дшагw дх~а, возопи`: ты` _е=си`
хр\сто'съ, бж~iя му'дрость и= си'ла.

%<W=%>чища'емо со'лнце кто` ви'дjь, проповjь'дникъ
вопiе'тъ, пресвjь'тлое _е=стество'мъ; да тебе` вода'ми
сiя'нiе сла'вы, _о=ц~а` _о='бразъ присносу'щнагw w=мы'ю, и=
сjь'но сы'й _о=гню` прикосну'ся твоегw` бж~ества`: ты' бо
_е=си` хр\сто'съ, бж~iя му'дрость и= си'ла.

%<Jа=%>ви` бж\ственное, _е='же и=мjь` бл~гоговjь'нiе
мwv"се'й прилучи'вся тебjь`: jа='кw бо и=з\ъ купины` тя`
возгласи'вша разумjь`, а='бiе w\тврати` лице`, а='зъ же
ка'кw тя` о_у=ви'жу jа='снw; и=ли` ка'кw ру'ку положу` на
тя`; ты' бо _е=си` хр\сто'съ, бж~iя му'дрость и= си'ла.


%<Д%>уше'вное соверша'я, му'дре, и= сло'вомъ почте'ный,
безду'шныхъ стыжду'ся. А='ще бо крещу' тя, клеве'тна ми`
_е='сть _о=гне'мъ дымя'щаяся гора`, побjь'гшее же мо'ре на
дво'е, и= i=_орда'нъ се'й возврати'выйся: ты' бо _е=си`
хр\сто'съ, бж~iя му'дрость и= си'ла.

%<И='нъ. I=рмо'съ:%>

%<_О=%>гне'мъ w=чи'щся та'йнагw зрjь'нiя, поя` пр\оро'къ
человjь'кwвъ новодjь'йство, возглаша'етъ гла'съ, дх~омъ
пле'щущъ, воплоще'нiе jа=вля'ющь неизрече'нна сло'ва, и='мже
си'льныхъ держа^вы сотро'шася.

%<П%>о'сланъ w\т _о=ц~а`, всесвjь'тлое сло'во, но'щи
w\тгна'ти sломра'чное стремле'нiе, и= и=скорени'ти гряде'ши
человjь'кwвъ грjьхи`, сы'ны же привлещи` твои'мъ
креще'нiемъ, бл~же, свjь^тлы w\т стру'й i=_орда'нскихъ.

%<С%>а'мое прови'дjьвъ нарече'нное сло'во, jа='снw
проповjь'дникъ вопiе'тъ тва'ри: се'й пре'жде мен_е`, вторы'й
пло'тiю, со_обра'зенъ просiя` бж\ственною си'лою,
вражде'бный на'шъ w\тя'ти грjь'хъ.

%<П%>а'жить о_у= себ_е` животво'рну нося`, о_у=ловля'етъ
sмi_е'въ гнjь'здамъ натека'я мно'гими сjьтьми`, низлага'я
бг~ъ сло'во: запина'етъ же о_у=язви'вшаго всемi'рный ро'дъ,
сего` потре'бль и=збавля'етъ тва'рь.

%<И='нъ. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и=
о_у=жасо'хся, до мен_е' бо и='деши, мене` и=щя`
заблу'ждшаго. Тjь'мъ мно'гое твое` снизхожде'нiе, _е='же на
мя`, прославля'ю, многоми'лостиве.

%<W=%>скверн_е'нныя w=мы'ти водо'ю посла'лся _е=си`, w\т
вл\дки о_у=готовля'я прiя'ти, взе'млющагw грjь'хъ хр\ста`,
и= ле'сть w\тгоня'ща бг~оразу'мiя заре'ю, всече'стне.

%<Jа='%>да мя` sмiи'на о_у=грызе'нiя и=сцjьли'ти,
бл~же'нне, моли`, и='же хр\ста` вода'ми крести'въ
i=_орда'нскими, въ ни'хже sмi_е'въ возгнjьзди'вшуюся sло'бу
сп~съ сокруши`.

%<М%>у'дростiю бж~iею о_у=кра'шенъ, прише'лъ _е=си`
хр\стопроповjь'дникъ: вопiю'щагw бо бы'лъ _е=си`
зову'щiй, пока'йтеся, гла'съ, jа='кw пр\оро'къ провозгласи`,
су'щаго па'че всjь'хъ человjь^къ тя` показу'я на'мъ.

%<С%>тра'нное и= человjь'ки нетре'нное живы'й житiе`,
предста'лъ _е=си` вода'мъ, всеизря'днjьйше, i=_орда^нскимъ,
гла'съ _о='ч~iй слы'шавъ, и= прише'ствiе дх~а о_у=зрjь'въ.

%<Бг~оро'диченъ:%>

%<И='%>же вся^ созда'вый гд\сь, по на'мъ са'мъ
зи'ждется, всели'вся, всеч\стая, во о_у=тро'бу твою`
всест~у'ю, во _о='бразъ человjь'чь w=дjь'яся, и= сво'й
_о='бразъ спасе`.

%<Катава'сiа: О_у=%>слы'шахъ, гд\си, гла'съ тво'й:
%<Другi'й: _О=%>гне'мъ w=чи'щся:

%<Пjь'снь _е~. I=рмо'съ:%>

%<I=%>и~съ, живота` нача'льникъ, разрjьши'ти w=сужде'нiе
гряде'тъ а=да'ма первозда'ннагw, w=чище'нiй же jа='кw бг~ъ
не тре'буя, па'дшаго w=чища'етъ во i=_орда'нjь: въ не'мже
вражду` о_у=би'въ, преиму'щь вся'къ о_у='мъ ми'ръ да'руетъ.

%<С%>ше'дшымся без\ъ числа` лю'демъ w\т i=wа'нна
крести'тися, са'мъ посредjь` и='хъ ста`. Провозгла'си же
предстоя'щымъ: кто` показа`, непокори'вiи, гнjь'ва ва'мъ
о_у=клони'тися хотя'щагw бы'ти; плоды` достw'йны хр\сту`
сотвори'те: предстоя'й бо ны'нjь ми'ръ да'руетъ.

%<Д%>jь'латель и= зижди'тель посредjь` стоя'й, jа='кw
_е=ди'нъ всjь'хъ сердца` и=спыту'етъ, чисти'тельную же
лопа'ту руко'ю прiе'мъ, всемi'рное гумно` всему'дрjь
разлуча'етъ, непло'дiе паля`, бл~гоплw'днымъ вjь'чный
живо'тъ да'руетъ.

%<И='нъ. I=рмо'съ:%>

%<В%>рага` те'мнагw и= w=скверне'ннагw jа='да
w=чище'нiемъ дх~а и=змове'ни, къ но'вой приста'хомъ
небла'зненной стези`, водя'щей въ непристу'пную ра'дость,
_е=ди'нjьмъ присту'пну, и=`мже бг~ъ примири'ся.

%<В%>и'дjьвъ зижди'тель, во мра'цjь прегрjьше'нiй
плени'цами неизбjь'жными, _е=го'же воwбрази` п_е'рсты,
поставля'етъ на_о=бою` ра^му воздви'гъ горjь`,
ны'нjь во многотеку'щихъ вода'хъ w=мыва'я студа` дре'внягw
а=да'мова sла'гw нра'ва.

%<С%>о бл~гоче'стiемъ притеце'мъ прилjь'жнw, ко
и=сто'чникwмъ пречи^стымъ тече'нiя спаси'тельнагw, сло'во
о_у=смотря'юще w\т нетлjь'нныя, почерпа^ла принося'ще жа'жди
бж\ственныя, мi'ра сла'достнjь и=сцjьля'я неду'гъ.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте` сп~се мо'й, къ тебjь` о_у='тренюю
цр~ю` ми'ра, просвjьти' мя сiя'нiемъ твои'мъ: и=но'гw бо,
ра'звjь теб_е`, бо'га не зна'ю.

%<П%>реесте'ственныя добродjь'тели свjьтлостьми`
w=заре'нъ, jа='кw w\т нб\снагw тайновожде'нiе вода'мъ
предста'лъ _е=си` i=_орда^нскимъ, креща'я и= w=чища'я
водо'ю, предте'че, вjь'рою душе'вною приступа'ющыя тебjь`.

%<Ч%>и'стый и= нетлjь'нный свjь'тъ хотя` крести'ти,
сосу'дъ чистjь'йшiй показа'лся _е=си`, i=wа'нне: бо'лiй бо
всjь'хъ w\т негw` пред\ъизбра'лся _е=си`, пр\оро'кwвъ же
честнjь'йшiй, пр\оро'чествованнаго бо сподо'бился _е=си`
ви'дjьти.

%<П%>о'сланъ бы'въ пред\ъ лице'мъ гд\снимъ, всегw`
всjь^мъ ст_ези` человjь'кwмъ показу'я, прикаса'ется трепе'щя
верху` вл\дчню, и= кр~ща'етъ глаго'ля предте'ча: и=но'гw
ра'звjь теб_е` бо'га не вjь'мъ.

%<К%>то` ви'дjь, и=ли` кто` слы'ша когда` безскве'рнаго
созда'нiю ве'рхъ преклоня'юща, руко'ю вся^ содержа'щаго,
тjь'мъ тре'петнw крести'тель вопiя'ше: и=но'гw па'че теб_е`
бо'га не вjь'мъ.

%<Бг~оро'диченъ:%>

%<С%>н~ъ бж~iй, сн~ъ тво'й, дв~о, jа='вjь показа'ся,
дjьла` jа='кw бг~ъ соверша'я во'лею _е=ди'ною. Тjь'мже тя`
вси` и='стиннw бц\ду и= гд\сственнw и=мену'емъ: и=ны'я бо
мт~ре бж~iя не вjь'мы.

%<Катава'сiа: I=%>и~съ, живота` нача'льникъ: %<Другi'й:
В%>рага` те'мнагw:

%<Пjь'снь s~. I=рмо'съ:%>

%<Г%>ла'съ словесе`, свjьти'льникъ свjь'та, денни'ца
сл~нца, пр\дте'ча, въ пусты'ни, пока'йтеся, всjь^мъ вопiе'тъ
лю'демъ, и= пред\ъwчи'ститеся: се' бо предстои'тъ хр\сто'съ,
w\т тли` мi'ръ и=збавля'яй.

%<Р%>о'ждся нетлjь'ннw w\т бг~а и= _о=ц~а`, w\т дв~ы
кромjь` скве'рны воплоща'ется хр\сто'съ: _е=му'же реме'нь,
jа=`же w\т на'съ сло'ва сочта'нiя, разрjьши'ти неудо'бь
о_у=чи'тъ предте'ча, земнорw'дныя w\т ле'сти и=збавля'я.

%<_О=%>гне'мъ кр\сти'тъ коне'чнымъ хр\сто'съ проти^вныя,
а= не бг~а му'дрствующихъ _е=го`: дх~омъ же w=бновля'етъ
водо'ю бл~года'ти разумли^выя бж\ства` _е=гw`, w\т
прегрjьше'нiй и=збавля'я.

%<И='нъ. I=рмо'съ:%>

%<В%>ожделjь'ннаго jа='вствова со всебл~же'ннымъ
гла'сомъ _о=ц~ъ, _е=го'же и=з\ъ чре'ва w\тры'гну: _е='й,
глаго'летъ, се'й соесте'ственъ сн~ъ сы'й свjьтоза'ренъ,
произни'че и=з\ъ человjь'ча ро'да: сло'во же мое` жи'во, и=
чл~вjь'къ промышле'нiемъ.

%<W\т%> глуби'ннагw льва`, тревече'рнiй стра'ннjь
пр\оро'къ во вну'треннихъ валя'яся, а='бiе произы'де,
пакибытiя` спасе'нiе, w\т sмi'я человjькоубi'йцы, всjь^мъ
пред\ъявля'я въ послjь^дняя лjь^та.

%<W\т%>ве'рсту не'бу всесвjь'тлыхъ писа'нiй, о_у=чени'къ
зри'тъ w\т _о=ц~а` посыла'емь: пребыва'ющь же дх~ъ на
пречи'стjьмъ сло'вjь, наше'дъ jа='кw го'лубь неизрече'ннымъ
_о='бразомъ, лю'демъ же jа=вля'ется, прише'дшымъ ко вл\дцjь.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<Т%>ы` сло'ва гла'съ предше'ствовалъ _е=си`, и= jа='кw
свjьтоно'сная sвjьзда` возсiя'лъ _е=си`, провозвjьща'я,
предте'че, ты` пра'вды сл~нца.

%<З%>емны'хъ попече'нiй не о_у=вjь'дjьлъ _е=си`, и=
нб\сныминаде'ждами w=богати'лся _е=си`: на земли`
jа='кw а='гг~лъ жи'знь соверши'лъ _е=си`, всебл~же'нне.

%<П%>р\оро'кwвъ тя` печа'ть зна'емъ, jа='кw ве'тхаго и=
но'ваго хода'тая, и= крести'теля и= пр\дте'чу, сп~са хр\ста`
предвозвjьща'емъ.

%<Бг~оро'диченъ:%>

%<Н%>есказа'нно вои'стинну зача'тiе, неизрече'нно
рж\ство` твое` и= непостижи'мо всjь^мъ вjь^рнымъ
познава'ется и= вjь'руется, _е=ди'на бг~оневjь'сто.

%<Катава'сiа: Г%>ла'съ словесе`: %<Другi'й:
В%>ожделjь'ннаго jа='вствова:

%<Конда'къ, гла'съ s~:%>

%<П%>лотска'гw твоегw` прише'ствiя о_у=боя'вся
i=_орда'нъ, стра'хомъ возвраща'шеся: пр\оро'ческое же
служе'нiе и=сполня'я i=wа'ннъ, тре'петомъ спря'ташеся:
а='гг~льскiя чи'ни о_у=жаса'хуся, зря'ше тя` во струя'хъ
пло'тiю креща'ема: и= вси` су'щiи во тмjь` w=заря'хуся,
воспjьва'юще тя` jа='вльшагося, и= просвjьти'вшаго вся^.

%<I='косъ:%>

%<W=%>слjь'пшу а=да'му во _е=де'мjь, jа=ви'ся сл~нце
и=з\ъ виfлее'ма, и= w\тве'рзе _е=му` зjь^ницы, w=мы'въ сiя^
i=_орда'нскими вода'ми: w=чернjь'вшему и= w=мраче'нному
свjь'тъ возсiя` неугаси'мый. О_у=же` _е=му` нjь'сть но'щь,
по всегда` де'нь. _Е='же ко о_у='тру о_у='тро, _е=гw` ра'ди
роди'ся: къ ве'черу бо сокры'ся, jа='коже пи'шетъ, w=брjь'те
зарю` возставля'ющую того`. И='же къ ве'черу пады'й,
и=змjьни'ся мра'ка, и= дости'же ко о_у='тру jа='вльшагwся,
и= просвjьти'вшагw вся^.

%<Пjь'снь з~. I=рмо'съ:%>

%<Ю='%>ноши бл~гочести^выя, пе'щи _о='гненнjьй
приwбщи'вшыяся, шумя'щъ дх~ъ ро'сный невреди^мы сохрани`, и=
бж~iя а='гг~ла снизхожде'нiе. Тjь'мже, въ пла'мени
w=роша'еми, благода'рственнw воспjьва'ху: препjь'тый _о=ц~ъ
гд\си и= бж~е, бл~гослове'нъ _е=си`.

%<Jа='%>коже на нб~си` съ тре'петомъ и= чу'домъ
предстоя'ху,во i=_орда'нjь си^лы а='гг~льскiя,
смотря'юще толи^ка бж~iя схожд_е'нiя: jа='кw держа'й
превы'шнихъ во'дъ соста'въ, въ вода'хъ плотоно'сецъ стоя'ше,
бг~ъ _о=ц~ъ на'шихъ.

%<_О='%>блакъ дре'вле и= мо'ре бж\ственнагw проwбража'ху
креще'нiя чу'до: въ ни'хже дре'внiи крести'шася, и=сходя'ще
зако'ннiи лю'дiе. Мо'ре же бjь` _о='бразъ воды`, и=
_о='блакъ дх~а: и='миже соверша'еми, бл~гослове'нъ _е=си`,
зове'мъ, гд\си бж~е, во вjь'ки.

%<В%>си` вjь'рнiи, въ не'мже соверше'нiе прiя'хомъ,
бг~осло'вяще немо'лчнw со а='гг~лы, просла'вимъ _о=ц~а`, и=
сн~а, и= дх~а ст~а'го: се' бо тр\оца v=поста'сьми
_е=диносу'щная, _е=ди'нъ же бг~ъ, _е=му'же пое'мъ:
бл~гослове'нъ _е=си`, гд\си бж~е, во вjь'ки.

%<И='нъ. I=рмо'съ:%>

%<W=%>пали` струе'ю sмi'_евы главы^ пе'щный высо'кiй
пла'мень, ю='ношы нося'щъ бл~гочести^выя, о_у=ти'шивый
неудободержи'мую мглу` и=з\ъ грjьха`, всю' же w=мыва'етъ
росо'ю дх~а.

%<Т%>ебе` живопису'ющiй а=ссv"рi'йскiй пла'мень
о_у=жа'сенъ поставля'еши, въ ро'су преведе'нъ. Тjь'мже вода`
ны'нjь, jа='коже пла'мень w=дjьва'яй вре'дную sло'бу,
хр\сте`, прикрове'нную w=паля'етъ, w\т поползнове'нныя
стези` призыва'ющи.

%<Р%>аздjь'льшуся i=_орда'ну дре'вле, по су'ху
прехо'дятъ лю'дiе i=и~льстiи, тебе` держа'внjьйшаго,
содержа'ща тва'рь некосни'тельнjь, ны'нjь въ вода'хъ
напису'ющiи, къ нетлjь'ннjьй и= поле'знjьй стези`.

%<В%>jь'мы пе'рвjье всепа'губный пото'пъ, ми'лостивнw
тя` всjь'хъ во тлю` привести`. _w тревели^кая сотворя'я, и=
стра^нная! ны'нjь же пото'пльша, хр\сте`, грjь'хъ за
благосе'рдiе и= человjь'ческое спасе'нiе.

%<И='нъ. I=рмо'съ:%>

%<К%>упина` въ горjь` _о=гнеwпа'льная, и= росоно'сная
пе'щь халде'йская, jа='вjь предписа' тя, бг~оневjь'сто:
бж\ственный бо невеще'ственный въ веще'ственнjьмъ чре'вjь
_о='гнь неwпа'льнw прiя'ла _е=си`.Тjь'мже и=зъ
теб_е` ро'ждшемуся пое'мъ: бл~гослове'нъ _е=си`, бж~е _о=ц~ъ
на'шихъ.

%<С%>щ~еннодjь'йствовавъ креще'нiе, и= соверши'въ,
пр\дте'че, jа=`же w\т бг~а jа='вjь да^нныя тебjь` та^йны,
jа='кw а='гнецъ неsло'бивъ, сщ~еннодjь'йствуемый прине'слся
_е=си` же'ртва. Тjь'мже съ тобо'ю согла'снw пое'мъ:
бл~гослове'нъ бг~ъ _о=ц~ъ на'шихъ.

%<Н%>о'вый и=лiа` ты` бы'лъ _е=си`, со дерзнове'нiемъ,
пр\дте'че, и= царя` w=блича'я беззако'нновавша, и= житiе`
невеще'ственно показу'я на'мъ, jа='коже _о='нъ,
требл~же'нне. Тjь'мже съ тобо'ю, пр\оро'че, пое'мъ:
бл~гослове'нъ бг~ъ _о=ц~ъ на'шихъ.

%<И='%>же пр\оро'кwвъ бо'льшiй, и= а=п\слwвъ, пр\дте'че,
хр\сто'выхъ бж\ственную че'сть наслjь'довавъ, ты` зако'на
и=сполне'нiе, и= нача'ло jа='вjь но'выя бл~года'ти jа=ви'лся
_е=си`. Тjь'мже съ тобо'ю, требл~же'нне, пое'мъ:
бл~гослове'нъ бг~ъ _о=ц~ъ на'шихъ.

%<Бг~оро'диченъ:%>

%<П%>jьснослове'ньми всеч\стую и= бг~опрiя'тную вл\дчцу,
бл~гочести'вiи досто'йнw вси` воспои'мъ, jа='кw бг~а
ро'ждшую _е=диноро'днаго на'мъ человjь'кwмъ jа='вльшася. Къ
нему'же, вjь'рнiи, согла'снw пое'мъ, бл~гослове'нъ бг~ъ
_о=ц~ъ на'шихъ.

%<Катава'сiа: Ю='%>ноши бл~гочести^выя: %<Другi'й:
W=%>пали` струе'ю sмi'_евы главы^:

%<Пjь'снь и~. I=рмо'съ:%>

%<Т%>а'йну пресла'вную вавv"лw'нская показа` пе'щь,
и=сточи'вшая ро'су, jа='кw струя'ми и=мя'ше невеще'ственный
_о='гнь воспрiя'ти i=_орда'нъ, и= w=б\ъя'ти пло'тiю
креща'ема зижди'теля, _е=го'же благословя'тъ лю'дiе, и=
превозно'сятъ во вся^ вjь'ки.

%<W\т%>ложи` стра'хъ ве'сь, и=зба'витель предте'чи
рече`: мнjь' же повини'ся, jа='кw бл~го'му, мнjь` приступи`,
сiе' бо _е=стество'мъ бы'хъ, мои^мъ повелjь'нi_емъ
покори'ся, и= крести' мя соше'дшаго: _е=го'же благословя'тъ
лю'дiе, и= превозно'сятъ во вся^ вjь'ки.

%<Г%>лаго'лы jа='коже о_у=слы'ша кр\сти'тель вл\дчни, съ
тре'петомъ дла'нь простира'етъ: _о=ба'че же руко'ю косну'вся
верху` зижди'теля своегw`, кре'щшемуся вопiя'ше: w=святи'
мя, ты' бо _е=си` бг~ъ мо'й, _е=го'же благословя'тъ лю'дiе,
и= превозно'сятъ во вся^ вjь'ки.

%<Т%>р\оцы jа=вле'нiе во i=_орда'нjь бы'сть, са'мое бо
пребж~е'ственное _е=стество`, _о=ц~ъ возгласи`: се'й
креща'емый, сн~ъ возлю'бленный мо'й. Дх~ъ же прiи'де къ
подо'бному, _е=го'же благословя'тъ лю'дiе, и= превозно'сятъ
во вся^ вjь'ки.

%<И='нъ. I=рмо'съ:%>

%<С%>вобо'дна о_у='бw тва'рь познава'ется, и= сы'нове
свjь'та пре'жде w=мраче'ннiи: _е=ди'нъ сте'нетъ тмы`
предста'тель. Ны'нjь да бл~гослови'тъ о_у=се'рднw
вино'внаго, пре'жде _о=кая'нное jа=зы'кwвъ всенаслjь'дiе.

%<Т%>рiе` бг~ови'днiи во _о=гни` w=роша'еми,
w=заря'ющеся треми` всесвjь'тлjь ст~ы'нями, jа='вjь
пока'зоваху превы'шнее _е=стество` смjьше'нiемъ
человjь'ческимъ, _о=гнепаля'щее росо'ю ми'лостивнw вся'ку
па'губную ле'сть.

%<Д%>а о_у=бjьли'тся вся'кое земно'е _е=стество`, w\т
паде'нiя ны'нjь на не'бо возводи'мо: и='мже бо вся^
соблюда'ются сло'вомъ, теку'щими струя'ми w=мы'вшеся,
прегрjьше'нiй пре'жнихъ о_у=бjьже`, пресвjь'тлw и=змове'но.

%<И='нъ. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства
раздjьля'ше, бж~iимъ велjь'нiемъ халд_е'и w=паля'ющая,
вjь^рныя же w=роша'ющая, пою'щыя: бл~гослови'те, вся^ дjьла`
гд\сня, гд\са.

%<Т%>я` и='же на земли` равноа'гг~льна jа='вльшася
премjьне'ннымъ житiе'мъ, и= всjь'хъ вы'шша, i=wа'нне
всебл~же'нне, ра'достнw почита'емъ, зову'ще: бл~гослови'те,
вся^ дjьла` гд\сня, гд\са.

%<_Е=%>ди'но въ тре'хъ бж\ства` существо`,
_е=диносу'щными v=поста'сьми, пр\оро'че, научи'лъ _е=си`:
гла'сомъ бо роди'теля,и= прише'ствiемъ дх~а
позна'лъ _е=си` креща'емаго, сло'ва бж~iя присносу'щнаго.

%<О_у='%>тро мы'сленное, сл~нце возвjьща'я, _е='же и=з\ъ
дв~ы возсiя'вшее, и=з\ъ непло'дныя предте'клъ _е=си`,
i=wа'нне всече'стне, и= а='гнца проповjь'далъ _е=си`, мi'ра
грjь'хъ человjьколю'бiемъ взе'млющаго.

%<С%>вы'ше на'съ ны'нjь назира'я, бл~же'нне, твои'ми
моли'твами сохрани`, бж\ственному проповjь'данiю
послjь'дующыя твоему`, всебл~же'нне, и= во о_у=че'нiихъ
пребыва'юще, предте'че, бж\ственныхъ и= спаси'тельныхъ
твои'хъ догма'тwвъ.

%<Бг~оро'диченъ:%>

%<С%>ла'вы _о='ч~iя зачала` _е=си` несказа'ннw
превjь'чное w=сiя'нiе, и= сло'во безнача'льное, въ нача'лjь
су'щее разумjьва'емое: и= ны'нjь и=з\ъ теб_е`
перворожде'нна, всеч\стая, бы'вша неизмjь'ннw тва'ри.

%<Катава'сiа: Т%>а'йну пресла'вную вавv"лw'нская:
%<Другi'й: С%>вобо'дна о_у='бw тва'рь познава'ется:

%<На f~-й пjь'сни, Ч%>естнjь'йшую %<не пое'мъ, но пое'мъ
припjь'вы пра'здника, и= предте'чи, и= i=рмосы`.%>

%<Припjь'въ:%>

%<В%>елича'й, душе` моя`, честнjь'йшую го'рнихъ
во'инствъ, дв~у пречи'стую бц\ду.

%<Пjь'снь f~. I=рмо'съ:%>

%<Н%>едоумjь'етъ вся'къ я=зы'къ благохвали'ти по
достоя'нiю, и=з\ъумjьва'етъ же о_у='мъ и= премi'рный пjь'ти
тя`, бц\де. _О=ба'че, бл~га'я су'щи, вjь'ру прiими`, и='бо
любо'вь вjь'си бж\ственную на'шу: ты' бо хр\стiа'нъ _е=си`
предста'тельница, тя` велича'емъ.

%<Та'же вторы'й ли'къ пое'тъ то'йже припjь'въ и=
i=рмо'съ:%>

%<В%>елича'й, душе` моя`, w\т пр\дте'чи креще'нiя
прося'ща.

%<В%>елича'й, душе` моя`, во i=_орда'нjь прише'дшаго
крести'тися.

%<Д%>в~де, прiиди` дх~омъ къ просвjьщ_е'ннымъ, ны'нjь
приступи'те, по'й, къ бг~у вjь'рою, глаго'ля:
просвjьти'теся, се'йни'щiй воззва` а=да'мъ въ
паде'нiи: и='бо того` о_у=слы'ша гд\сь, прише'дъ струя'ми
i=_орда'нскими, тлjь'ннаго же w=бнови`.

%<Два'жды.%>

%<В%>елича'й, душе` моя`, w\т _о=ч~ескагw гла'са
свидjь'тельствованна.

%<И=%>са'iа, и=змы'йтеся, w=чи'ститеся, глаго'летъ,
лука^вствiя предъ гд\семъ w=ста'вите, жа'ждущiи, на во'ду
жи'ву и=ди'те: кропи'тъ бо водо'ю, w=бновля'я хр\сто'съ
приступа'ющыя къ нему` вjь'рою, и= къ животу` нестарjь'емому
креща'етъ дх~омъ.

%<В%>елича'й, душе` моя`, _е=ди'наго w\т тр\оцы,
прекло'ншаго вы'ю, и= креще'нiе прiе'мша.

%<С%>облюда'емся благода'тiю, вjь'рнiи, и= печа'тiю:
jа='кw бо губи'теля бjьжа'ша пра'га _е=вре'и дре'вле
w=крова'влена: та'кw и= на'мъ и=схо'дное бж\ственное сiе`,
пакибытiя` ба'ня бу'детъ. w\тсю'ду и= тр\оцы о_у='зримъ
свjь'тъ незаходи'мый.

%<Та'же пе'рвый ли'къ пое'тъ втора'гw канw'на
припjь'въ:%>

%<Д%>не'сь вл\дка преклоня'етъ вы'ю под\ъ ру'ку
предте'чеву. %<И= i=рмо'съ:%>

%<_W%> па'че о_у=ма` рж\ства` твоегw` чуде'съ, невjь'сто
всеч\стая, мт~и бл~гослове'нная! _е='юже получи'вше
всесоверше'нное спасе'нiе, досто'йнw хва'лимъ jа='кw
благодjь'теля, да'ръ нося'ще пjь'снь благодаре'нiя.

%<Та'же вторы'й ли'къ пое'тъ то'йже припjь'въ, и=
i=рмо'съ.%>

%<Д%>не'сь i=wа'ннъ креща'етъ вл\дку во струя'хъ
i=_орда'нскихъ.

%<О_у=%>вjь'дjьхомъ мwv"се'ю купино'ю jа=вл_е'нная,
гряди` стра'нными о_у=ста'вы содjь'ланная: jа='кw бо
спасе'ся _о='гнь нося'щи дв~а, свjьтоно'сна ро'ждши
бл~годjь'теля, во i=_орда'нскихъ же струя'хъ jа=вле'нна.

%<Д%>не'сь вл\дка вода'ми погреба'етъ человjь'ческiй
грjь'хъ.

%<П%>омазу'еши, соверша'я человjь'ческое существо`,
цр~ю` безнача'льне, дх~а _о=бще'нiемъ, струя'ми чи'стыми
w\тмы'въ: и= тмы` крjь'пость же посра'мль возвы'шенную,
ны'нjь въ безпреста'ннjьмъ возда'ти житiи`.

%<И='нъ. I=рмо'съ:%>

%<Jа=`%>же пре'жде со'лнца свjьти'льника бг~а
возсiя'вшаго, пло'тскикъ на'мъ прише'дшаго, и=з\ъ
боку` дв~и'чу, неизрече'ннw воплоти'вшая, бл~гослове'нная
всеч\стая, тя`, бц\де, велича'емъ.

%<Припjь'въ къ тропар_е'мъ пр\дте'ч_евымъ:%>

%<В%>елича'й, душе` моя`, (и='же) во пр\оро'цjьхъ
вели'каго предте'чу.

%<И=%>зъ пусты'ни пр\дте'ча гла'съ, сло'во показу'етъ
пло'тски къ на'мъ прише'дшее: и= прису'щее прера'достнw
крести'ти гото'вится, ду'шы w=чища'ющее w\т грjьха`, вjь'ры
ра'ди.

%<Б%>лагода'ть же и= зако'нъ хода'тая тя` че'стна
jа='вjь предлага'ютъ, _о='въ о_у='бw запеча'тствующаго,
_о='вая же начина'ющаго, всjь'хъ пр\оро'кwвъ сло'вомъ
предпочте'ннаго, па'че ви'димыхъ пожи'вша, всече'стне.

%<Б%>езтjьл_е'снымъ подо'бное житiе` показа'въ, со
а='гг~льскими ли'ки весели'тся, и= пр\сто'лу предстоя`
вл\дчню ра'дуется, восхваля'ющымъ w=ставле'нiе и= спасе'нiе
и=спроша'я.

%<Бг~оро'диченъ:%>

%<Припjь'въ пе'рвый:%>

%<З%>а бл~гоутро'бiе всjь'хъ и=зба'витель человjь'къ
быва'етъ, и= плотско'е рожде'нiе прiе'млетъ, человjьколю'бнw
па'че человjь'кwвъ сы'й чл~вjьколю'бецъ, и=з\ъ дв\ственнагw
ложесна` твоегw`, бг~ороди'тельнице всеблаже'нная.

%<И= посе'мъ на схо'дjь пое'мъ _о='ба ли^ка вку'пjь
припjь'въ пра'здника.%>

%<Та'же катава'сiа: Н%>едоумjь'етъ вся'къ я=зы'къ:

%<Та'же припjь'въ бц\дjь, и= i=рмо'съ: _W%> па'че
о_у=ма`:

%<И= покло'нъ.%>

%<Свjьти'ленъ пр\дте'чи. Подо'бенъ: Д%>х~омъ въ
ст~и'лищи:

%<С%>тези^ пред\ъугото'валъ _е=си` чу'днw гд\севи:
гла'съ бо бы'лъ _е=си` тогw` прише'ствiя, и= проповjь'дникъ
и='стиннjьйшiй, пр\оро'кwвъ превы'шнiй, бл~же'нне i=wа'нне:
ты` свjь'тъ ви'дjьлъ _е=си`, jа='кw неизглаго'ланное _е=гw`
сконча'въ смотре'нiе.

%<Сла'ва, и= ны'нjь, пра'здника:%>

%<Jа=%>ви'ся сп~съ, благода'ть и= и='стина во струя'хъ
i=_орда'нскихъ, и= су'щыя во тмjь` и= сjь'ни
спя'щыя просвjьти'лъ _е='сть: и='бо прiи'де и= jа=ви'ся
свjь'тъ непристу'пный.

%<На хвали'техъ стiхи^ры, гла'съ а~, на д~.
Самогла'сны:%>

%<С%>вjь'тъ w\т свjь'та возсiя` мi'ру хр\сто'съ сп~съ
на'шъ, jа=вле'йся бг~ъ: сему`, лю'дiе, поклони'мся.

%<К%>а'кw тя`, хр\сте`, раби` вл\дку досто'йнw почти'мъ;
jа='кw въ вода'хъ всjь'хъ на'съ w=бнови'лъ _е=си`.

%<Т%>ы` во i=_орда'нjь кре'щся, сп~се на'шъ, во'ды
w=святи'лъ _е=си`, дла'нiю раба` рукополага'емый, и= стра^сти
мi'ра врачу'яй. Ве'лiе та'инство jа=вле'нiя твоегw`,
чл~вjьколю'бче гд\си, сла'ва тебjь`.

%<И='%>стинный свjь'тъ jа=ви'ся, и= всjь^мъ
просвjьще'нiе да'руетъ. креща'ется хр\сто'съ съ на'ми, и='же
вся'кiя вы'шше чистоты`: влага'етъ свяще'нiе водjь`, и=
душа'мъ сiе` w=чище'нiе быва'етъ, земно'е jа=вля'емое, и=
вы'шше нб~съ разумjьва'емое. Ба'нею спасе'нiе, водо'ю же
дх~ъ: погруже'нiя ра'ди, и='же къ бг~у, на'шъ восхо'дъ
быва'етъ. Чуд_е'сна дjьла` твоя^, гд\си, сла'ва тебjь`.

%<Сла'ва, гла'съ s~. Самогла'сенъ:%>

%<А='%>гг~лъ и=зъ непло'дныхъ ложе'снъ произше'лъ
_е=си`, крести'телю, w\т са'мыхъ пеле'нъ въ пусты'ню
всели'лся _е=си`, печа'ть же всjь'хъ пр\оро'кwвъ показа'лся
_е=си`: _е=го'же бо _о=ни` много_обра'знw ви'дjьша, и=
гада'тельнw проповjь'даша, сего` кр\сти'ти во i=_орда'нjь
сподо'бился _е=си`. Гла'съ же о_у=слы'шалъ _е=си` _о=ч~ескiй
съ нб~се`, свидjь'тельствующь _е=гw` сн~овство`: и= дх~а
ви'дjьлъ _е=си` голуби'нымъ ви'домъ, гла'съ влеку'щаго на
креща'емаго. Но, _w всjь'хъ пр\оро'кwвъ превы'шшiй! не
преста'й моли'тися w= на'съ, вjь'рнw творя'щихъ твою`
па'мять.

%<И= ны'нjь, гла'съ в~. А=нато'лiа:%>

%<Д%>не'сь хр\сто'съ на i=_орда'нъ прiи'де крести'тися,
дне'сь i=wа'ннъ каса'ется верху` вл\дчню. Си^лы нб\сныя
о_у=жасо'шася, пресла'вное ви'дяще та'инство, мо'ре ви'дjь
и= побjьже`,i=_орда'нъ ви'дjьвъ, возврати'ся. Мы'
же просвjь'щшеся вопiе'мъ: сла'ва jа=ви'вшемуся бг~у, и= на
земли` ви'дjьнному, и= просвjьти'вшему мi'ръ.

%<С%>лавосло'вiе вели'кое. %<П%>о трист~о'мъ тропа'рь
пр\дте'чи: Сла'ва, и= ны'нjь, пра'здника: _е=кт_енiи` и=
w\тпу'стъ, и= ча'съ пе'рвый. %<Н%>а а~-мъ часjь` тропа'рь
пра'здника: Сла'ва, пр\дте'чи: И= ны'нjь, бг~оро'диченъ
часw'въ. %<П%>о трист~о'мъ конда'къ пра'здника, и= про'чее.
И= соверше'нный w\тпу'стъ.

%<На лiтургi'и: Б%>л~ж_е'нна пра'здника, пjь'снь г~-я,
на д~: и= ст~а'гw пjь'снь s~-я, на д~. %<П%>о вхо'дjь
тропа'рь пра'здника, и= пр\дте'чи. Сла'ва, конда'къ
пр\дте'чи: И= ны'нjь, пра'здника. %<Вхо'дное: С%>паси' ны,
сн~е бж~iй, во i=_орда'нjь кр\сти'выйся, пою'щыя ти`:
А=ллилу'iа. %<Си'це пое'мъ и= до w\тда'нiя.%> Прокi'менъ,
гла'съ з~: %<В%>озвесели'тся пра'ведникъ w= гд\сjь, и=
о_у=пова'етъ на него`. %<Стi'хъ: О_у=%>слы'ши, бж~е, гла'съ
мо'й: %<А=%>п\слъ въ дjья'нiихъ, зача'ло м~в.
%<А=%>ллилу'iа, гла'съ _е~: %<С%>вjь'тъ возсiя` пра'веднику,
и= пра^вымъ се'рдцемъ весе'лiе. %<Стi'хъ: В%>есели'теся,
пра'веднiи w= гд\сjь: %<_Е=%>v\глiе i=wа'нна, зача'ло г~.
%<П%>рича'стенъ: %<Jа=%>ви'ся благода'ть бж~iя: %<Другi'й:
В%>ъ па'мять вjь'чную бу'детъ пра'ведникъ:

%<<М\р>%> %<А='ще прилучи'тся собо'ръ i=wа'нна пр\дте'чи
въ недjь'лю, пое'мъ си'це:%>

%<В%>ъ суббw'ту ве'чера на ма'лjьй вече'рни стiхи^ры
воскр\сны и= бц\ды, по _о=бы'чаю.

%<Н%>а вели'цjьй вече'рни по каfi'смjь, на %<Г%>д\си,
воззва'хъ, стiхи^ры воскр_е'сны гла'са, г~: и= пра'здника,
д~, гла'съ в~: %<П%>росвjьти'теля на'шего: и= пр\дте'чи г~,
гла'съ а~, подо'бенъ: %<В%>сехва'льнiи му'ч_еницы: Сла'ва,
пр\дте'чи: И= ны'нjь, бг~оро'диченъ пе'рвый, гла'са.
%<В%>хо'дъ. Прокi'менъ дне`. %<Н%>а лiтi'и стiхи^ры
пра'здника, по_е'мыя на са'мый пра'здникъ. Сла'ва,
пра'здника, гла'съ и~: Гд\си, и=спо'лнити хотя`. И= ны'нjь,
гла'съ то'йже: %<Д%>не'сь тва'рь просвjьща'ется: %<Н%>а
стiхо'внjь стiхи^ры воскр_е'сны, w\т а=лфави'та. Сла'ва,
пр\дте'чи, гла'съ д~: И= ны'нjь, пра'здника. %<Н%>а
бл~гослове'нiи хлjь'бwвъ тропа'рь, %<Б%>ц\де дв~о:
_е=ди'ножды, и= пра'здника _е=ди'ножды, и= пр\дте'чи,
_е=ди'ножды. и= чте'мъ въ посла'нiихъ а=п\стольскихъ.

[Зри`] %<А=%> и=дjь'же нjь'сть всено'щнагw, на
повече'рiи по %<Д%>осто'йнjь и= по Трист~о'мъ глаго'лемъ
конда'къ пр\дте'чи: Сла'ва, и= ны'нjь, пра'здника.

%<На о_у='трени:%> На %<Б%>г~ъ гд\сь, тропа'рь
воскре'сенъ два'жды: Сла'ва, пр\дте'чи: И= ны'нjь,
пра'здника. %<П%>о _о=бы'чныхъ стiхоло'гiахъ сjьда'льны
воскр_е'сны съ бг~орw'дичны и='хъ: и= чте'нiе въ толкова'нiи
_е=v\глiа, _е='же w\т матfе'а, недjь'ля по креще'нiи. %<П%>о
непоро'чнахъ тропари` и='хъ, и= v=пакои` гла'са: и= чте'мъ
въ толкова'нiи _е=v\глiа, недjь'ля ря'дъ. %<А='%>ще ли же
недjь'ля ря'дъ бу'детъ во w\тсту'пкjь, тогда` _е=v\глiе
недjь'ли ря'дъ не чте'мъ. %<С%>теп_е'нна гла'са, и=
прокi'менъ: %<В%>ся'кое дыха'нiе: %<_Е=%>v\глiе воскр\сно.
%<В%>оскр\снiе хр\сто'во: и= про'чее воскр\сно. %<К%>анw'нъ
воскр\снъ со i=рмосо'мъ на д~, и= пра'здника, _о='ба канw'на
на s~, и= пр\дте'чи на д~. %<К%>атава'сiа пра'здника, _о='ба
ли^ка вку'пjь. %<П%>о г~-й пjь'сни конда'къ и= i='косъ
пра'здника, и= сjьда'ленъ пр\дте'чи два'жды: Сла'ва, и=
ны'нjь, пра'здника. И= чте'нiе w= принесе'нiи руки`
пр\дте'чевы. %<П%>о s~-й пjь'сни конда'къ и= i='косъ
пр\дте'чи. %<Н%>а f~-й пjь'сни пое'мъ %<Ч%>естнjь'йшую:
%<С%>вjьти'ленъ воскре'сенъ: Сла'ва, пр\дте'чи: И= ны'нjь,
пра'здника. %<Н%>а хвали'техъ стiхи^ры воскр\сны д~: и=
пра'здника д~, со стiхи` пра'здничными, и=`же пи^саны
ве'чера на стiхо'внjь. %<Т%>а'же глаго'лемъ стi'хъ на гла'съ
s~-й: %<В%>озвесели'тся пра'ведникъ: и= пое'мъ самогла'сну
стiхи'ру пр\дте'чи, jа='же пи'сана на сла'ву, на хвали'техъ:
%<А='%>гг~лъ и=з\ъ непло'дныхъ ложе'снъ: Сла'ва, стiхи'ра
_е=v\гльская: И= ны'нjь: %<П%>ребл~гослове'нна _е=си`, бц\де
дв~о: %<С%>лавосло'вiе вели'кое: и= тропа'рь воскре'сенъ
то'чiю: и= _е=кт_енiи`, и= w\тпу'стъ.

%<Н%>а а~-мъ часjь` тропа'рь воскр\снъ: Сла'ва,
пра'здника: И= ны'нjь, бг~оро'диченъ часw'въ. %<П%>о
Трист~о'мъ конда'къ пра'здника.

%<Н%>а г~-мъ часjь` тропа'рь воскре'сенъ. Сла'ва,
пр\дте'чи: И= ны'нjь, бг~оро'диченъ часw'въ. %<П%>о
Трист~о'мъ конда'къ пр\дте'чи. %<Т%>а'кожде глаго'лемъ и= на
про'чихъ часjь'хъ, тропа'рь и= конда'къ пра'здника, и=
пр\дте'чи, премjьня'юще.

%<Н%>а лiтургi'и: %<Б%>л~ж_е'нна _о=ктw'иха на д~: и=
пра'здника пjь'снь г~-я на д~. _о=бои'хъ канw'нwвъ: и=
пр\дте'чи пjь'снь s~-я, на д~. %<П%>о вхо'дjь тропа'рь
воскр\снъ, и= пра'здника, и= пр\дте'чи. Та'же Сла'ва,
конда'къ пр\дте'чи. И= ны'нjь, пра'здника. %<П%>рокi'менъ,
а=п\столъ, а=ллилу'iа, и= _е=v\глiе недjь'ли по
бг~оявле'нiи, и= пр\дте'чи. %<П%>рича'стенъ пра'здника, и=
пр\дте'чи. %<В%>ъ па'мять вjь'чную:

%<А='%>ще не бу'детъ w\тсту'пки, то` недjь'ли ря'дъ
чте'мъ а=п\слъ, и= _е=v\глiе, под\ъ зача'ло.

%<А='%>ще ли же w\тсту'пка бу'детъ, а=п\сла и= _е=v\глiа
недjь'ли ря'ду не чте'мъ, и= прокi'менъ гла'са
w=ставля'ется.

%<<М\р>%> %<Подоба'етъ вjь'дати:%>

%<А='%>ще прилучи'тся попра'зднство креще'нiя хр\сто'ва
въ недjь'лю, а= ст~ы'й пое'тся на д~, и=ли` на s~. %<В%>ъ
суббw'ту ве'чера на ма'лjьй вече'рни стiхи^ры воскр_е'сны и=
бц\дjь, по _о=бы'чаю. Тропа'рь воскре'сенъ: Сла'ва, и=
ны'нjь, бг~оро'диченъ _е=гw`. %<Н%>а вели'цjьй вече'рни, по
стiхоло'гiи, на %<Г%>д\си, воззва'хъ, стiхи^ры воскр_е'сны
д~: и= пра'здника г~, тогw` дне`, и= ст~а'гw г~. [Зри`]
%<А='%>ще ли пое'тся ст~ы'й на s~, и=ли` _е=му'же и=
полv"еле'й, и= пое'мъ стiхи^ры воскр_е'сны г~, и= пра'здника
г~, и= ст~а'гw д~. Сла'ва, ст~а'гw. %<А='%>ще же ни`,
Сла'ва, пра'здника: И= ны'нjь, бг~оро'диченъ пе'рвый гла'са.
%<Н%>а лiтi'и стiхи^ры пра'здника, тогw` дне` рядовы^я
стiхw'вныя. Сла'ва, и= ны'нjь, пра'здника. %<А='%>ще ли
и='мать ст~ы'й Сла'ву, Сла'ва, ст~а'гw: И= ны'нjь,
пра'здника. На стiхо'внjь стiхи^ры воскр_е'сны. Сла'ва,
ст~а'гw, а='ще _е='сть: И= ны'нjь, пра'здника. %<А='%>ще ли
ни`, Сла'ва, и= ны'нjь, пра'здника. %<Н%>а бл~гослове'нiи
хлjь'бwвъ тропа'рь, %<Б%>ц\де дв~о: два'жды, и= пра'здника
_е=ди'ножды: и= %<Б%>у'ди и='мя гд\сне: и= про'чее, и=
чте'нiе въ посла'нiихъ а=п\сльскихъ.

%<Н%>а о_у='трени, на %<Б%>г~ъ гд\сь, тропа'рь
воскре'сенъ, два'жды. Сла'ва, ст~а'гw, а='ще _е='сть: а='ще
ли ни`, Сла'ва, и= ны'нjь, пра'здника. %<П%>о каfi'смахъ
сjьда'льны воскр_е'сны, и= бг~орw'дичны и='хъ. и= чте'нiе во
_е=v\глiи толково'мъ, недjь'ля по просвjьще'нiи, и=
непорw'чны, и= тропа'рь: %<А='%>гг~льскiй собо'ръ: v=пакои`
гла'са. %<И=%> чте'нiе во _е=v\глiи толково'мъ,
недjь'ля ря'дъ. [Зри`] (%<А='ще ли и='мать ст~ы'й
полv"еле'й.%> И= по полv"еле'и, тропари`: %<А='%>гг~льскiй
собо'ръ: И= по _е=ктенiи` сjьда'льны ст~а'гw вси`, и=
чте'нiе.) Степ_е'нна, и= прокi'менъ гла'са: и= %<В%>ся'кое
дыха'нiе: %<_Е=%>v\глiе воскре'сно: стiхи'ра воскре'сна, и=
про'чее воскре'сно. %<К%>анw'нъ воскре'сенъ со i=рмосо'мъ на
д~: и= бц\дjь на два`: и= пра'здника на д~: и= ст~а'гw на
д~. %<К%>атава'сiа пра'здника. %<А='%>ще полv"еле'й, и=ли`
славосло'вiе, и= пое'мъ канw'нъ воскре'сенъ со i=рмосо'мъ на
д~, и= пра'здника на д~, и= ст~а'гw на s~. %<П%>о г~-й
пjь'сни конда'къ и= i='косъ пра'здника, и= ст~а'гw, а='ще
и='мать, и= сjьда'ленъ ст~а'гw. Сла'ва, и= ны'нjь,
пра'здника, и= чте'нiе. %<П%>о s~-й пjь'сни конда'къ
воскр\снъ и= i='косъ, и= про'логъ. %<Н%>а f~-й пjь'сни
пое'мъ %<Ч%>естнjь'йшую. %<С%>вjьти'ленъ воскре'сенъ:
Сла'ва, ст~а'гw, а='ще и='мать: А='ще ли ни`, Сла'ва, и=
ны'нjь, пра'здника. %<Н%>а хвали'техъ стiхи^ры воскр_е'сны
д~: и= ст~а'гw, а='ще и='мать, подw'бны г~, и= самогла'сенъ,
и='же на Сла'ву, пое'мъ съ припjь'вы _е=гw`. [Зри`]
%<А='%>ще ли не и='мать ст~ы'й хвали'тныхъ, и= пое'мъ
стiхи^ры воскр_е'сны д~: и= пра'здника д~, тогw` дне`
стiхw'вны о_у='тр_еннiя съ припjь'вы пра'здничными. Сла'ва,
стiхи'ра _е=v\гльская. И= ны'нjь: %<П%>ребл~гослове'нна
_е=си`: Славосло'вiе вели'кое. %<П%>о трист~о'мъ тропа'рь
воскре'сенъ то'чiю. _Е=кт_енiи`, и= w\тпу'стъ, и=
w=глаше'нiе, и= _о=бы'чное и=схожде'нiе въ притво'ръ, и=
ча'съ а~-й.

%<Н%>а а~-мъ часjь` тропа'рь воскре'сенъ: Сла'ва,
пра'здника: И= ны'нjь, бг~оро'диченъ часw'въ. %<П%>о
%<_О='%>ч~е на'шъ: конда'къ пра'здника. %<Т%>а'кожде и= въ
про'чыя часы` глаго'лемъ конда'къ пра'здника и= воскре'сенъ
премjьня'юще: а='ще полv"еле'й, и= ст~а'гw.

%<На лiтургi'и: Б%>л~ж_е'нна гла'са на s~, и= пра'здника
пjь'снь рядова'я на д~. %<А='%>ще ли и='мать ст~ы'й пjь'снь:
и= бл~ж_е'нна воскр_е'сна на д~: и= пра'здника пjь'снь
рядова'я на д~: и= ст~а'гw пjь'снь s~-я, на д~. %<П%>о
вхо'дjь тропа'рь воскре'сенъ, и= пра'здника: %<Т%>а'же
хра'ма, и= ст~а'гw, а='ще и='мать. Сла'ва, конда'къ ст~а'гw:
И= ны'нjь, пра'здника. [Зри`] %<А='%>ще ли не и='мать ст~ы'й
тропаря` и= кондака`: Сла'ва, воскре'сенъ: И= ны'нjь,
пра'здника. %<П%>рокi'менъ, а=п\слъ, а=ллилу'iа, и=
_е=v\глiе недjь'липо просвjьще'нiи. %<Т%>а'же
ст~а'гw, а='ще и='мать: а='ще ли ни`, ря'дъ. %<А=%>
прокi'менъ гла'са w=ставля'ется. %<П%>рича'стенъ:
%<Х%>вали'те гд\са съ нб~съ: %<Д%>ругi'й ст~а'гw, а='ще
и='мать: %<А='%>ще ли ни`, пра'здника.

[Зри`] %<Суббw'та по просвjьще'нiи.%>

%<П%>рокi'менъ, а=ллилу'iа, и= прича'стенъ пра'здника.
%<А=%>п\столъ къ _е=фесе'_емъ, зача'ло сл~г. %<_Е=%>v\глiе
матfе'а, зача'ло з~.

%<Недjь'ля по просвjьще'нiи.%>

%<Прокi'менъ, гла'съ а~: Б%>у'ди, гд\си, ми'лость твоя^
на на'съ, jа='коже о_у=пова'хомъ на тя`. %<Стi'хъ:
Р%>а'дуйтеся, прв\днiи, w= гд\сjь, пра^вымъ подоба'етъ
похвала`. %<А=%>п\слъ къ _е=фесе'_емъ, зача'ло ск~д w\т
полу`. %<А=%>ллилу'iа, гла'съ _е~: %<М%>л\сти твоя^, гд\си,
во вjь'къ воспою`, въ ро'дъ и= ро'дъ возвjьщу` и='стину
твою` о_у=сты` мои'ми. %<Стi'хъ: З%>ане` ре'клъ _е=си`, въ
вjь'къ ми'лость сози'ждется, на небесjь'хъ о_у=гото'вится
и='стина твоя`. %<_Е=%>v\глiе матfе'а, зача'ло и~.
%<П%>рича'стенъ пра'здника: %<Jа=%>ви'ся бл~года'ть бж~iя,
спаси'тельная всjь^мъ человjь'кwмъ. %<Д%>ругi'й:
%<Х%>вали'те гд\са съ нб~съ, хвали'те _е=го` въ вы'шнихъ.

