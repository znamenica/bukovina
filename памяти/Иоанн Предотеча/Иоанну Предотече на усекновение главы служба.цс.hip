<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца а='vгуста въ к~f-й де'нь.

[гл\ва л~и] О_у=сjькнове'нiе чт\сны'я главы` чт\сна'гw
сла'внагw пр\оро'ка предте'чи и= кр\сти'теля i=wа'нна.

На ма'лjьй вече'рни, на Гд\си воззва'хъ, стiхи^ры на
д~: Гла'съ а~:

Подо'бенъ: Нб\сныхъ чинw'въ:

Пр\дте'чу i=wа'нна и= кр\сти'теля хр\сто'ва, прiиди'те
согла'снw вси` вjь'рнiи, досто'йнw почти'мъ приле'жнw:
пр\оро'къ бо сы'й пр\оро'чествуетъ бу^дущая, jа='кw
служи'тель и= таи'нникъ бг~олjь'пенъ неизрече'нныхъ
чуде'съ хр\сто'выхъ.

И='рwдъ безу'мный w\тсjька'етъ твою` главу` неща'днw,
w=блича'ющу сегw` прескве'рный нра'въ: хр\сто'съ же тя`,
требл~же'нне, jа='кw кр\сти'теля, главу` содjьва'етъ
цр~кви, всjь'хъ содjь'тель гд\сь, и= всjь'хъ
и=зба'витель.

На блю'дjь принести` твою` главу` и='рwдъ беззако'нный
скве'рнjьй и=рwдiа'дjь, w\тсjь'къ со дерзнове'нiемъ,
повелjьва'етъ, всебл~же'нне, _w чу'до стра'шное, и=
пресла'вно слы'шанiе! но хр\сто'ва цр~ковь ра'достнw
пра'зднуетъ твое` страда'нiе.

Сла'ва, гла'съ и~:

Пр\дте'че сп~совъ, а='ще и= о_у=бi'йствомъ разрjьши`
и='рwдъ тя` и='стины проповjь'дника: но о_у='стъ твои'хъ
свjьтолу'чная свjьща`, и= су'щымъ во а='дjь вjь'ры
сiя'нiе, призыва'ющи свjьтя'ше. тjь'мже моли`
поми'ловатися душа'мъ на'шымъ.

И= ны'нjь: Вл\дчце прiими`:

Прокi'менъ дне`.

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

Бо'лiй въ рожде'нныхъ жена'ми jа=ви'лся _е=си`,
бл~же'нне, jа='кw вл\дку всjь'хъ кр\сти'въ i=wа'нне,
пр\оро'че, проповjь'дниче и= пр\дте'че.

Стi'хъ: Ч\стна` пред\ъ гд\семъ сме'рть прп\дбныхъ
_е=гw`.

_Е=гда` и=рwдi'а, пiя'нствомъ и= блудо'мъ w=держи'ма
ви'дjь беззако'ннаго и='рwда, ко о_у=бi'йству сего`
привлече`.

Стi'хъ: Въ па'мять вjь'чную бу'детъ прв\дникъ.

Па'мять сщ~е'нную бж~е'ственнагw i=wа'нна и=
кр\сти'теля, любо'вiю соверша'емъ, пою'ще тр\оцу
пребж~е'ственную.

Сла'ва, и= ны'нjь. Подо'бенъ: то'йже.

_Е=ди'на хр\стiа'нъ о_у=пова'нiе, и= предста'тельнице
ч\стая, съ предоте'чею моли` сн~а твоего` w= твои'хъ
рабjь'хъ.

Тропа'рь, гла'съ в~:

Па'мять прв\днагw съ похвала'ми, тебjь' же довлjь'етъ
свидjь'тельство гд\сне, пр\дте'че: показа'лъ бо ся _е=си`
вои'стинну и= пр\оро'кwвъ ч\стнjь'йшiй, jа='кw и= въ
струя'хъ кр\сти'ти сподо'бился _е=си` проповjь'даннаго.
тjь'мже за и='стину пострада'въ ра'дуяся, бл~говjьсти'лъ
_е=си` и= су'щымъ во а='дjь бг~а jа='вльшагося пло'тiю.
взе'млющаго грjь'хъ мi'ра, и= подаю'щаго на'мъ ве'лiю
мл\сть.

Сла'ва, и= ны'нjь, бг~оро'диченъ: Вся^ па'че смы'сла:

На вели'цjьй вече'рни стiхологису'емъ:

Бл~же'нъ му'жъ, а~-й а=нтiфw'нъ.

На Гд\си воззва'хъ поста'вимъ стiхw'въ и~: и= пое'мъ
стiхи^ры самогла'сны. Гла'съ s~. I=wа'нна мона'ха:

Рождеству` сотворя'ему безсту'днагw и='рwда, скве'рныя
пляса'вицы и=сполня'шеся сложе'нiе кля'твы: пр\дте'чева
бо глава` w\тсjь'кшися, jа='кw снjь'дь ноша'шеся на
блю'дjь возлежа'щымъ. _w пи'ра ме'рзка, непреподо'бна
дjья'нiя, и= о_у=бi'йства и=спо'лнена! но мы`
кр\сти'теля, jа='кw въ рожде'нныхъ жена'ми бо'льша,
досто'йнw чту'ще, о_у=бл~жа'емъ. [Два'жды.]

Пляса` о_у=чени'ца вселука'вагw дiа'вола, и= главу`
твою` пр\дте'че мзду` взя'тъ. _w пи'ра и=спо'лнена
крове'й! лу'чше бjь` не кля'тися и='рwде беззако'нне,
лжи` вну'че: а='ще ли же и= кля'лся _е=си`, но не w=
добрjь` кля'лся: лу'чше бjь` солга'вшу жи'знь получи'ти,
не'же и='стинствовавшу главу` пр\дте'чеву о_у=сjь'кнути.
но мы` кр\сти'теля, jа='кw въ рожде'нныхъ жена'ми
бо'льша, досто'йнw чту'ще, о_у=бл~жа'емъ. [Два'жды.]

Не подоба'ше ти`, _w и='рwде, прелюбодjья'нiю
w=бличи'теля, ра'ди раче'нiя сатани'нска, и= разжже'нiя
неи'стовнагw блуда`, сме'ртiю w=суди'ти: не подоба'ше ти`
тогw` всеч\стну'ю главу` пребеззако'ннjьй женjь`, ра'ди
кля'твы пляса'нiя, преда'ти бjь'днjь. _w ка'кw дерзну'лъ
_е=си`, таково` о_у=бi'йство соверши'ти; ка'кw же не
w=пали'ся скве'рная пляса'вица, посреди` пи'ра на блю'дjь
нося'щи сiю`; но мы` кр\сти'теля, jа='кw въ рожде'нныхъ
жена'ми бо'льша, досто'йнw чту'ще, о_у=бл~жа'емъ.
[Два'жды.]

Па'ки и=рwдi'а бjь'сится, па'ки смуща'ется. _w
пляса'нiя льсти'вна, и= пи'ра съ ле'стiю! кр\сти'тель
о_у=сjька'шеся, и= и='рwдъ смуща'шеся. мл~твами, гд\си,
твоегw` пр\дте'чи, ми'ръ пода'ждь душа'мъ на'шымъ.
[Два'жды.]

Сла'ва, гла'съ то'йже:

Рождеству` сотворя'ему безсту'днагw и='рwда, скве'рныя
пляса'вицы и=сполня'шеся сложе'нiе кля'твы: пр\дте'чева
бо глава` w\тсjь'кшися, jа='кw снjь'дь ноша'шеся на
блю'дjь возлежа'щымъ. _w пи'ра ме'рзка, непреподо'бна
дjья'нiя, и= о_у=бi'йства и=спо'лнена! но мы`
кр\сти'теля, jа='кw въ рожде'нныхъ жена'ми бо'льша,
досто'йнw чту'ще, о_у=бл~жа'емъ.

И= ны'нjь, бг~оро'диченъ: Кто` тебе` не о_у=бл~жи'тъ:

Вхо'дъ. Прокi'менъ дне`, и= чт_е'нiя.

Пр\оро'чества и=са'iина чте'нiе. [Главы^ м~, м~а,
м~_е, м~и, н~д.]

Та'кw глаго'летъ гд\сь: о_у=тjьша'йте, о_у=тjьша'йте
лю'ди моя^, глаго'летъ бг~ъ. Сщ~е'нницы глаго'лите въ
се'рдцы i=ер\сли'му, о_у=моли'те _е=го`, jа='кw
о_у=мно'жися смире'нiе _е=гw`: разрjьши'ся бо грjь'хъ
_е=гw`, jа='кw прiя'тъ и=з\ъ руки` гд\сни сугу'ба
согрjьш_е'нiя своя^. Гла'съ вопiю'щагw въ пусты'ни:
о_у=гото'вайте пу'ть гд\снь, пра'вы твори'те стези^ бг~у
на'шему. На го'ру высоку` взы'ди, бл~говjьству'яй сiw'ну,
возвыша'й крjь'постiю гла'съ сво'й, бл~говjьству'яй
i=ер\сли'му. Вознеси'те, не бо'йтеся: а='зъ гд\сь бг~ъ,
а='зъ о_у=слы'шу о_у=бо'гихъ i=и~л_евъ, и= не w=ста'влю
тjь'хъ. Но w\тве'рзу w\т го'ръ рjь'ки, и= посредjь` по'ля
и=сто'чники, сотворю` пусты'ню въ лу'гъ, и= жа'ждущую
зе'млю во и=сто'чники водны^я. Да возвесели'тся нб~о
свы'ше, и= _о='блацы да кропя'тъ пра'вду: да возсiя'етъ
земля`, и= да прозя'бнетъ мл\сть, и= пра'вда да
возсiя'етъ вку'пjь. Гла'съ весе'лiя возвjьсти'те, и=
о_у=слы'шано да бу'детъ, возвjьсти'те да'же до кон_е'цъ
земли`. глаго'лите, jа='кw и=зба'ви гд\сь раба` своего`
i=а'кwва: и= а='ще вжа'ждутъ въ пусты'ни, и=сточи'тъ
и=`мъ во'ду и=з\ъ ка'мене. Возвесели'ся непло'ды не
ражда'ющая, расто'ргни и= возопi'й не болjь'вшая, jа='кw
мнw'га ча^да пусты'я па'че, не'жели и=му'щiя му'жа.

Пр\оро'чества малахi'ина чте'нiе. [Глава` г~.]

Та'кw глаго'летъ гд\сь вседержи'тель: се` а='зъ
посыла'ю а='гг~ла моего` пред\ъ лице'мъ твои'мъ, и='же
о_у=гото'витъ пу'ть тво'й пред\ъ тобо'ю, и= прiи'детъ во
хра'мъ сво'й гд\сь, _е=гw'же вы` и='щете. И= кто`
стерпи'тъ де'нь вхо'да _е=гw`; зане'же тому` прiити`
jа='кw _о='гнь въ горни'лjь, и= jа='коже бы'лiе
перу'щихъ, и= w=чи'ститъ пояда'я и= w=чища'я, jа='кw
сребро` и= зла'то. И= прiи'детъ къ ва'мъ судо'мъ, и=
бу'детъ свидjь'тель ско'ръ на лука^выя, и= на
прелюбодjь'йцы, и= на клену'щыяся и='менемъ мои'мъ во
лжу`, и= на лиша'ющыя мзды` нае'мника, и= на
наси'льствующыя вдови^цы, и= пха'ющыя си^рыя, и= на
о_у=клоня'ющыя су'дъ прише'льца, и= на не боя'щыяся
_е=гw`, глаго'летъ гд\сь вседержи'тель. Зане` а='зъ гд\сь
бг~ъ ва'шъ, и= не и=змjьню` себе`: и= вы` сы'нове
i=а'кwвли, о_у=клони'стеся w\т зако'на и= не сохрани'сте.
Сегw` ра'ди w=брати'теся ко мнjь`, и= w=бращу'ся къ
ва'мъ, глаго'летъ гд\сь вседержи'тель: и= о_у=бл~жа'тъ
ва'съ вси` jа=зы'цы. И= разумjь'йте, jа='кw а='зъ гд\сь,
смотря'яй посредjь` прв\днагw, и= посредjь` беззако'нника
въ де'нь _о='нъ, во'ньже сотворю` снабдjь'нiе лю'бящымъ
мя`. Позна'йте о_у='бw, и= помяни'те зако'нъ мwv"се'овъ
раба` моегw`, jа='коже заповjь'да ва'мъ въ хwри'вjь, ко
всему` i=и~лю повелjь'нiе и= w=правда'нiе. И= се` а='зъ
послю` ва'мъ и=лiю` fесвi'тянина, пре'жде да'же не
прiити` дню` гд\сню вели'кому просвjьще'нному, и='же
напра'витъ се'рдце _о=тца` къ сы'ну, и= се'рдце
человjь'ка ко и='скреннему своему`, да не прише'дъ
поражу` зе'млю вско'рjь, глаго'летъ гд\сь вседержи'тель,
бг~ъ ст~ы'й i=и~левъ.

Прему'дрости соломw'ни чте'нiе. [Главы^ д~ и= _е~.]

Прв\дникъ а='ще пости'гнетъ сконча'тися, въ поко'и
бу'детъ. W=су'дитъ же прв\дникъ о_у=мира'яй, живу'щыя
нечести^выя: о_у='зрятъ бо кончи'ну прв\днагw и= не
разумjь'ютъ, что` совjьща'ша w= не'мъ. Jа='кw пове'ржетъ
гд\сь нечести^выя безгла'сны ни'цъ, и= поколе'блетъ и='хъ
w\т w=снова'нiй, и= до послjь'днягw и=сче'знутъ въ
болjь'зни, и= па'мять и='хъ поги'бнетъ: Прiи'дутъ бо въ
помышле'нiе согрjьше'нiй свои'хъ о_у=жа'сни, и=
w=бличи'тъ и=`хъ сопроти'въ беззако'нiя и='хъ. Тогда`
ста'нетъ въ дерзнове'нiи мно'зjь прв\дникъ, пред\ъ
лице'мъ w=скорби'вшихъ _е=го`, и= w\тмета'ющихъ труды`
_е=гw`. Ви'дjьвше же _е=го` смяту'тся стра'хомъ мно'гимъ,
и= о_у=жа'снутся w= пресла'вномъ сп~се'нiи _е=гw`.
Реку'тъ бо въ себjь` ка'ющеся, и= въ тjьснотjь` ду'ха
воздо'хнутъ, и= реку'тъ: се'й бjь`, _е=го'же и=мjь'хомъ
нjь'когда въ посмjь'хъ, и= въ при'тчу поноше'нiя
безу'мнiи, житiе` _е=гw` вмjьни'хомъ неи'стово, и=
кончи'ну _е=гw` безче'стну. Ка'кw вмjьни'ся въ сынjь'хъ
бж~iихъ, и= во ст~ы'хъ жре'бiй _е=гw` _е='сть; О_у=`бо
заблуди'хомъ w\т пути` и='стиннагw, и= пра'вды свjь'тъ не
w=блиста` на'мъ, и= со'лнце не возсiя` на'мъ.
Беззако'нныхъ и=спо'лнихомся сте'зь, и= поги'бели, и=
ходи'хомъ ст_ези` непрохо'дны, пути' же гд\сня не
разумjь'хомъ.

На лiтi'и стiхи^ры самогла'сны, гла'съ а~:

[Ге'рмана патрiа'рха:] Что' тя нарече'мъ, пр\оро'че;
а='гг~ла ли; а=п\сла ли; и=ли` мч~нка; а='гг~ла, зане`
jа='кw безпло'тенъ пожи'лъ _е=си`. а=п\сла, jа='кw
научи'лъ _е=си` jа=зы'ки. мч~нка же, jа='кw твоя` глава`
за хр\ста` о_у=сjьче'ся. _е=го'же моли`, поми'ловати
ду'шы на'шя.

W\тсjь'ченнjьй главjь` пр\дте'чевjь па'мять
соверша'емъ, тогда` о_у='бw на блю'дjь и=сточа'ющи
кро'вь, ны'нjь же въ концjь'хъ пролива'ющи и=сцjьл_е'нiя.

Дне'сь непреподобнодjьлоwбра'зная ма'ти о_у=бi'йства,
_е='же w\т беззако'ннагw сплете'нiя своегw` всескве'рную
дще'рь, над\ъ всjь'хъ пр\орw'къ бг~оизя'щна бо'льшаго,
о_у=бiйственноwбра'знымъ совjь'томъ лука'вствова:
вражде'бному бо и='рwду творя'щу пи'ръ своегw` скве'рнагw
рождества` съ кля'твою и=спроси'ти о_у=стро'и,
чудото'чную бг~опроповjь'дника чт\сну'ю главу`. _е='же и=
соверши` пребезу'мный, же'нскому пляса'нiю да'въ ту`
возме'здiе, кля'твенный да'ръ: _о=ба'че не преста`
таи'нникъ хр\сто'ва прише'ствiя, бг~оме'рзкое смjьше'нiе
и='хъ и= по кончи'нjь w=блича'ти, но w=блича'я вопiя'ше:
не подоба'етъ ти`, глаго'ля, прелюбодjь'йствовати бра'та
твоегw` фiлi'ппа жену`. _w рожде'нiя
пр\орокоубi'йственна, и= крове'й напо'лнена пи'ра! мы' же
бл~гочестному'дреннjь, во о_у=сjькнове'нiи пр\дте'чевjь,
бjьлоwбразу'юще пра'зднуемъ, jа='кw въ бл~гонаро'читый
де'нь ра'дующеся: и= о_у=мо'лимъ сего`
бл~гоусе'рдствовати тр\оцу, w\т страсте'й безче'стiя
и=зба'вити на'съ, и= сп~сти` ду'шы на'шя.

Гла'съ д~:

Рожде'нiе неподо'бно, и= пи'ръ безсту'днjьйшiй и='рwдъ
соверши'лъ _е='сть: любодjь'йствомъ бо же'нскимъ
о_у=слажда'емь, и= нечести'вымъ женонеи'стовствомъ
подстрека'емь, w\тсjьче` главу` пр\дте'чеву: но не
w\тсjьче` я=зы'ка пр\оро'ческа, w=блича'ющагw безу'мiе
_е=гw`. пролiя` кро'вь непови'нну, покры'ти хотя` грjь'хъ
беззако'ненъ: но ни w= се'мъ скры` гла'са, вопiю'щагw
всjь^мъ покая'нiе. _о='нъ о_у='бw свеселя'шеся
о_у=бi'йствомъ: мы' же спра'зднуемъ любо'вiю,
кр\сти'теля i=wа'нна бл~же'нное заколе'нiе. предвари' бо
во а='дjь жи'знь, проповjь'дати су'щымъ во тьмjь` и=
сjь'ни сме'ртнjьй сjьдя'щымъ, свы'ше восто'къ, хр\ста`
бг~а на'шего, _е=ди'наго многомл\стиваго.

Пр\оро'ка и= мч~нка, и= кр\сти'теля сп~сова, прiиди'те
лю'дiе восхва'лимъ: се'й бо во пло'ти а='гг~лъ сы'й,
и='рwда и=з\ъwбличи'лъ _е='сть, пребеззако'ннагw
любодjья'нiя содjь'янiемъ w=суди'въ _е=го`. и=
беззако'ннагw ра'ди пляса'нiя, чт\сна'я глава`
w\тсjька'ется: су'щымъ во а='дjь бл~говjьству'яй, и=з\ъ
ме'ртвыхъ воскр\снiе: и= мо'лится приле'жнw гд\севи,
сп~сти'ся душа'мъ на'шымъ.

Пр\оро'ка и= мч~нка, и= кр\сти'теля сп~сова, прiиди'те
лю'дiе восхва'лимъ: jа='кw бjь'гая въ пусты'ни
водворя'шеся, ме'дъ ди'вiй и= а=крi'ды jа=ды'й, царя`
беззако'ннующа w=бличи'лъ _е='сть. на'ше же малоду'шiе
о_у=тjьша'ше, глаго'ля: пока'йтеся, прибли'жи бо ся
цр\ство нб\сное.

Сла'ва, гла'съ _е~:

[I=wа'нна мона'ха:] Беззако'ннагw дjья'нiя w=бличе'нiя
о_у=бjьжа'ти и='рwдъ о_у=мы'сливъ, главу` твою`,
пр\дте'че, беззако'ннjьй женjь` предаде` па'костнw: не
разумjь' бо _о=кая'нный w=блича'я себе`, на блю'дjь
w=бнося` ю=`. но jа='кw чистоты` дjь'тельный о_у=чи'тель,
и= покая'нiя наста'вникъ сп~си'тельный, моли'ся,
кр\сти'телю хр\сто'въ, w\т страсте'й безче'стiя
и=зба'вити на'съ.

И= ны'нjь, гла'съ то'йже:

Воспо'йте, лю'дiе, мт~ри бг~а на'шегw, воспо'йте:
дне'сь бо всесвjь'тлую ду'шу свою` въ преч\стыя дла^ни,
и='же и=з\ъ нея` вопло'щшагwся без\ъ сjь'мене предае'тъ:
_е=го'же и= мо'литъ непреста'ннw, дарова'ти вселе'ннjьй
ми'ръ и= ве'лiю мл\сть.

На стiхо'внjь стiхи^ры самогла'сны, гла'съ в~:

Покая'нiя проповjь'дниче i=wа'нне кр\сти'телю,
w\тсjь'ченjь бы'вшей твое'й главjь`, зе'млю w=ст~и'лъ
_е=си`, зане` зако'нъ бж~iй вjь'рнымъ о_у=ясни'лъ _е=си`,
и= беззако'нiе потреби'лъ _е=си`. jа='кw предстоя`
пр\сто'лу нб\снагw цр~я` хр\ста`, того` моли`,
поми'ловати ду'шы на'шя.

Стi'хъ: Прв\дникъ jа='кw фi'нi_ксъ процвjьте'тъ:
jа='кw ке'дръ и='же въ лiва'нjь о_у=мно'жится.

Зако'на ра'ди гд\сня, во главу` о_у=сjькнове'нъ бы'лъ
_е=си`, _w всест~ы'й i=wа'нне! w=бличи'лъ _е=си` царя`
sлочести'ва беззако'нновавша, дерзнове'нiемъ
непоро'чнымъ. тjь'мже дивя'тся тебjь` вw'инства
а='гг~льская, сла'вятъ тя` ли'цы а='гг~лъ и= мч~нкъ:
чти'мъ твою` и= мы` лjь'тнюю па'мять, всесла'вне,
сла'вяще ст~у'ю тр\оцу, тебе` вjьнча'вшую, пр\дте'че
бл~же'нне.

Стi'хъ: Возвесели'тся прв\дникъ w= гд\сjь, и=
о_у=пова'етъ на него`.

И='же w\т пр\оро'ка пр\оро'къ, и= бо'лiй пр\оро'кwвъ
бы'въ, и=з\ъ чре'ва мт~рня w=сщ~е'нный въ служе'нiе
гд\сне, дне'сь w\т беззако'нна царя` въ главу`
о_у=сjькнове'нъ бы'сть: и= безче'стнw пляса'вшую
_о=трокови'цу, jа='снw и= пре'жде о_у=сjькнове'нiя, и= по
о_у=сjькнове'нiи w=бличи'въ, посрами` грjьха` по'лкъ. и=
сегw` ра'ди возопiе'мъ: кр\сти'телю i=wа'нне, jа='кw
и=мjь'я дерзнове'нiе, приле'жнw моли'ся w= душа'хъ
на'шихъ.

Сла'ва, гла'съ и~:

Пр\дте'че сп~совъ, ты` царя` и=з\ъwбличи'лъ _е=си`,
беззако'нiя не дjь'лати. тjь'мже и=гра'нiе беззако'нныя
жены` повину` и='рwда w\тсjьщи` твою` главу`: и= сегw`
ра'ди w\т востw'къ со'лнца да'же до за^падъ хва'льно
и='мя твое`. дерзнове'нiе и=мjь'я ко гд\су, приле'жнw
моли` сп~сти'ся душа'мъ на'шымъ.

И= ны'нjь, бг~оро'диченъ: Безневjь'стная дв~о:

На бл~гослове'нiи хлjь'бwвъ, тропа'рь два'жды [пи'санъ
на ма'лjьй вече'рни], и= Бц\де дв~о, _е=ди'ножды: и=
чте'нiе.

На о_у='трени,

По а~-й стiхоло'гiи сjьда'ленъ, гла'съ _е~:

Подо'бенъ: Собезнача'льное сло'во:

Хода'тая согла'снw зако'на и= бл~года'ти, вjь'рнiи
соше'дшеся восхва'лимъ: jа='кw покая'нiе на'мъ
проповjь'да, и= и='рwда jа='вjь w=бличи'въ дерзнове'ннjь,
въ главу` свою` о_у=сjь'ченъ бы'сть. и= ны'нjь со
а='гг~лы живу'щи, хр\сту` мо'лится сп~сти'ся на'мъ.

Сла'ва, гла'съ д~.

Подо'бенъ: Jа=ви'лся _е=си` дне'сь:

Свjь'тлую твою` па'мять дне'сь творя'ще, сп~са и=
гд\са моли'ти приле'жнw, тя` мо'лимъ, пр\дте'че, всjь^мъ
да'ти согрjьше'нiй проще'нiе.

И= ны'нjь, бг~оро'диченъ: Подо'бенъ:

Те'плое заступле'нiе су'щымъ въ бjьда'хъ, и=
помо'щницу на'шу, и= къ бг~у премjьне'нiе, _е='юже тли`
и=зба'вихомся, бц\ду вjь'рнiи о_у=бл~жа'емъ.

По в~-мъ стiхосло'вiи сjьда'ленъ, гла'съ _е~:

Подо'бенъ: Собезнача'льное сло'во:

И='же w\т ложе'снъ пр\оро'ка jа='вльшагося на'мъ, и=
w\т непло'дове свjьти'льника вселе'ннjьй jа='снw
произше'дша, въ пjь'снехъ восхва'лимъ хр\сто'ва
кр\сти'теля, и= побjьдоно'сна страда'льца, пр\дте'чу
i=wа'нна: мо'лится бо гд\севи, поми'ловатися душа'мъ
на'шымъ.

Сла'ва, гла'съ д~:

Подо'бенъ: О_у=диви'ся i=w'сифъ:

Ны'нjь jа=ви'ся на'мъ сп~совъ кр\сти'тель, и=
весели'тъ разу'мнjь помышл_е'нiя вjь'рныхъ, пусты'ни
красота`, и= пр\оро'кwвъ печа'ть: тjь'мже хр\сто'въ
показа'ся пр\дте'ча, и= свидjь'тель нело'женъ прише'ствiя
тогw`. дх~о'вными о_у='бw пjь'сньми согла'снw i=wа'нну
возопiе'мъ: пр\оро'че, проповjь'дниче и='стины, моли'ся
сп~сти'ся на'мъ.

И= ны'нjь, бг~оро'диченъ:

О_у=диви'шася чт\сая вси` а='гг~лwвъ ли'цы та'инству
твоегw` рожде'нiя стра'шному, ка'кw, и='же вся^ содержа'й
ма'нiемъ _е=ди'нымъ, w=б\ъя'тiи твои'ми, jа='кw
человjь'къ содержи'тся, и= прiе'млетъ нача'ло
превjь'чный, и= млеко'мъ пита'ется, вся'кое дыха'нiе
пита'яй, неизрече'нною бл~гостiю; и= тя` jа='кw
вои'стинну бж~iю мт~рь хва'ляще сла'вятъ.

По полv"еле'и сjьда'ленъ, гла'съ и~:

Подо'бенъ: Свирjь'лей па'стырскихъ:

Пр\дте'ча, вjь'рнiи, кр\сти'тель, и= а='гг~лъ всjь'хъ
и=зба'вителя, и='рwда w=бличи'въ за беззако'нiе
и=рwдiа'дино, о_у=мира'етъ во главу` о_у=сjь'ченъ: jа='кw
да и= су'щымъ во а='дjь со дерзнове'нiемъ бл~говjьсти'тъ,
jа='кw бг~ъ схо'дитъ та'мw плjьни'ти сме'рть. [Два'жды.]

Сла'ва, и= ны'нjь, бг~оро'диченъ:

Сло'во _о='ч~ее на зе'млю сни'де, и= а='гг~лъ
свjь'телъ бц\дjь глаго'ланiе: ра'дуйся бл~гослове'нная,
jа='же черто'гъ _е=ди'на сохра'ншая, зача'тiе прiе'мши
превjь'чнагw бг~а и= гд\са, да w\т пре'лести, jа='кw
бг~ъ, сп~се'тъ ро'дъ человjь'ческiй.

Степ_е'нна, а~-й а=нтiфw'нъ д~-гw гла'са.

Прокi'менъ, гла'съ д~: Ч\стна` пред\ъ гд\семъ сме'рть
прп\дбныхъ _е=гw`. Стi'хъ: Что` возда'мъ гд\севи w=
всjь'хъ, jа=`же воздаде' ми;

Вся'кое дыха'нiе: _Е=v\глiе матfе'а, зача'ло н~з.

По н~-мъ _псалмjь` стiхи'ра, гла'съ s~:

Пляса` о_у=чени'ца вселука'вагw дiа'вола, и= главу`
твою` пр\дте'че мзду` взя'тъ. _w пи'ра и=спо'лнена
крове'й! лу'чше бjь` не кля'тися, и='рwде беззако'нне,
лжи` вну'че: а='ще ли же и= кля'лся _е=си`, но не w=
добрjь` кля'лся: лу'чше бjь` солга'вшу жи'знь получи'ти,
не'же и='стинствовавшу главу` пр\дте'чеву о_у=сjь'кнути.
но мы` кр\сти'теля, jа='кw въ рожде'нныхъ жена'ми
бо'льша, досто'йнw чту'ще, о_у=бл~жа'емъ.

Канw'на два`.

Пе'рвый канw'нъ со i=рмосо'мъ на и~. [I=wа'нна
мона'ха.]

Гла'съ и~.

Пjь'снь а~.

I=рмо'съ: Во'ду проше'дъ jа='кw су'шу, и=
_е=гv'петскагw sла` и=збjьжа'въ, i=и~льтянинъ вопiя'ше:
и=зба'вителю и= бг~у на'шему пои'мъ.

W\т о_у=тро'бы непло'дныя jа='вльшася пр\оро'ка, въ
ложесна'хъ дjьви'ческихъ во чре'вjь носи'мому
неизрече'ннw, сщ~е'ннаго воспое'мъ пр\дте'чу.

Предjь'лы _е=стества` превозше'дъ, пра'вды соблю'лъ
_е=си` зако'ны, беззако'нное смjьше'нiе w=блича'я, не
о_у=боя'вся царе'ва суровства`.

Зако'ннымъ млеко'мъ воспита'вся, законоположе'нiе
совокупле'нiя зако'ннагw, jа='кw зако'на печа'ть
запеча'ствуя, сопроти'вился _е=си` ме'рзкому
прелюбодjья'нiю.

Бг~оро'диченъ: Чи'ни тя` а='гг~лъ и= человjь^къ,
безневjь'стная мт~и, восхваля'ютъ непреста'ннw:
зижди'теля бо си'хъ jа='кw мл\днца на w=б\ъя'тiяхъ
твои'хъ носи'ла _е=си`.

Другi'й канw'нъ, на s~, [Кv'ръ а=ндре'а кри'тскагw.]

Гла'съ то'йже.

Пjь'снь а~.

I=рмо'съ: И=стря'сшему въ мо'ри мучи'тельство
фараw'не, и= i=и~ля су'шею наста'вльшему, пои'мъ хр\сту`,
jа='кw просла'вися во вjь'ки.

Пусты'ни кра'сное _о=вча`, заха'рiинъ пло'дъ, и=
_е=лiсаве'тино па'че наде'жди прозябе'нiе,
предповелjьва'етъ вjь^рнымъ торжествова'ти чт\сну'ю
_е=гw` па'мять.

_W рожде'нiя и=спо'лнена кро'ве! _w пи'ра ме'рзка!
о_у=бi'йствомъ бо пiя'нство и='рwдъ раствори`: трапе'за
же _е=гw` скверноубi'йства го'рькагw и=спо'лнися.

W=бличи'вшаго и='рwда беззако'ннующа, вjь'рнiи, и=
w\тсjьче'нiе главы` претерпjь'вша, воспои'мъ кр\сти'теля,
jа='кw за ре'вность бж~iю о_у=мерщвле'на.

Бг~оро'диченъ: неwпи'саннаго бг~а сло'ва, всего`
все'льшася въ тя`, родила` _е=си` чт\сая
бг~ороди'тельнице, сугу'ба того`, jа='кw _е=ди'на су'ща
сн~а, воплоще'нна и=з\ъ тебе` неизрече'ннw.

Катава'сiа: Кр\стъ начерта'въ мwv"се'й:

Пjь'снь г~.

I=рмо'съ: Нб\снагw кру'га верхотво'рче гд\си, и=
цр~кве зижди'телю, ты` мене` о_у=тверди` въ любви`
твое'й, жела'нiй кра'ю, вjь'рныхъ о_у=твержде'нiе,
_е=ди'не чл~вjьколю'бче.

Дре'внихъ jа='кw хода'тай и= но'выхъ пр\дте'че
_е=v\гльскихъ проповjь'данiй, ты` предста'въ, смjьше'нiе
беззако'нное мучи'тельское w=бличи'лъ _е=си`: сла'вную
сме'рть ра'дуяся прiя'лъ _е=си`.

W\т ма'тере беззако'нныя преднаучена` _о=трокови'ца,
w=б\ъюродjь'вшу пiя'нствомъ и='рwдови рече`: да'ждь на
блю'дjь главу` i=wа'ннову, ма'тери да пода'мъ да'ръ
возжелjь'ненъ.

W=бличе'нiя не терпя` безсту'дный мучи'тель,
бг~оно'снагw твоегw` я=зы'ка, сла'вне пр\дте'че,
_о=трокови'цjь предае'тъ, же'нскимъ пляса'нiемъ, ч\стну'ю
твою` страда'льную главу` пресла'вне.

Бг~оро'диченъ: Всели'вся въ дв~у тjьле'снjь гд\си,
jа=ви'лся _е=си` человjь'кwмъ, jа='коже подоба'ше
ви'дjьти тя`: ю='же и= показа'лъ _е=си` jа='кw и='стинную
бц\ду, и= вjь^рнымъ по'мощь, _е=ди'не чл~вjьколю'бче.

И='нъ.

I=рмо'съ: Нjь'сть ст~ъ jа='кw гд\сь, и= нjь'сть
прв\днъ jа='кw бг~ъ на'шъ, _е=го'же пое'тъ вся` тва'рь:
нjь'сть прв\днъ па'че тебе` гд\си.

Бо'лiй не воста` въ рожде'нныхъ жена'ми i=wа'нна,
взыва'ше хр\сто'съ и='стина: во о_у=тро'бjь бо позна`
созда'нiе созда'вшаго, проповjь'даше ма'тернимъ гла'сомъ.

Пе'рстомъ пе'рвjье показа'въ а='гнца, и= я=зы'комъ
второ'е и='рwда w=бличи'лъ _е=си`: главо'ю же тре'тiе
и=сточа'еши чудеса` w\т зда'нна сосу'да на'мъ.

Рожде'нiе сла'вно, кр\сти'телю хр\сто'въ, и= житiе`
твое` непоро'чно, и= пред\ъизше'ствiе ч\стно, и=
показа'нiе стра'нно, сме'рть ч\стна`, и= погребе'нiе
сла'вно.

Бг~оро'диченъ: Бг~ъ сы'й, са'мъ себе` и=стощи'лъ
_е=си` _е=диноро'дне, да сп~се'ши jа=`же созда'лъ _е=си`,
и='хже ра'ди вочл~вjь'чился _е=си`, вопло'щься w\т дв~ы,
и= все` мое` премjьни'въ _е=стество`, приве'лъ _е=си`
твоему` роди'телю.

Катава'сiа: Же'злъ во w='бразъ:

Сjьда'ленъ, гла'съ и~:

Подо'бенъ: Прему'дрости:

W\т непло'дове просiя'въ судо'мъ бж~iимъ, и= о_у='зы
разрjьши'въ, я=зы'ка _о='ч~а, показа'лъ _е=си` со'лнце,
денни'цу w=заря'ющее и= лю'демъ въ пусты'ни зижди'теля
проповjь'далъ _е=си`, а='гнца взе'млющаго мi'ра грjьхи`.
тjь'мже ре'вностiю царя` w=бличи'въ, въ пресла'вную
главу` твою` о_у=сjь'ченъ бы'лъ _е=си` приснопа'мятне,
i=wа'нне всехва'льне: моли'ся хр\сту` бг~у, согрjьше'нiй
w=ставле'нiе дарова'ти, пра'зднующымъ любо'вiю ст~у'ю
па'мять твою`. [Два'жды.]

Сла'ва, и= ны'нjь, бг~оро'диченъ:

Jа='кw дв~у и= _е=ди'ну въ жена'хъ, тя` без\ъ сjь'мене
ро'ждшую бг~а пло'тiю, вси` о_у=бл~жа'емъ ро'ди
человjь'честiи: _о='гнь бо всели'ся въ тя` бж~ества`, и=
jа='кw мл\днца млеко'мъ пита'еши зижди'теля и= гд\са.
тjь'мъ а='гг~льскiй и= человjь'ческiй ро'дъ, досто'йнw
сла'вимъ прест~о'е рж\ство` твое`, и= согла'снw вопiе'мъ
ти`: моли` хр\ста` бг~а, согрjьше'нiй w=ставле'нiе
дарова'ти, покланя'ющымся вjь'рою прест~о'му рж\ству`
твоему`.

Пjь'снь д~.

I=рмо'съ: Ты` моя` крjь'пость, гд\си, ты` моя` и=
си'ла, ты` мо'й бг~ъ, ты` мое` ра'дованiе, не w=ста'вль
нjь'дра _о='ч~а и= на'шу нищету` посjьти'въ. тjь'мъ съ
пр\оро'комъ а=вваку'момъ зову' ти: си'лjь твое'й сла'ва,
чл~вjьколю'бче.

Не могi'й терпjь'ти w=бли'ченiя де'рзости, и='же
зако'на томле'нi_емъ пови'нный, ни де'рзость
бл~гоче'стiя, и='же скве'рными сластьми` растлjь'нный,
связа'въ блюдя'ше, невеще'ственнw гw'рнимъ пре'жде конца`
ликw'мъ совокупля'емаго.

Душевре'днымъ пiя'нствомъ, и= разжже'нiемъ блу'днымъ
поболjь'въ, w\тда'нъ _о=кая'нный, _о=трокови'цы
пляса'нiемъ ножны'мъ свя'занъ, о_у=бi'йца пр\оро'ка
быва'етъ: зача'тъ бо пiя'нство блу'да ма'терь, и= лю'тое
беззако'нiе породи`.

Вои'стинну въ тебjь` не солга` бж~е'ственный гла'съ:
ты' бо во пр\оро'цjьхъ бо'льшiй _е=си`, jа='кw
пр\оро'честву сподо'бився w\т са'мыя о_у=тро'бы, въ
несоверше'ннjь тjьлеси`, и= прорече'ннаго тобо'ю бг~а
сло'ва, и= ви'дjьвъ и= кр\сти'въ въ тjьлеси`.

Бг~оро'диченъ: Ты` вjь'рныхъ похвала` _е=си`
безневjь'стная, ты` предста'тельница, ты` и= прибjь'жище
хр\стiа'нъ, стjьна` и= приста'нище: къ сн~у бо твоему`
мольбы^ но'сиши, всенепоро'чная, и= сп~са'еши w\т бjь'дъ,
вjь'рою и= любо'вiю бц\ду чт\сую тебе` зна'ющыя.

И='нъ.

I=рмо'съ: И=з\ъ горы` прiwсjьне'нныя, сло'ве,
пр\оро'къ, _е=ди'ныя бц\ды хотя'ща воплоти'тися
бг~ови'днw о_у=смотри`, и= со стра'хомъ славосло'вяще
си'лу твою`.

О_у=ясни'лъ _е=си` на'мъ хр\сто'во цр\ство, показа'лъ
_е=си` лю'демъ пути^ покая'нiя, и= и='рwда w=бличи'лъ
_е=си` беззако'ннующа, вели'кiй проповjь'дниче i=wа'нне
му'дре.

Не терпя` кр\сти'телю и='рwдъ w=бличе'нiя, побjьди'ся
гнjь'вомъ и= за'вистiю и= го'рестiю, и= соблюда'ше вре'мя
рожде'нiя, въ не'же о_у=сjьче` главу` твою`,
проповjь'дниче хр\сто'въ.

Весели'ся кр\сти'телю, да и=гра'етъ ду'хъ тво'й:
w=блича'еши бо и= та'мw безбо'жнаго и='рwда, и= су'щымъ
во а='дjь проповjь'дуеши душа'мъ, глаго'ля: сп~се'нiе
на'ше прибли'жися.

Чуди'тся земля` твоему` житiю` i=wа'нне,
проповjь'дуетъ нб~о непра'ведное твое` заколе'нiе: и=
сказу'етъ мно'жество добродjь'телей твои'хъ цр~ковь
воспjьва'ющи.

Бг~оро'диченъ: Роди'вся w\т мт~ре дв~ы непоро'чныя,
сохрани'лъ _е=си` чи'сту по рж\ствjь`, и='же въ мое`
существо` ве'сь w=бле'кся, грjьха` кромjь`.

Катава'сiа: О_у=слы'шахъ гд\си:

Пjь'снь _е~.

I=рмо'съ: Вску'ю мя` w\три'нулъ _е=си` w\т лица`
твоегw`, свjь'те незаходи'мый, и= покры'ла мя` _е='сть
чужда'я тьма` _о=кая'ннаго; но w=брати' мя, и= къ свjь'ту
за'повjьдей твои'хъ пути^ моя^ напра'ви, молю'ся.

Ма'терними наважде'ньми, цjь'ну пляса'нiя
sлоде'монскагw, суро'выя льви'цы суро'вjьйшее и=сча'дiе
и=спроси`, ю='же и= sвjь'рiе са'ми въ пусты'ни почита'ху,
главу` пр\дте'чи и= проповjь'дника.

_W твои'хъ неизрече'нныхъ и= непости'жныхъ суде'бъ
человjьколю'бче! jа='кw во о_у=тро'бjь _е=ще` су'ща
мт~рни, дх~а ст~а'гw прiя'телище бы'вша, и= возра'стша
цjьлому'дрiемъ и= чистото'ю, скверна'вая и=спляса`
_о=трокови'ца.

Любе'знw и= и='скреннw и=зво'ли беззако'нное
сопряже'нiе лю'бящему, къ рожде'ств_еннымъ _е=гw`
питiя'мъ, и= пр\оро'че присовокупи'ти о_у=бi'йство, и=
ча'шу и=спо'лнену ст~ы'хъ и= пр\оро'ческихъ крове'й,
сластолю'бiемъ раствори'ти.

Бг~оро'диченъ: Мт~рне дерзнове'нiе, _е='же къ сн~у
твоему` и=му'щи, преч\стая, сро'днагw промышле'нiя _е='же
w= на'съ не пре'зри, мо'лимся, jа='кw тебе` и= _е=ди'ну
хр\стiа'не ко вл\дцjь w=чище'нiе мл\стивно предлага'емъ.

И='нъ.

I=рмо'съ: W\т но'щи невjь'дjьнiя, бг~овjь'дjьнiемъ
просвjьти'вый концы`, просвjьти' мя о_у='тромъ
чл~вjьколю'бiя твоегw` гд\си.

Пусты'нное _о=вча`, и= вселе'ннjьй стяжа'нiе
пр\дте'ча, дне'сь гото'витъ духо'вную трапе'зу на'мъ.

Сласте'й раба` и= зако'нwвъ престу'пника w=бличи'лъ
_е=си`, i=wа'нне и='рwда, и=рwдiа'ды го'рькаго рачи'теля.

И=рwдiа'да пля'шетъ, i=wа'ннъ вя'жется и= закала'ется:
_w пiя'нства и='рwдова! _w несмы'сльства души` _е=гw`!

Бг~оро'диченъ: Ра'дуйся, бж~е'ственная горо`. w\т
нея'же ка'мень w\тсjьче'ся без\ъ ру'къ, преч\стая,
о_у=сыри'вшися бг~у и= сло'ву, всенепоро'чная, пло'тiю.

Катава'сiа: _W требл~же'нное дре'во:

Пjь'снь s~.

I=рмо'съ: W=чи'сти мя`, сп~се, мнw'га бо беззакw'нiя
моя^, и= и=з\ъ глубины` sw'лъ возведи`, молю'ся: къ
тебjь' бо возопи'хъ, и= о_у=слы'ши мя`, бж~е сп~се'нiя
моегw`.

W= за'повjьдехъ зако'на бjь'дствуяй, бл~же'нне,
w=бличе'ньми наказу'еши беззако'нновавшаго: не бы'лъ бо
_е=си` тро'сть, вра'жiихъ вjь'трwвъ коле'блема
дунове'ньми.

Кро'вiю закла'нiя глава` ка'плющи твоя`, принесе'ся
блу'днымъ по'двигомъ, вмjь'стw мзды`, и='рwда w=блича'ющи
и= по кончи'нjь, jа='кw _е=стество` смjьси'вша.

Въ пусты'няхъ ходя`, власы` вельбу'жи покрыва'емь, во
_о='вjьхъ о_у='бw jа='кw свjьтосiя'ннw жи'лъ _е=си`
ца'рски: во _о='вjьхъ же jа='кw ца'рску w=бнося`
красоту`. над\ъ страстьми` воцари'лся _е=си`.

Бг~оро'диченъ: Да и=зба'вимся w\т лю^тъ прегрjьше'нiй,
мл~твами твои'ми, бг~ороди'тельнице ч\стая, и= да
о_у=лучи'мъ прест~а'я бж~е'ственное сiя'нiе и=з\ъ тебе`
неизрече'ннw воплоще'ннагw сн~а бж~iя.

И='нъ.

I=рмо'съ: Jа='коже пр\оро'ка и=зба'вилъ _е=си` и=з\ъ
глубины` преиспо'днiя, хр\сте` бж~е, и= мене` w\т
грjьхw'въ мои'хъ и=зба'ви jа='кw чл~вjьколю'бецъ, и=
о_у=пра'ви живо'тъ мо'й, молю'ся.

О_у=сjьче'нiе чт\сны'я и= всехва'льныя твоея` главы`,
пр\дте'че хр\сто'въ, почита'юще, сла'вимъ твою`
приснохва'льную, и= всемi'рную па'мять, пребл~же'нне.

_W скве'рнагw гоще'нiя! _w го'рькагw рожде'нiя! _w
пiя'нства скве'рнагw и='рwда беззако'ннагw! содержи'мь
бы'сть къ беззако'нiю, и= w=блича'емь пр\оро'ка о_у=би'ти
поучава'ется.

Пляса'вши но'вая _е=гv'птяныня, посреди` пи'ра
скве'рненнw главу` и=спроси`, сея` w=бличи'вшую
роди'тельницу, и= и='рwдову нало'жницу.

Бг~оро'диченъ: И='же ны'нjь сн~ъ дв~ы, пе'рвjье сн~ъ
_о=ч~ь показа'ся, не и='нъ разумjьва'емь w\т ви'димагw,
а='ще и= пребы'сть _е=ди'нъ во _о=бою` соверше'нъ.

Катава'сiа: Во'днагw sвjь'ря во о_у=тро'бjь:

Конда'къ, гла'съ _е~.

Пр\дте'чево сла'вное о_у=сjькнове'нiе, смотре'нiе
бы'сть нjь'кое бж~е'ственное: да и= су'щымъ во а='дjь
сп~сово проповjь'сть прише'ствiе. да рыда'етъ о_у='бw
и=рwдi'а, беззако'нное о_у=бi'йство и=спроси'вши: не
зако'нъ бо бж~iй, ни живы'й вjь'къ возлюби`, но
притво'рный, привре'менный.

I='косъ: Рожде'нiе и='рwдово всjь^мъ jа=ви'ся
непреподо'бно, _е=гда` посреди` пита'ющихся глава`
постя'щагwся предложи'ся, jа='коже снjь'дь: ра'дости
совокупи'ся печа'ль, и= смjь'ху раствори'ся го'рькое
рыда'нiе: jа='кw главу` кр\сти'телеву на блю'дjь нося`,
пред\ъ всjь'ми вни'де, jа='коже рече` _о=трокови'ца. и=
кля'твы ра'ди, рыда'нiе нападе` на вся^ возлежа'щыя
тогда` съ царе'мъ: не бо` w=бвесели` _о='нjьхъ, ниже`
и='рwда самого`, рече' бо: w=скорбjь'ша печа'лiю не
и='стинною, но притво'рною, привре'менною.

Пjь'снь з~.

I=рмо'съ: Бж~iя снизхожде'нiя _о='гнь о_у=стыдjь'ся въ
вавv"лw'нjь и=ногда`, сегw` ра'ди _о='троцы въ пещи`,
ра'дованною ного'ю jа='кw во цвjь'тницjь лику'юще,
поя'ху: бл~гослове'нъ _е=си` бж~е _о=т_е'цъ на'шихъ.

Блу'днымъ жела'нiемъ, лю'тымъ же пiя'нствомъ
воwруже'нъ прирази'вся, разсjь'деся, къ воздержа'нiя
столпу` непрекло'нному, и= цjьлому'дрiя ко гра'ду
неразруши'мому, хр\сто'ву кр\сти'телю, и='рwдъ
беззако'нный.

Не о_у=жасе'ся, пр\дте'че, не о_у=стыдjь'ся, не
w=слабjь` науче'ная дiа'воломъ, твою` принося'щи ч\стну'ю
главу` безсты'днw на блю'дjь: наважде'нiемъ ма'тернимъ
прельсти'вши о_у='мъ.

Jа='кw свjьти'льникъ просiя'лъ _е=си`, предпосла'вся
же jа='кw а='гг~лъ: jа='кw пр\оро'къ проповjь'дуеши
а='гнца бж~iя jа='вльшагося хр\ста`: jа='кw мч~нкъ
мече'мъ во главу` о_у=сjь'клся _е=си`, предвозвjьща'я
того` и= су'щымъ во а='дjь м_е'ртвымъ.

Бг~оро'диченъ: И=зба'вльшеся рж\ство'мъ твои'мъ
w=сужде'нiя дре'внягw паде'нiя, jа=вле'нную вину`
свобожде'нiя, тя` мт~и дв~о, съ сн~омъ твои'мъ, да'вшимъ
и=зба'ву w= на'съ себе`, при'снw сла'вимъ.

И='нъ.

I=рмо'съ: Въ нача'лjь зе'млю w=снова'вый, и= нб~са`
сло'вомъ о_у=тверди'вый: бл~гослове'нъ _е=си` во вjь'ки,
гд\си бж~е _о=т_е'цъ на'шихъ.

Зако'нъ бж~iй проповjь'дуя i=wа'ннъ, sлочести'ваго не
о_у=боя'ся и='рwда беззако'ннующаго о_у=цjьлому'дрити:
_о='гнь бо бjь` въ не'мъ грjьха` _е=гw`.

_W главы` jа='снw законополага'ющiя, и= w\т земли`
и='рwду провозглаша'ющiя: не досто'итъ тебjь`
беззако'ннующу багряни'цу носи'ти, jа='кw мучи'тельскую
_о=де'жду!

_О=ру'жiи скве'рными беззако'нный и='рwдъ воwружи'вся,
съ кля'твою и=сполня'ше беззако'нiе, гоще'нiя пiя'нство
и=мjь'я та'мw, сво'инствующее тому`.

Бг~оро'диченъ: Безпло'тенъ сы'й, непрело'жнw
воплоти'ся: безлjь'тенъ сы'й, во вре'мени позна'ся w\т
дв~ы, всjь'хъ зижди'тель, несмjь'снw пребы'въ jа='коже
бjь`, и= бы'въ jа='коже не бjь`.

Катава'сiа: Безу'мное велjь'нiе:

Пjь'снь и~.

I=рмо'съ: Седмери'цею пе'щь халде'йскiй мучи'тель,
бг~очести^вымъ неи'стовнw разжже`, си'лою же лу'чшею
сп~се'ны сiя^ ви'дjьвъ, творцу` и= и=зба'вителю вопiя'ше:
_о='троцы бл~гослови'те, сщ~е'нницы воспо'йте, лю'дiе
превозноси'те во вся^ вjь'ки.

Предтекi'й рж\ство` твое`, и= бж~е'ственное
страда'нiе, въ преиспо'днихъ мече'мъ быва'етъ пр\оро'къ
и= вjь'стникъ та'мошнягw прише'ствiя твоегw`, jа='кw
гла'съ сло'ва, i=wа'ннъ взыва'я: ме'ртвiи животода'вца,
слjьпi'и свjьтода'вца, плjьне'ннiи и=зба'вителя, хр\ста`
пренозноси'те во вся^ вjь'ки.

Дв~ческагw рж\ства` предте'къ w\т непло'дове, ны'нjь
во'льнагw вся^ созда'вшагw бы'сть распя'тiя
предше'ственникъ, о_у=сjькнове'нiемъ главны'мъ, су'щымъ
во а='дjь зовы'й: _о='троцы бл~гослови'те, сщ~е'нницы
воспо'йте, лю'дiе превозноси'те во вся^ вjь'ки.

Главjь` твое'й w\т тjьлесе` w\тя'тjь бы'вши,
пр\оро'че, твое'ю пло'тiю душа` владя'щая w\т сея`
раздjьли'ся: но бж~ество` w\т пло'ти _е=мману'ила не
разлучи'ся w\тсю'ду, и= ко'сть не сокруши'ся бг~а и=
вл\дки: тjь'мже превозно'симъ _е=го` во вjь'ки вся^.

Бг~оро'диченъ: Гд\сороди'тельнице преч\стая, души`
моея` jа='звы и= гно_е'нiя мл\стивною мольбо'ю твое'ю,
дв~о, w=чи'сти, и= па'дша возста'ви. сп~си' мя,
всенепоро'чная, блу'днагw, сп~си`: ты' бо ми` _е=си`
предста'тельница и= заступле'нiе, _е=ди'на ч\стая и=
бл~гослове'нная во вся^ вjь'ки.

И='нъ.

I=рмо'съ: На горjь` ст~jь'й просла'вльшася, и= въ
купинjь` _о=гне'мъ приснодв~ы мwv"се'ови та'йну
jа='вльшаго, гд\са по'йте и= превозноси'те во вся^
вjь'ки.

Проповjь'давый хр\сто'во прише'ствiе су'щымъ во
а='дjь, вjь'рою возвjьща'я: болjь^зни рjьша'яй прихо'дитъ
гд\сь сла'вы: _е=го'же превозно'симъ во вся^ вjь'ки.

Въ темни'цjь тя` затвори` и='рwдъ, i=wа'нне, втора'го
и=лiю`: и= желjь'зными о_у='зы связа'въ, о_у=би`
покая'нiя и= цр\ствiя вjь'рнаго сщ~еннопроповjь'дника.

_W трапе'зы, кро'ве и=спо'лненныя! _w снjь'дей
о_у=бi'йствомъ растворе'нныхъ! _w пи'ра и=спо'лнена
су'етства! _w безчеловjь'чiя и= скверноубi'йства и='рwда
беззако'ннагw!

Бг~оро'диченъ: Горjь` ве'сь, и= до'лjь ве'сь, сло'ве,
въ нjь'дрjьхъ _о='ч~ихъ, и= мт~ре твоея`, ве'сь бг~ъ, и=
ве'сь _е=стество'мъ чл~вjь'къ, _е=ди'нъ v=поста'сiю, и=
сугу'бъ _е=стество'мъ _е=си`, мл\стиве.

Катава'сiа: Бл~гослови'те _о='троцы:

Пjь'снь f~.

I=рмо'съ: О_у=страши'ся вся'къ слу'хъ неизрече'нна
бж~iя снизхожде'нiя, jа='кw вы'шнiй во'лею сни'де да'же
и= до пло'ти, w\т дjьви'ческагw чре'ва бы'въ чл~вjь'къ.
тjь'мже преч\стую бц\ду вjь'рнiи велича'емъ.

О_у=страши'ся по'лкъ лука'вый, и= сегw` предста'тель
дiа'волъ, бг~осло'внагw твоегw`, пр\оро'че, я=зы'ка,
хр\ста` проповjь'давшагw: и= _о=трокови'цею скве'рною,
и='рwда повину` главу` о_у=сjьщи` твою`: но мы' тя
кр\сти'теля велича'емъ.

О_у=до'лъ о_у='бw _е=стества` смире'на возвы'сися, и=
хо'лмъ смири'ся сме'ртныя горды'ни: гла'съ бо вопiю'щагw
воззва` въ пусты'няхъ свjь'та, во а='довыхъ жили'щахъ:
врата` возми'теся, цр~ь бо всjь'хъ вни'детъ.

Трепе'щутъ стра^сти человjь'ч_ескiя, и= стра'хомъ
w\тбjьга'ютъ де'мwни, w=сjьне'нiемъ w\т бг~а тебjь`
да'нныя бл~года'ти: но w\т _о=бои'хъ и=скуше'нiй ста'до
твое` и=зба'ви, гд\снь пр\дте'че, вjь'рою тя` при'снw
велича'ющее.

Бг~оро'диченъ: Напрязи`, и= о_у=спjьва'й, и= цр\ствуй,
сн~е бг~омт~ре, i=сма'ильт_ескiя лю'ди покаря'я, борю'щыя
на'съ, правосла'вному i=мпера'тору побjь^ды да'руя на
ва'рвары враги`, мольба'ми ро'ждшiя тя`, сло'ве бж~iй.

И='нъ.

I=рмо'съ: Проявле'нное на горjь` законополо'жнику во
_о=гни` и= купинjь`, рж\ство` приснодв~ы, въ на'ше
вjь'рныхъ сп~се'нiе, пjь'сньми немо'лчными велича'емъ.

Па'ки i=езаве'ль лику'етъ на и=лiю`, па'ки
_е=гv'птяныня i=w'сифа и='щетъ, пр\оро'ка же и=
кр\сти'теля сп~сова, ны'нjь jа='вльшаяся и=рwдiа'да
скверна'вая.

Во главу` о_у=сjь'ченъ бы'въ, i=wа'нне, w\т и='рwда,
су'щымъ во а='дjь душа'мъ посла'лся _е=си`, проповjь'дати
гряду'щаго, и= тjь'хъ сп~сти` всjь'хъ,
преждесконча'вшихся вjь'рныхъ w\т а=да'ма.

Свjьти'льникъ свjь'та, и= гла'съ сло'ва сы'й,
проповjь'дникъ а='гнца бж~iя, пусты'нное _о=вча`,
i=wа'нне, ч\стны'й мч~нче гд\снь, моли` сп~сти'ся
пою'щымъ тя`.

Бг~оро'диченъ: _Е=ди'на въ жена'хъ по рж\ствjь`
jа=ви'лася _е=си` дв~а: _е=ди'на въ жена'хъ ты`,
бг~ороди'тельница, показа'лася _е=си`: _е=ди'на
разрjьши'ла _е=си` w\т болjь'зни _е='vу, и= перворо'дную
и=зсуши'ла _е=си` кля'тву.

Катава'сiа: Та'инъ _е=си` бц\де ра'й:

Свjьти'ленъ:

Подо'бенъ: О_у=ч~нкw'мъ зря'щымъ:

Во пр\оро'цjьхъ бо'льша позна'на, и= а=п\слъ
пред\ъизбра'на бы'вша, пjь'сньми похва'льными вjьнча'емъ
пр\дте'чу бл~года'ти: во главу' бо о_у=сjь'ченъ бы'сть,
зако'на ра'ди гд\сня.

Сла'ва:

Скве'рный и='рwдъ, ч\стоты` сади'телю, тебjь`
кр\сти'телю сп~совъ главу` о_у=сjьче` льсти'внjь,
w=бличе'нiй же твоегw` я=зы'ка посjьщи` ника'коже
возмо'же.

И= ны'нjь, бг~оро'диченъ:

Jа='же кля'тву мiрску'ю бж~е'ственнымъ рж\ство'мъ
твои'мъ, ч\стая, потре'бльши, ста'до тебjь` моля'щееся
вjь'рнw, w\т вся'кихъ бjь'дъ и=зба'ви мл~твами твои'ми,
_о=трокови'це.

На хвали'техъ стiхи^ры, гла'съ и~:

Подо'бенъ: _W пресла'внагw чудесе`!

_W пресла'внагw чудесе`! сщ~е'нную главу`, и=
а='гг~лwмъ говjь'йную, нечи'стая блудни'ца ноша'ше
_о=трокови'ца, w=бличи'вшую дjья'нiе беззако'нно,
прелюбодjь'йцjь ма'тери принесе`, _w неизрече'ннагw
твоегw` терпjь'нiя чл~вjьколю'бче! и='мже, хр\сте`,
сп~си` ду'шы на'шя, jа='кw _е=ди'нъ бл~гоутро'бенъ.
[Два'жды.]

_W и='рwдова w=камене'нiя! w=безче'стивый бг~а
зако'нными преступле'ньми, кля'твы соблюде'нiемъ ле'стнjь
лицемjь'рствуетъ, и= къ прелюбодjья'нiю о_у=бi'йство
прилага'етъ, сjь'товати творя'йся, _w неизглаго'ланнагw
твоегw` мл\срдiя вл\дко! и='мже хр\сте` сп~си` ду'шы
на'шя, jа='кw _е=ди'нъ бл~гоутро'бенъ.

_W па'че о_у=ма` о_у=дивле'нiя! пр\оро'кwвъ печа'ть,
земны'й а='гг~лъ, блу'дному пляса'нiю показу'ется цjьна`,
бг~осло'вный я=зы'къ, предпосыла'ется и= су'щымъ во
а='дjь хр\сто'въ провозвjь'стникъ. _w несказа'ннагw
твоегw` промышле'нiя вл\дко! и='мже, хр\сте`, сп~си`
ду'шы на'шя, jа='кw _е=ди'нъ бл~гоутро'бенъ.

Сла'ва, гла'съ s~:

Па'ки и=рwдi'а бjь'сится, па'ки смуща'ется. _w
пляса'нiя льсти'внагw, и= пи'ра съ ле'стiю! кр\сти'тель
о_у=сjька'шеся, и= и='рwдъ смуща'шеся. мл~твами, гд\си,
твоегw` пр\дте'чи, ми'ръ пода'ждь душа'мъ на'шымъ.

И= ны'нjь, бг~оро'диченъ: Бц\де, ты` _е=си` лоза`
и='стинная:

Славосло'вiе вели'кое.

По трист~о'мъ, тропа'рь пр\дте'чи, Сла'ва и= ны'нjь:
Вся^ па'че смы'сла: _Е=кт_енiи`, и= w\тпу'стъ: И= дае'тся
ст~ы'й _е=ле'й бра'тiи w\т канди'ла ст~а'гw пр\дте'чи. И=
ча'съ а~-й. На а~-мъ часjь`, тропа'рь и= конда'къ
пр\дте'чи, и= коне'чный w\тпу'стъ.

На лiтургi'и:

Бл~же'нна w\т канw'на а~-гw, пjь'снь г~-я, на д~: и=
в~-гw, s~-я на д~. Прокi'менъ, гла'съ з~: Возвесели'тся
прв\дникъ w= гд\сjь, и= о_у=пова'етъ на него`. Стi'хъ:
О_у=слы'ши, бж~е, гла'съ мо'й, внегда` моли'ти ми` ся къ
тебjь`. А=по'столъ дjья'нiй, зача'ло л~г. А=ллилу'iа,
гла'съ д~: Прв\дникъ jа='кw фi'нi_ксъ процвjьте'тъ,
jа='кw ке'дръ и='же въ лiва'нjь, о_у=мно'жится. Стi'хъ:
Насажде'ни въ дому` гд\сни, во дво'рjьхъ до'му бг~а
на'шегw процвjьту'тъ. _Е=v\глiе ма'рка, зача'ло к~д.

Прича'стенъ: Въ па'мять вjь'чную бу'детъ прв\дникъ:
w\т слу'ха sла` не о_у=бои'тся.

На трапе'зjь о_у=тjьше'нiе бра'тiи, кромjь` сы'ра и=
jа=и'цъ и= ры'бы. jа=ди'мъ же два'жды дне'мъ, а='ще
среда`, и=ли` пято'къ.

[зри`] Вjь'домо же бу'ди, jа='кw а='ще случи'тся
пра'здникъ се'й въ недjь'лю, предваря'етъ вся` слу'жба
воскр\сна на вече'рни и= на о_у='трени, и= на лiтургi'и.

Зри` по'стнагw сегw` о_у=ста'ва на о_у=сjькнове'нiе
ч\стны'я главы` пр\дте'чевы, дре'вними ст~ы'ми _о=ц~ы` въ
се'й де'нь завjьща'ннагw.

Су'ть о_у='бw нjь'цыи предаю'тъ ка'честву бы'ти тогда`
снjь'дей, а= не посту`: w= то'мъ бо не возмого'хомъ
ничто'же w=брjьсти` напи'сано въ разли'чныхъ тv'пицjьхъ.
но па'че досто'итъ въ то'й де'нь вся'кw воздержа'тися
посто'мъ, пострада'вшагw ра'ди за и='стину пр\оро'ка, и=
проповjь'давшагw во а='дjь гд\са: разрjьше'нiю же бы'ти
то'чiю на древяно'е ма'сло, и= прw'чая w\т разли'чныхъ
_о=во'щнагw плода`: и= по мjь'рjь _е=ди'ной ча'шицjь
вiна` въ сла'ву бж~iю, труда` ра'ди бдjь'ннагw. Вся'ко бо
досто'итъ на'мъ въ то'й де'нь сjь'тованiемъ о_у=ны^лымъ
бы'ти, а= не чревоугожде'нiе и=мjь'ти воздержа'тельнагw
ра'ди житiя` ст~а'гw, и= скверноубi'йственнагw
кровопроли'тiя _е=гw` w\т и='рwда: поне'же о_у=сjь'чена
бы'сть глава` пр\дте'чева на пиру` пляса'нiемъ блу'дныя
пляса'вицы, и= чревоуго'дiемъ и= разли'чныхъ живо'тныхъ
закла'нiемъ и= кровопроли'тiемъ на'мъ же ни _е=ди'нагw
w\т таковы'хъ живо'тныхъ, и=з\ъ ни'хже кро'вь
и=злива'ется, но ниже` ры'бъ [кро'вь бо и=мjь'ютъ, а='ще
и= въ водjь` жи'тельствуютъ, и= w\т тва'рей живо'тныхъ
су'ть] подоба'етъ вкуша'ти: да не со_о'бщницы jа=ви'мся
и='рwдову чревоуго'дiю. Ка'кw бо кр\сти'телево чт\сно'е
о_у=сjькнове'нiе почти'ти восхо'щемъ; мя'со ли хо'щемъ
jа='сти, и=ли` w\т и=ны'хъ разли'чныхъ бра'шенъ
многоцjь'нныхъ; а= _о='нъ живя'ше въ пусты'ни
безво'днjьй, и= безтра'внjьй, ни хлjь'ба jа=дя'ше, ни
трапе'зы и=мя'ше. вiно' ли пiе'мъ; а= _о='нъ никогда'же
пiя'ше вiна`, и=ли` и=на'гw питiя` мiрска'гw, ни въ
хра'мjьхъ живя'ше, но под\ъ ка'менемъ вкопа'вся живя'ше.
сто'лъ, и= трапе'за, и= _о='дръ _е=му` бя'ше земля`,
ра'звjь ра'ди ну'жды _е=сте'ственныя _е=ди'ною дне'мъ
вкуша'ше а=крi'ды, и= ме'дъ ди'вiй: ча'ша же _е=му`
приго'рщи бя'ше, а= питiе` и=з\ъ ка'мене теку'щая вода`.
тjь'мже бра'тiе о_у=се'рднw почти'мъ де'нь се'й мл~твою
и= посто'мъ въ цjьлому'дрiи, w\тбjьжи'мъ пiя'нственнагw
сегw` sла'гw нра'ва: а='ще бо кто` невjь'рствiемъ
w=держи'мь бу'детъ, и= о_у=законе'ннагw сегw`
многоразсуди'тельнагw повелjь'нiя не сохрани'тъ, таковы'й
sлjь` па^губныя напа^сти постра'ждетъ. пра'вw
содержа'щихъ же по'двигъ се'й, гд\си, бл~гослови`, и=
о_у=пра'ви мл~твами ст~а'гw пр\дте'чи.

