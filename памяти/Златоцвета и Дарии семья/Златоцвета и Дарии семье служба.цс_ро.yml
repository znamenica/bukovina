---
вечерня:
   отпустительно:
      тропарь:
         глас: 4
         текст: От юности веру Христову возлюбил еси, / блажение Хрисанфе, / вражии
            прелести презрев, / добротою Божественною наслаждаем / привел еси невесту /
            чисту Дарию ко Христу, / и с нею мучения лютая / приял еси мучениче
            Богоприятне / за ны молися // верою совершающе память вашу.
      молитва:
       - 'О, святии и преблаженнии страстотерпцы, мученицы Христови Хрисанфе
         и Дарие! К вам у престола Божия предстоящим и молитвенникам нашим теплым, скорым
         помощникам мы, недостойнии, прибегаем. Услышите ныне сие моление наше и умолите
         возлюбленного вами Господа нашего Иисуса Христа, Его же вы исповедали в тяжких
         мучениях своих пред безумными мучители и гонители святой веры Христовой, о нас
         недостойных грешных. Вы убо ради веры Христовой многи мучения претерпели и умерщвлены
         быша, Церковь Христову украсисте и венцами безсмертныя славы увенчании, в неизглаголанней
         радости с лики ангельскими в небесных селениях водворяетеся. Божественным светом
         облестаемии. Явити и нам многомощное заступление: веру Христову в чистоте сохранити,
         в злостраданиях и искушениях мужество проявити, в житейских потребах довольство,
         в молитвах постоянство и любовь к Богу и ближним всегда имети. Наставите нас,
         святии мученицы, молитвами вашими на путь спасения, укрепите стопы наша твердо
         и непоколеблемо ходити путем заповедей Господних, вразумляя заблудшия, даруя
         недугующим исцеление, бедствующим избавление, в супружестве живущим покровительство,
         всем же нам вся ко спасению полезная. Яко да вашими молитвами наставляемии и
         предстательством укрепляемии, прославим Спасителя нашего Господа Иисуса Христа.
         Ему же подобает всякая слава, честь и поклонение, со безначальным Его Отцем
         и Пресвятым и Благим и Животворящим Его Духом, ныне и присно и во веки веков.
         Аминь.'
       - О святии угодницы Божии, мученицы Хрисанфе и Дарие! Подвигом добрым подвизався
         на земли, восприяли еси на Небесех венец правды, егоже уготовал есть Господь
         всем любящим Его. Темже взирающе на святый ваш образ, радуемся о преславнем
         скончании жительства вашего и чтем святую память вашу. Вы же, предстоя Престолу
         Божию, приимите моления наша и ко Всемилостивому Богу принесите, о еже простити
         нам всякое прегрешение и помощи нам стати противу кознем диавольским, да
         избавльшеся от скорбей, болезней, бед и напастей и всякаго зла, благочестно
         и праведно поживем в нынешнем веце и сподобимся предстательством вашим, аще
         и недостойни есмы, видети благая на земли живых, славяще Единаго во святых
         Своих славимаго Бога, Отца и Сына и Святаго Духа, ныне и во веки веков. Аминь
