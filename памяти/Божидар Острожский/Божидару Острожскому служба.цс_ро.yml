---
вечерня:
   отпустительно:
      тропарь:
       - глас: 7
         текст: Преобразил еси земнаго / княжения славу / во иночества образ смиренный, /
            и вместо врагов видимых / на невидимыя ополчился еси, / и, обою победитель /
            красен являяся, / един от чудотворец / Печерских показался еси; / темже и нам
            ревности Божия / дар испроси, / братолюбием сердца / наша просвети / и ко спасению
            вечному / стези наша, Феодоре // блаженне, направи.
       - глас: 4
         текст: Княжеских дароношений / и всего суетствия мирскаго / спешне отвергся, /
            Божиих же дарований, / премудре Феодоре, / преискренне сподобитися желая, /
            приял еси иноческий образ / и, в нем смиренным послушанием / и безмолвным житием /
            Царю Небесному благоугождая, / получил еси от Него / безсмертныя дары, / ихже
            и нам, чтущим тя, // получити молися.
       - глас: 4
         текст: Яко благочестиваго корене / пречестная отрасль был еси, / блаженне Феодоре, /
            яви бо тя Христос / яко воистинну богодарованное / сокровище Волынстей земли, /
            новаго поборника / веры Православныя, / и народу российскому / преславна и благоприятна. /
            Темже ныне, плоды / светоносных трудов твоих / в стране нашей / под сению Святыя /
            Церкве Православныя наслаждающеся, / хвалим Господа, / даровавшаго тебе силу /
            и крепость на сопротивныя, / Егоже моли спасти / отечество твое, / и державе
            сродник твоих / богоугодней быти, // и сыновом российским спастися.
      молитва: 'Воинствование земное на духовную брань преложивый и о людех своих
         доброе попечение показавый, блаженне Феодоре преподобне. К тебе в смятении сердец
         наших днесь прибегаем и твоея помощи стране нашей и душам нашим смиренно просити
         дерзаем, вемы, угодниче Божий, яко малодушие наше и леность духовная далече
         от твоея пажити ны отревает и всякаго омерзения достойны ны соделовает, но милосердие
         твое ко врагам и предателем твоим поми­нающе, имже паки защитник явился еси,
         равнаго милосердия твоего и нам, недостойным, молим. Ты убо, угодниче Христов,
         от агарян разоренную землю нашу и от иноверные подавляему жалостию и любовию
         объемля, паки к бодренному житию верныя призвал еси, елико воинскими победами,
         толико и молитвою и образом жития своего, аки свещник златый, блистаяся. Ты,
         мирскаго жития суету оставль, сам убо о душе своей попечение в пещерном уединении
         предался еси, земли же нашея попечение и исцеление славному роду твоему заповедал
         еси, и тако предел свой еще на двести лет и вящше по кончине твоея от сетей
         еретических оградил еси. Ты далече сущее единокровное нам племя чешское ко православной
         вере приближати тщался еси и от латинскаго нашествия ограждал еси. Ты и ныне,
         на небесех душею со Ангелы водворялся, нетленным же телом посреде нас почивая,
         наша не отрини гласы скорбныя, но молитвенный плач согрешающих сынов земли нашея
         услыши. Согре­шихом бо и неправдовахом и от завет Божиих отступихом, в развра­щенныя
         обычаи зле впадохом, и еже едино на потребу есть, душ наших спасение, небрежение
         оставихом, тебе в Бозе правда и слава, отче преподобне, нам же стыдение лица.
         Обаче елико грешнейшии явихомся толико вящшаго сострадания твоего требуем и
         в покаянии зовем ти сице: твоея неистощимыя любве луч нам ниспосли, гнев Божий,
         праведно на ны движимый, молитвою твоею от нас отведи, спасительную благодать
         Его к нам, недостойным, предстательством твоим низведи и от греховныя бездны
         к высоте покаяния нас возведи, да тако и мы житие свое исправити потщимся, крепость
         земли нашея паки обновляти начнем, врагов же веры Христовы и злых прелестников
         безбоязненно отражати словом и житием возревнуем и Спасителя нашего со всеми
         святыми благо­дарно воспевати будем, славяще Его со Отцем и Святым Духом во
         веки веков. Аминь.'
утреня:
   канон:
      кондак:
         глас: 4
         текст: Красоты ризныя возгнушавшагося / и богатства тленнаго / со благодарением
            отвершагося, / в ризу же безстрастия облекшагося / и богатому в щедротах / Христу
            возследовавшаго, / приидите, вернии, / восхвалим Феодора достославна, / яко
            молящася непрестанно // о душах наших.
