---
вечерня:
   отпустительно:
      тропарь:
         глас: 1
         текст: 'Светильник всесветлый во граде / святаго Петра явился еси, / пастырю
            добрый, / священномучениче отче Вениамине. / Любовь и милосердие / в сердцах верных
            насаждая, / благотворити призывал еси / терпящим глад и нищету. / Сего ради и
            мы к тебе / прибегаем и с верою вопием ти: / моли милостиваго Бога / Отечество
            наше в Православии / и благочестии утвердити, / мир Церкви даровати // и душам
            нашим велию милость.'
      молитва: 'О, предивный святителю, богомудрый и всесвятый отче наш священномучениче
         Вениамине! К тебе ныне прибегаем верою и любовию чтущии тя, похвалы сия приносяще
         от всего сердца и помышления. Молим тя прилежно, страстотерпче святый, не забуди
         ны к тебе усердно притекающих: утверди нас в вере святей православней, научи
         нас всегда творити заповеди Божия, исцели болезни душевныя и телесныя, буди нам
         покровителем и прибежищем в скорбех и напастех, заступи ны от враг видимых и
         невидимых, да и мы богоугодне прешедше поприще сея жизни, твоим предстательством
         и богоприятными молитвами будем наследницыЦарствия Божия и сподобимся с тобою
         предстояти Престолу Царя Славы, поклоняяся Ему и воспевая во веки веков. Аминь.'
утреня:
   канон:
      кондак:
         глас: 6
         текст: 'От юности иго / Христово на рамо взем, / истинный страж / Православныя
            Церкве явился еси, / священномучениче Вениамине. / Клевету, узы, страдания /
            и суд неправедный / от беззаконных мужественне претерпевая, / святыню церковную /
            на поругание не предал еси. / Темже и Христос даром / терпения и любве тя исполни, /
            во еже пред мученическою кончиною / со благодарением взывати: // за вся,
            Господи, слава Тебе.'
