---
вечерня:
   отпустительно:
      тропарь:
         текст: 'Божией Премудрости, / Содетельной и Содержительной / Силе последующе, /
            неизреченного лика небесного достигосте, / мученицы славнии: / идеже подвизалися
            есте / тамо ныне прославляетеся, / в вере и благочестии / верных утверждающе, /
            ограждаете же и обитель Успенскую, / научающе искушениям противоборствовати. /
            Сего ради молим вы: / испросите душам нашим // мир и велию милость.'
      молитва: 'О непреоборимии воини Христовы, добропобеднии мученицы, преподобнии
         отцы наши: Сергие, Лаврентие, Серафиме, Феодосие, Леонтие, Стефане, Георгие,
         Илларионе, Иоанне и Сергие! Взирающее на веру вашу и на доброе скончание жизни
         временныя, молимся. Испросите нам у Господа с любовию вашу память чтущим, исправления
         жития, в вере утверждение и мужество в брани на ны воздвизаемой духами злобы
         поднебесныя. Сохраните ны вашими молитвами в мире и любви, да единомыслием исповемы
         Отца и Сына и Святаго Духа, аминь!'
утреня:
   канон:
      кондак:
         глас: 2
         текст: Древле змиева гора / просвещаяся истины познанием, / днесь освещается /
            крови вашея течением, / поруганные имамы обители воздвижение, / вашими, Ангелов
            собеседницы, ходатайствы / непрестанно возносимыя / о всех с верою // почитающих
            вас.
