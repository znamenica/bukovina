---
вечерня:
   отпустительно:
      тропарь:
         глас: 5
         текст: Я́ко по́стников удобре́ние / и отце́в красоту́, / ми́лости пода́теля, /
            разсужде́ния свети́льника, / вси ве́рнии, соше́дшеся, восхва́лим / кро́тости
            учи́теля / и ересе́й посрами́теля, / прему́драго Ио́сифа, / Росси́йскую звезду́, /
            моля́щася Го́споду // поми́ловатися душа́м на́шим.
      молитва: 'О преблаженне и приснославне отче наш Иосифе! Ведуще твое велие к
         Богу дерзновение и к твоему твердому заступлению прибегающе, в сокрушении сердца
         молим тя: озари нас светом дарованныя тебе благодати и молитвами твоими помози
         нам бурное море жития сего преити безмятежно и пристанища спасения неблазненно
         достигнути: порабощени бо суще суетными, и грехолюбиви, и немощни еже от обышедших
         нас зол возникнути, к кому прибегнем, аще не к тебе, явившему неоскудеваемое
         богатство милости в земнем житии твоем? Веруем же, яко и по отшествии твоем
         множайшее стяжал еси дарование милосердовати бедствующим. Темже убо, припадающе
         ныне к цельбоносней иконе твоей, умиленно просим тя, святче Божий: сам искушен
         быв, помози и нам, искушаемым; постом и бдением поправый силу демонскую, и нас
         от нападений вражиих защити; препитавый гладом погибающих, и нам испроси у Господа
         изобилие плодов земных и вся яже ко спасению потребная; посрамивый еретическая
         мудрования, Церковь Святую от ересей и расколов, и смущений молитвами твоими
         огради: да тожде мудрствуем вси, единем сердцем славяще Святую, Единосущную,
         Животворящую и Нераздельную Троицу, Отца и Сына и Святаго Духа, во вся веки.
         Аминь.'
утреня:
   канон:
      кондак:
         глас: 8
         текст: Жития́ треволне́ния, / и мяте́ж мирски́й, / и стра́стная взыгра́ния / в ничто́же
            вмени́в, / пусты́нный граждани́н показа́лся еси́, / мно́гих быв наста́вник, / Ио́сифе
            преподо́бне, / мона́хов собра́тель / и моле́бник ве́рен, / чистоты́ рачи́тель, / моли́
            Христа́ Бо́га // спасти́ся душа́м на́шим.
