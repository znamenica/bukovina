<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~-й де'нь.%>

%<Слу'жба на преставле'нiе прп\дбнагw _о=тца` на'шегw
и=гу'мена i=w'сифа волоцка'гw, но'вагw чудотво'рца.%>

%<Ве'черъ, на ма'лjьй вече'рни, стiхи^ры на д~, гла'съ а~.
Подо'бенъ: Н%>б\сныхъ чинw'въ:

%<Д%>х~а ст~а'гw теплото'ю му'дре, * жела^нiя се'рдца твоегw`,
_е='же къ бг~у согрjь'явъ, * зи'му страсте'й многоко'зненную
о_у=мертви'въ, * де'мwнскую си'лу низложи'лъ _е=си`, * нб\сное же
во'инство, * терпjь'нiемъ твои'мъ о_у=диви'лъ _е=си`.

%<Два'жды.%>

%<К%>р\стъ гд\сень взе'мъ, прп\дбне i=w'сифе, * и='стиннw
послjь'довалъ _е=си` хр\сту`, * на'съ ра'ди на кр\стjь`
распе'ншемуся, * и= _е=гw` ра'ди любве` вся^ w=ста'вилъ _е=си`, *
и= того` _е=ди'наго возлюби'лъ _е=си`, * _е=го'же моли`, спасти'ся
на'мъ.

%<Jа='%>кw прiе'мь, _о='ч~е, нб\сное сjь'мя въ се'рдце, * пло'дъ
стори'чествующъ добродjь'тели прине'слъ _е=си`, * пита'я
благоче'стнw, * гла'домъ добродjь'тели та'ющихъ ду'шы: * но jа='кw
и=мjь'я дерзнове'нiе ко вл\дцjь хр\сту`, * моли` w= творя'щихъ
вjь'рою и= любо'вiю па'мять твою`.

%<Сла'ва, гла'съ д~:%>

%<С%>вjь'тлый дне'сь возсiя` на'мъ и= всепра'зднственный де'нь,
jа='коже второ'е со'лнце, просвjьща'я и= наставля'я, и= w\тгоня'я
мглу` помраче'нiя на'шегw, вселе'нную созыва'етъ, любо'вiю къ
честнjь'й ра'цjь припа'дающихъ, и= любе'знw w=блобыза'ющихъ. моли`,
мо'лимся, _о='ч~е, мi'ру ми'ръ дарова'ти, и= душа'мъ на'шымъ ве'лiю
ми'лость.

%<И= ны'нjь, пра'здника, гла'съ то'йже: В%>сечестно'е твое`
рж\ство`:

%<На стiхо'внjь стiхи^ры прп\дбнагw, гла'съ в~. По\д: Д%>о'ме
_е=vфра'fовъ:

%<Д%>о'мъ дх~а ст~а'гw * бы'лъ _е=си` прп\дбне, * просвjьща'я и=
наставля'я * вjь'рою и= любо'вiю * притека'ющыя къ тебjь`.

%<Стi'хъ: Ч%>то` возда'мъ гд\севи w= всjь'хъ, jа=`же воздаде'
ми;

%<Б%>л~же'нъ вои'стинну, * и= пребл~же'нъ jа=ви'лся _е=си`, *
прему'дре i=w'сифе, * мона'шествующихъ наста'вниче, * и=
благоче'стiя побо'рниче.

%<Стi'хъ: Б%>лаже'нъ му'жъ боя'йся гд\са, въ за'повjьдехъ _е=гw`
восхо'щетъ sjьлw`.

%<П%>рiиди'те вjь'рнiи, * стеце'мся о_у=се'рднw, * восхва'лимъ
_о=тца` на'шего, * и='стины сказа'теля, * и= нече'стiя
w=бличи'теля.

%<Сла'ва, самогла'сенъ, гла'съ то'йже:%>

%<П%>рiиди'те ли'цы мона'шестiи, дне'сь ра'достнw воспои'мъ
о_у=блажа'юще, и= прославля'юще нача'льника на'шего, хр\сто'ва
о_у=го'дника, и= тогw` преч\стыя мт~ре, прп\дбныхъ сожи'теля, и=
собесjь'дника а='гг~лwвъ, моля'щася гд\су, поми'ловатися душа'мъ
на'шымъ.

%<И= ны'нjь, пра'здника, гла'съ д~: В%>семi'рная ра'дость:

%<Тропа'рь прп\дбнагw i=w'сифа, гла'съ _е~:%>

%<Jа='%>кw по'стникwвъ о_у=добре'нiе и= _о=тц_е'въ красоту`,
ми'лости пода'теля, разсужде'нiя свjьти'льника, вси` вjь'рнiи
соше'дшеся восхва'лимъ, кро'тости о_у=чи'теля, и= _е=ресе'й
посрами'теля, прему'драго i=w'сифа, рwссi'йскую sвjьзду`, моля'щася
гд\су, поми'ловатися душа'мъ на'шымъ.

%<Сла'ва, и= ны'нjь, пра'здника. Тропа'рь, гла'съ д~: Р%>ж\ство`
твое` бц\де дв~о:



%<На вели'цjьй вече'рни, Б%>лаже'нъ му'жъ, %<а~-й а=нтiфw'нъ.%>

%<На Г%>д\си, воззва'хъ: %<стiхи^ры на и~: ст~ы'хъ бг~о_отц_е'въ
на д~: и= прп\дбнагw i=w'сифа на д~. Гла'съ _е~:%>

%<П%>рп\дбне _о='ч~е бл~же'нне i=w'сифе, вельми` подвиза'лся
_е=си` на враги` безплw'тныя, пjь'сньми, посто'мъ и=
моли'твою, бы'въ _о='бразъ твои^мъ о_у=ченикw'мъ, и= нелjь'ностнw
хр\сту` рабо'тая, ны'нjь прп\дбне, на нб~сjь'хъ лику'еши, со
а='гг~лы славосло'вя тр\оцу _е=диносу'щную, преклоня'я на
чл~вjьколю'бiе хр\ста` бг~а на'шего, да спасе'тъ _е=стество`
человjь'ческое. того` о_у=`бо моли`, тому` помоли'ся прп\дбне,
дарова'ти вселе'ннjьй _е=диномышле'нiе, и= ча'дwмъ твои^мъ ми'ръ и=
ве'лiю ми'лость.

%<Два'жды.%>

%<П%>рп\дбне _о='ч~е i=w'сифе, вельми` подвиза'лся _е=си` на
враги` кр\ста` хр\сто'ва, и= на w\тмета'ющыяся _о='браза сп~сова,
и= _е=гw` преч\стыя бг~ома'тере, и= посрами'лъ _е=си`
_е=ресенача'льники. ны'нjь о_у='бw прп\дбне, всjь'хъ на'съ ко
хр\сту` помина'й, и= моли'ся w= творя'щихъ вjь'рнw святу'ю па'мять
твою`, презрjь'ти на^ша согрjьш_е'нiя, и= возвести` на'съ на
пе'рвое достоя'нiе. того` о_у=`бо моли`, тому` помоли'ся прп\дбне,
дарова'ти вселе'ннjьй _е=диномышле'нiе, и= вjь^рнымъ лю'демъ
твои^мъ на враги` w=долjь'нiе, и= ми'ръ, и= ве'лiю ми'лость.

%<П%>рп\дбне _о='ч~е i=w'сифе, вельми' тя хр\сто'съ просла'ви,
и= дарова` тебjь` сло'во бж\ственнагw ра'зума, и='мже w\тсjь'клъ
_е=си` лжу` w\т и='стины, и= и=сто'рглъ _е=си` пле'велы невjь'рiя,
и= научи'лъ _е=си` сла'вити тр\оцу _е=диносу'щную, покланя'емаго въ
тре'хъ v=поста'сехъ _е=ди'наго бг~а. того` о_у=`бо моли`, тому`
помоли'ся прп\дбне, дарова'ти прося'щымъ и=сцjьле'нiе, ми'ръ и=
ве'лiю ми'лость.

%<Сла'ва, гла'съ s~:%>

%<Р%>а'дуйся и= весели'ся цр~ковь бж~iя мт~ре, со свящ_е'нники
же, и= съ людьми` благочести'выми, и= со благоро'дными и=
хр\стоимени'тыми, мwна'хи же и= просты'ми, бл~же'ннагw i=w'сифа
_о=тца` на'шегw дне'сь па'мять почита'юще, духо'внjь соше'дшеся
пра'зднуемъ, и= честны'й гро'бъ _е=гw` w=бстоя'ще, глаго'лемъ:
ра'дуйся _о='ч~е на'шъ i=w'сифе, свjьти'льниче
пресвjь'тлый, врачу` боля'щихъ, и= моли'твенниче ко сп~су хр\сту`
бг~у на'шему. w= вjь'рою и= любо'вiю притека'ющихъ къ ра'цjь моще'й
твои'хъ, моли` спасти'ся душа'мъ на'шымъ.

%<И= ны'нjь, пра'здника, гла'съ s~:%>

%<Д%>не'сь непло'дная а='нна ражда'етъ бг~о_отрокови'цу, w\т
всjь'хъ родw'въ произбра'нную, въ жили'ще всецр~я` и= зижди'теля
хр\ста` бг~а, во и=сполне'нiе бж\ственнагw смотре'нiя, и='мже
назда'хомся земноро'днiи, и= w=бнови'хомся w\т тли` къ жи'зни
неконе'чнjьй.

%<Вхо'дъ. Прокi'менъ дне`, и= чт_е'нiя:%>

%<Прему'дрости соломw'ни чте'нiе.%>

[Глава` _е~ ] %<П%>ра'в_едницы во вjь'ки живу'тъ, и= въ
гд\сjь мзда` и='хъ, и= попече'нiе и='хъ о_у= вы'шнягw. Сегw` ра'ди
прiи'мутъ цр\ствiе благолjь'пiя, и= вjьне'цъ добро'ты w\т руки`
гд\сни: зане` десни'цею покры'етъ я=`, и= мы'шцею защити'тъ и=`хъ.
Прiи'метъ все_ору'жiе рве'нiе свое`, и= воwружи'тъ тва'рь въ ме'сть
врагw'мъ. W=блече'тся въ броня` пра'вды, и= возложи'тъ шле'мъ,
су'дъ нелицемjь'ренъ. Прiи'метъ щи'тъ непобjьди'мый преподо'бiе:
поwстри'тъ же напра'сный гнjь'въ во _о=ру'жiе: спобо'ретъ же съ
ни'мъ мi'ръ на безу^мныя. По'йдутъ праволу^чныя стрjь'лы мw'лнiины,
и= jа='кw w\т благокру'гла лу'ка _о=блакw'въ на намjь'ренiе
полетя'тъ. И= w\т каменоме'тныя jа='рости, и=спо'лнь паду'тъ
гра'ды, вознегоду'етъ на ни'хъ вода` морска'я: рjь'ки же потопя'тъ
я=` на'глw. Сопроти'въ ста'нетъ и=`мъ ду'хъ си'лы, и= jа='кw
ви'хоръ развjь'етъ и=`хъ. И= w=пустоши'тъ всю` зе'млю беззако'нiе,
и= sлодjь'йство преврати'тъ престо'лы си'льныхъ. [s~] Слы'шите
о_у=`бо, ца'рiе, и= разумjь'йте: навы'кните судiи^ конц_е'въ
земли`. Внуши'те держа'щiи мно'ж_ества и= гордя'щiися w= наро'дjьхъ
jа=зы^къ: jа='кw дана` _е='сть w\т гд\са держа'ва ва'мъ, и= си'ла
w\т вы'шнягw.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и= не
прико'снется и='хъ му'ка. Непщева'ни бы'ша во _о=чесjь'хъ
безу'мныхъ о_у=мре'ти, и= вмjьни'ся w=sлобле'нiе и=схо'дъ и='хъ, и=
_е='же w\т на'съ ше'ствiе сокруше'нiе: _о=ни' же су'ть въ ми'рjь.
И='бо предъ лице'мъ человjь'ческимъ а='ще и= му'ку прiи'мутъ,
о_у=пова'нiе и='хъ безсме'ртiя и=спо'лнено. И= вма'лjь нака'зани
бы'вше, вели'кими благодjь'тельствовани бу'дутъ: jа='кw бг~ъ
и=скуси` я=`, и= w=брjь'те и=`хъ достw'йны себjь`. Jа='кw зла'то въ
горни'лjь и=скуси` и=`хъ, и= jа='кw всепло'дiе же'ртвенное прiя'тъ
я=`. И= во вре'мя посjьще'нiя и='хъ возсiя'ютъ, и= jа='кw и='скры
по сте'блiю потеку'тъ: су'дятъ jа=зы'кwмъ, и= w=блада'ютъ людьми`,
и= воцр~и'тся гд\сь въ ни'хъ во вjь'ки. Надjь'ющiися на'нь
разумjь'ютъ и='стину, и= вjь'рнiи въ любви` пребу'дутъ _е=му`:
jа='кw бл~года'ть и= ми'лость въ преподо'бныхъ _е=гw`, и=
посjьще'нiе во и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ сконча'тися, въ
поко'и бу'детъ. Ста'рость бо честна` не многолjь'тна, ниже` въ
числjь` лjь'тъ и=счита'ется: сjьди'на же _е='сть му'дрость
человjь'кwмъ, и= во'зрастъ ста'рости, житiе` нескве'рное.
Благоуго'денъ бг~ови бы'въ, возлю'бленъ бы'сть, и= живы'й посредjь`
грjь^шникъ преста'вленъ бы'сть. Восхище'нъ бы'сть, да не sло'ба
и=змjьни'тъ ра'зума _е=гw`, и=ли` ле'сть прельсти'тъ ду'шу _е=гw`.
Раче'нiе бо sло'бы помрача'етъ дw'брая, и= паре'нiе по'хоти
премjьня'етъ о_у='мъ неsло'бивъ. Сконча'вся вма'лjь, и=спо'лни
лjь^та дw'лга: о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя: лю'дiе же ви'дjьвше, и= не
разумjь'вше, ниже` поло'жше въ помышле'нiи таково'е: jа='кw
благода'ть и= ми'лость въ преподо'бныхъ _е=гw`, и= посjьще'нiе во
и=збра'нныхъ _е=гw`.

%<На лiтi'и стiхи^ры, гла'съ _е~. Подо'бенъ: Р%>а'дуйся:

%<Р%>а'дуйся, свяще'нная главо`, прп\дбне _о='ч~е на'шъ
i=w'сифе, а='гг~льскихъ ликw'въ собесjь'дниче въ вы'шнихъ: на
земли' бо добродjь'тельнw пожи'лъ _е=си`, и= jа=ви'лся _е=си`
пречи'сто и= нескве'рно зерца'ло, дх~а ст~а'гw заря'ми блиста'яся
пребога'те, и= w=заря'емь прозрjь'лъ _е=си` бу^дущая. тjь'мже
хр\ста` бг~а моли`, ми'ръ дарова'ти душа'мъ на'шымъ, и= ве'лiю
ми'лость.

%<Р%>а'дуйся, свяще'нная главо`, по'стникwвъ непоколеби'мый
сто'лпе, мона'шествующихъ и=справле'нiе, и= _е=ресе'й
новоявле'нныхъ, бг~одохнове'нными твои'ми писа'ньми, sлоч_ести'вая
и='хъ о_у=ста` загради'лъ _е=си`, и= де'мwнwвъ стремл_е'нiя
погуби'лъ _е=си`, кр\ста` _о=ру'жiемъ вся^ кознодjь^йства
w\тгоня'я. и= по преставле'нiи твое'мъ жи'въ ст~jь'й тр\оцjь
предстои'ши, w= на'съ моля'ся ча'дjьхъ твои'хъ дарова'ти душа'мъ
на'шымъ ми'ръ и= ве'лiю ми'лость.

%<Р%>а'дуйся, свяще'нная главо`, о_у=мо'мъ просвjьще'ннымъ ду'шу
твою` _о='ч~е, просвjьти'лъ _е=си`, и= w\т земны'хъ преста'вился
_е=си` во хр\сто'во цр\ствiе, i=w'сифе пребл~же'нне: въ
по'стницjьхъ ты` свjь'телъ jа=ви'лся _е=си`, сла'дости
нестарjь'емыя ны'нjь насыща'яся. w= на'съ рабjь'хъ твои'хъ хр\сту`
бг~у моли'ся, пода'ти на'мъ w=ставле'нiе грjьхw'въ, и= ве'лiю
ми'лость.

%<Сла'ва, гла'съ s~:%>

%<П%>рп\дбне _о='ч~е, сохрани'лъ _е=си` добро'ту _е='же по
_о='бразу бж~iю, пло'ть покори'лъ _е=си` ду'ху: сегw` ра'ди
всели'ся въ тя` прест~ы'й дх~ъ. _е=гw'же дjь'йствiемъ свjь'тлw
о_у=кра'шенъ, прiя'лъ _е=си` да'ръ и=сцjьле'нiй, притека'ющымъ съ
вjь'рою ко гро'бу моще'й твои'хъ: моли'ся хр\сту` бг~у, дарова'ти
на'мъ на враги` побjь'ду, и= мi'ру ми'ръ, и= цр~квамъ
_е=диномы'слiе, и= душа'мъ на'шымъ ве'лiю ми'лость.

%<И= ны'нjь, пра'здникъ, гла'съ и~: В%>ъ благознамени'тый де'нь:


%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<П%>рiиди'те о_у=блажи'мъ * прп\дбнаго i=w'сифа, * по'стника и=
возде'ржника, * и= мона'хwвъ нача'льника, * хр\сто'ва о_у=го'дника.

%<Стi'хъ: Б%>лаже'нъ му'жъ боя'йся гд\са, въ за'повjьдехъ _е=гw`
восхо'щетъ sjьлw`.

%<Д%>не'сь вjь'рнiи о_у=блажи'мъ * прп\дбнаго i=w'сифа, *
и='стины сло'ва сказа'теля, * и= по хр\сто'вjь i=кw'нjь побо'рника,
* и= нече'стiя w=бличи'теля.

%<Стi'хъ: Ч%>то` возда'мъ гд\севи w= всjь'хъ, jа=`же воздаде'
ми:

%<Б%>л~же'нъ _е=си` i=w'сифе, * хр\сто'въ о_у=го'дниче, * и=
преч\стыя бг~омт~ре, * пусты'нный жи'телю, * и= мона'шествующихъ
наста'вниче.

%<Сла'ва, гла'съ в~:%>

%<П%>рiиди'те дне'сь ли'цы мона'шестiи, притеце'мъ ко гро'бу
прп\дбнагw i=w'сифа, моля'щеся хр\сту` бг~у на'шему, прося'ще
грjьхw'въ проще'нiя, и= во'инству на'шему на враги` побjь'ды, и=
плjьн_е'нымъ свобожде'нiя, и= мi'ру о_у=строе'нiя и= цр~квамъ
соедине'нiя, и= душа'мъ на'шымъ ве'лiя ми'лости.

%<И= ны'нjь, пра'здника, гла'съ то'йже: П%>ронарече'нная всjь'хъ
цр~и'ца:



%<На о_у='трени тропа'рь пра'здника, и= бг~о_отц_е'въ.%>

%<Сла'ва, прп\дбнагw: И= ны'нjь, пра'здника.%>

%<По а~-й каfi'смjь сjьда'ленъ, гла'съ а~. Подо'бенъ: С%>ко'рw
предвари`:

%<Д%>осто'йнw о_у=бл~жа'емъ тя` прп\дбне i=w'сифе, jа='кw
дерзнове'нiе и=му'ща ко гд\су: w= на'съ при'снw моли'ся,
и=зба'витися врагw'въ належа'щiя напа'сти, и= дарова'ти на'мъ на
сы'ны а=га^рянскiя w=долjь'нiе, и= плjьн_е'нымъ свобожде'нiе, и=
на'мъ, соверша'ющымъ святу'ю па'мять твою`, ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у='%>мъ человjь'ческiй, по достоя'нiю пjь'ти тя`, вл\дчце
преч\стая бц\де, недоумjь'етъ, но мы` зове'мъ ти`, jа=`же
а=рха'гг~лъ гаврiи'лъ провjьща`: ра'дуйся, а=да'мово свобожде'нiе.
ра'дуйся, прама'тере _е='vы w=правда'нiе. ра'дуйся, мi'ра
спасе'нiе. ра'дуйся, мт~и хр\ста` бг~а.

%<По в~-й каfi'смjь сjьда'ленъ, гла'съ и~. По\д: В%>збра'нной
воево'дjь:

%<С%>оше'дшеся вjь'рнiи въ па'мять прп\дбнагw i=w'сифа духо'внw
пра'зднуемъ, восхваля'юще хр\ста` бг~а на'шего, прославля'юща
своего` о_у=го'дника, и= да'ромъ чуде'съ w=богати'вшаго, притеце'мъ
вjь'рнw бо гро'бу моще'й _е=гw`, и= почерпе'мъ тjьлес_е'мъ
здра'вiе, ку'пнw и= душа'мъ спасе'нiе, и= торжеству'емъ свjь'тлw во
святу'ю па'мять _е=гw`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>збра'нной воево'дjь и= засту'пницjь на'шей, къ тебjь`
прибjьга'емъ, преч\стая бц\де, побори` ч\стая, плjьня'ющаго ны`
дiа'вола, и= сводя'ща въ стра^сти безче'стiя. тjь'мже припа'даемъ
къ твоему`, преч\стая, _о='бразу, прося'ще и=зба'витися вся'кiя
му'ки, и= _о=гня` вjь'чнагw, заступи' ны мт~и хр\ста` цр~я`
нб\снагw, да зове'мъ ти`: ра'дуйся, невjь'сто неискусобра'чная.

%<По полv"еле'и сjьда'ленъ, гла'съ _е~. Подо'бенъ: Р%>а'дуйся:

%<Р%>а'дуйся, прп\дбне, принесы'й себе` хр\сту` же'ртву жи'ву,
и= w\т ю='ности о_у=се'рднw рабо'тая хр\сту` бг~у, пjь'сньми,
посто'мъ и= воздержа'нiемъ, водвори'лся _е=си` въ пусты'ни,
_е=ди'нъ _е=ди'ному бесjь'дуя. тjь'мъ ви'дjьвъ гд\сь твое` до'брое
и=зволе'нiе, со всjь'ми о_у=чини' тя преподо'бными и= пра'ведными
водворя'тися въ нб\снjьмъ цр\ствiи, и= со а='гг~лы хр\сту` пjь'ти
пjь'снь немо'лчную. но jа='кw и='маши дерзнове'нiе къ нему`, моли`,
мо'лимся, спасти'ся душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>ъ бц\дjь возопiи'мъ любо'вiю: ра'дуйся, гра'де гд\сень.
ра'дуйся, ски'птре дв~довъ. ра'дуйся, пала'то w=душевле'нная.
ра'дуйся, ста'мно бж\ственныя ма'нны. ра'дуйся, неwпали'мая
купино`. ра'дуйся, свjьще` пресвjь'тлая, и= свjьти'льниче златы'й.
ра'дуйся, горо` бж~iя приwсjьне'нная. ра'дуйся, _о=гнено'сный
престо'ле. ра'дуйся, лjь'ствице и= две'ре нб\сная. ра'дуйся, же'зле
невла'жнw прозябы'й. ра'дуйся вся^ спаса'ющи w\т вся'кихъ бjь'дъ и=
скорбе'й. ра'дуйся, вл\дчце, мi'ра спасе'нiе.

%<Степ_е'нна, а~-й а=нтiфw'нъ д~-гw гла'са. Прокi'менъ, гла'съ
д~: Ч%>естна` предъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми; %<_Е=v\глiе
w\т матfе'а, зача'ло м~г.%>

%<По н~-мъ _псалмjь` стiхи'ра, гла'съ s~:%>

%<П%>рп\дбне _о='ч~е i=w'сифе, w=чи'стилъ _е=си` о_у='мное
существо`, и= сохрани'лъ _е=си` добро'ту _е='же по _о='бразу бж~iю,
и= пло'ть покори'лъ _е=си` ду'ху: тогw` ра'ди въ тя` всели'ся си'ла
бж~iя, и= прiя'лъ _е=си` да'ръ и=сцjьле'нiй. и=дjь'же бо любо'вь и=
согла'сiе, та'мw добродjь'тели позна'нiе: а= и=дjь'же за'висть и=
рве'нiе, та'мw sло'бы jа=вле'нiе. но о_у='бw мы` бjь'гаемъ сегw`
о_у=бi'йственнагw по'мысла, w\т негw'же да и=зба'витъ ны` хр\сто'съ
бг~ъ, моли'твами твои'ми прп\дбне i=w'сифе, и= пода'стъ душа'мъ
на'шымъ ми'ръ и= ве'лiю ми'лость.

%<Канw'ны пра'здника и= бг~о_отц_е'въ, на и~.%>

%<И= прп\дбнагw i=w'сифа канw'нъ, на s~.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда`, фараwни'тское всево'инство
пре_оруже'нная си'ла, вопло'щшееся же сло'во всеsло'бный грjь'хъ
потреби'ло _е='сть, препросла'вленный гд\сь, сла'внw бо
просла'вися.

%<Т%>ебjь` твоегw`, бл~же'нне, о_у=че'нiя до'лгъ принося'ще,
воздая^нiя простира'емъ, вjьне'цъ похва'льный плету'ще: ты' же
любо'вiю о_у=вязе'нъ пребога'те, твои'ми ст~ы'ми моли'твами
бл~года'ть на'мъ пода'ждь духо'вную.

%<В%>сегуби'тельное стремле'нiе страсте'й, _о='ч~е, о_у=вяди'лъ
_е=си`, слове'снымъ w=б\ъя'тъ бг~ому'дрiемъ,
благопребы'тенъ бы'лъ _е=си`, и= благогла'сенъ, кро'токъ же и=
смире'нъ, сло'вомъ же прему'дрости прп\дбне _о='ч~е i=w'сифе, и=
ра'зумомъ вjьнча'нъ.

%<С%>вяще'ннw о_у=краси'лъ _е=си` себе`, прп\дбне _о='ч~е,
дjь'тельнымъ ра'зумомъ бл~года'ти бг~оглаго'ливе i=w'сифе, жела'я
вjьнца` сла'вы хр\сто'вы, и= своея` наде'жды и=зря'днw бл~же'нне не
погрjьши'лъ _е=си`.

%<Ц%>jьлому'дрiе о_у=держа'лъ _е=си` jа='вjь, кра'йнюю же
кро'тость, и= высокогла'сное смире'нiе: и='миже возвыша'емь,
трудw'въ твои'хъ дjь'йствомъ и= видjь'нiемъ ра'дуяся принесе'ся,
вjьне'цъ неувяда'емый прiи'мъ трудw'въ твои'хъ воздая^нiя.

%<Бг~оро'диченъ:%>

%<Т%>ва'рей jа=ви'лася _е=си` ч\стая, всjь'хъ ви'димыхъ и=
неви'димыхъ превы'шши всенепоро'чная, зижди'теля бо родила` _е=си`,
jа='коже и=зво'ли воплоти'тися во о_у=тро'бjь твое'й. _е=го'же со
дерзнове'нiемъ моли` спасти` пою'щыя тя`.

%<И='ный канw'нъ прп\дбнагw i=w'сифа чудотво'рца.%>

%<Гла'съ s~. Пjь'снь а~. I=рмо'съ:%>

%<В%>олно'ю морско'ю скры'вшаго дре'вле, гони'теля мучи'теля,
подъ земле'ю скры'ша, спасе'нныхъ _о='троцы: но мы` jа='кw
_о=трокови'цы, гд\севи пои'мъ: сла'внw бо просла'вися.

%<_W%> бж~iй сло'ве, ми'лостиве, хр\сте` цр~ю`! пре'зри моя^
мнw'гая согрjьш_е'нiя, и= w\тве'рзи ми` косноязы^чная о_у=ста`, и=
ду'хъ пра'въ w=бнови` во о_у=тро'бjь мое'й, и= да'ждь ми` хр\сте`,
сло'во ра'зума, да воспою` твоего` о_у=го'дника прп\дбнаго
i=w'сифа.

%<П%>овину'лся _е=си` прп\дбне, вседу'шнw твоему` _о=ц~у`,
прп\дбному пафну'тiю: и= бы'лъ _е=си` jа='кw другi'й i=саа'къ,
ра'ди кра'йнягw послуша'нiя. тjь'мже прп\дбне, въ тя` всели'ся
прест~ы'й дх~ъ, _е=гw'же дjь'йствiемъ свjь'тлw о_у=краша'емый, и=
ны'нjь предстои'ши ст~jь'й тр\оцjь ра'дуяся.

%<О_у=%>подо'бился _е=си`, прп\дбне i=w'сифе, дре'внему
i=а'кwву, послу'шавшу своея` мт~ре, _о='тчее благослове'нiе
прiе'мшему: ты' же прп\дбному пафну'тiю повину'лся _е=си`, и= w\т
негw` благослове'нiе прiи'мъ, о_у=строя'ешися па'стырь хр\сто'ва
ста'да въ то'йже _о=би'тели, бг~у та'кw и=зво'льшу.

%<Бг~оро'диченъ:%>

%<К%>ъ тебjь` прибjьга'емъ бц\де всепjь'тая, и= тебjь`
припа'дающе мо'лимся, твои'мъ хода'тайствомъ вл\дчце, и= моли'твами
твоегw` о_у=го'дника прп\дбнагw i=w'сифа, ми'лостива на'мъ
сотвори`, _е=го'же пречи'стw и= недовjь'домw родила` _е=си` хр\ста`
бг~а на'шего.

%<Катава'сiа: К%>р\стъ начерта'въ:

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си,
jа=зы'ческая неплодя'щая це'рковь, прише'ствiемъ твои'мъ, въ не'йже
о_у=тверди'ся мое` се'рдце.

%<Д%>а'ждь хр\сте` сп~се, проще'нiе мно'гихъ на'шихъ
согрjьше'нiй, jа='кw да и= мы` почита'емъ па'мять твоегw`
о_у=го'дника прп\дбнагw i=w'сифа, _е=гw'же моли'твами спаси' ны.

%<Т%>вои'ми моли'твами ми'лостиваго о_у=моля'й бг~а, прп\дбне
_о='ч~е на'шъ i=w'сифе, и= грjьхо'вный мра'къ печа'ли на'шея
разори`, и= бл~году'шiя о_у=тjьше'нiе низпосли`.

%<W\т%> младе'нства ты` бл~же'нне i=w'сифе, позна'нъ бы'лъ
_е=си` бг~омъ, и= на того` надjь'ялся _е=си`, наставля'емь на
спаси'т_ельная _е=гw` повелjь^нiя. _е=му'же ны'нjь предстоя`, со
дерзнове'нiемъ w= на'съ моли'ся.

%<Бг~оро'диченъ:%>

%<_Е=%>ди'наго ст~ы'я тр\оцы, сло'ва сн~а родила` _е=си` дв~о
преч\стая, _е=го'же съ прп\дбнымъ i=w'сифомъ w= рабjь'хъ твои'хъ
моли`, вjь'рою прося'щихъ грjьхw'въ проще'нiя.

%<И='нъ. I=рмо'съ:%>

%<Т%>обо'ю, хр\сте`, небеса` о_у=твержда'ема вся^, сло'во бж~iе
и= си'ла, и=сповjь'дуютъ сла'ву неизрече'нну, и=
вседjь'тельныя руки` твоея` сотворе'нiе: нjь'сть бо пресвя'тъ,
ра'звjь теб_е`, гд\си.

%<Н%>е преда'ждь, вл\дко, твоегw` достоя'нiя врагw'мъ
хва'лящымся на ны`, мо'лимъ тя` ми'лостиве, спаси` правосла'вныя
хр\стiа'ны и= бу'ди ми'лостивъ твои^мъ рабw'мъ: и= и=зба'ви ны`
хр\сте` цр~ю`, муче'нiя и= _о=гня` негаси'магw, и= сподо'би ны`
десна'гw предстоя'нiя, моли'твами прп\дбнагw i=w'сифа.

%<Н%>апо'лнися се'рдце твое`, прп\дбне, бл~года'ти хр\сто'вы, и=
пра'вагw о_у=че'нiя, бы'лъ _е=си` _о='бразъ мона'шествующихъ,
вся'кими добро'тами духо'вными: не да'лъ бо _е=си` сна` твои^мъ
_о=чес_е'мъ, ни вjь'ждамъ дрема'нiя: но jа='кw стяжа'лъ _е=си`
дерзнове'нiе ко гд\су, моли` w= на'съ, мо'лимъ тя` да бу'детъ на'мъ
ми'лостивъ въ де'нь су'дный.

%<Jа='%>кw ле'въ стра'шенъ и=зъ пусты'ни о_у=стреми'вся,
о_у=страши'лъ _е=си` безбw'жныя _е=ретiки`, и=мjь'я прп\дбне ме'чь
духо'вный, и='же _е='сть глаго'лъ бж~iй, посjь'клъ _е=си`
и=зни^кшая неч_е'стiя, и= и=зъ ко'рене и=сто'рглъ _е=си`
sлосла'вныхъ о_у=ч_е'нiя, собра'лъ _е=си` jа='кw трудолюби'ва
пчела` w\т всjь'хъ писа'нiй бж\ств_енная словеса`, и= си'ми
о_у=ста` скв_е'рная безбо'жныхъ загради'лъ _е=си`, прп\дбне
i=w'сифе.

%<Бг~оро'диченъ:%>

%<Д%>ивя'тся, мт~и бж~iя, нб\снiи чи'ни красотjь` души` твоея`,
и= чистотjь` дjь'вства твоегw`: мы' же земнi'и недоумjь'емъ
глаго'лати несказа'ннагw рж\ства` твоегw`, _е=му'же та'йнw
науча'ющеся, позна'хомъ тя` ро'ждшую хр\ста` бг~а на'шего. _е=го'же
ми'лостива на'мъ сотвори` въ де'нь су'дный стра'шнагw прише'ствiя
_е=гw`.

%<Конда'къ и= i='косъ пра'здника.%>

%<Та'же, прп\дбнагw сjьда'ленъ, гла'съ г~. Подо'бенъ:
К%>расотjь` дjь'вства:

%<Х%>р\сто'ва о_у=го'дника, _е=v\гльскагw о_у=че'нiя
послу'шника, свjь'тлw пра'зднуемъ прп\дбнагw i=w'сифа
па'мять: прiиди'те о_у=блажи'мъ страннопрiи'мца су'ща, сирота'мъ и=
вдова'мъ засту'пника те'пла, и= ни'щымъ да'теля неску'дна,
цjьлому'дрiя храни'теля, и= добродjь'телей дjь'лателя, и= _е=ресе'й
w=бличи'теля непосты'дна, и= свjьти'льника ру'сскаго, _е=гw'же
ра'ди прося'ще w\т хр\ста` душа'мъ на'шымъ спасе'нiя, и= мi'ру
ве'лiя ми'лости.

%<Сла'ва, и= ны'нjь, пра'здника.%>

%<А='ще ли пое'ши прп\дбнагw i=w'сифа кромjь` попра'зднства,
глаго'ли по сjьда'льнjь: Сла'ва, и= ны'нjь, се'й бг~оро'диченъ:%>

%<З%>емноро'днiи тобо'ю спасе'ни бы'хомъ, преч\стая бц\де:
пре'жде вjь^къ бо и=зъ _о=ц~а` ро'ждшагося сн~а бж~iя породила`
_е=си`, за милосе'рдiе мно'гое благоволи'вшаго и=зъ теб_е`
роди'тися: и='же спасе` а=да'ма пра'_отца, и= рая` сотвори`
жи'теля. _е=го'же моли` мт~и пребл~гослове'нная, спасти'ся на'мъ
вjь'рнw пою'щымъ тя`.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай ни а='гг~лъ, но са'мъ,
гд\си, вопло'щся, и= спа'слъ _е=си` всего' мя человjь'ка. тjь'мъ
зову' ти: сла'ва си'лjь твое'й, гд\си.

%<Т%>ы` прп\дбне i=w'сифе, мона'шествующихъ бы'лъ _е=си`
вjьне'цъ, не ка'менiемъ многоцjь'ннымъ о_у=кра'шенъ, но
добродjь'тельми w=бложе'нъ, и= jа=ви'лся _е=си`, бл~же'нне,
благодарова'нное вои'стинну о_у=краше'нiе.

%<Б%>ж\ственную бг~ому'дре, почти'лъ _е=си` му'дрость, jа='же
тя` дарова^нiи благи'ми w=богати`, сла'ву вjь'чную тебjь`
и=схода'тайствовавши, прп\дбне _о='ч~е i=w'сифе всече'стне.

%<С%>вjь'тлостiю нра'вwмъ твои'хъ, и= _о='бразы бл~года'ти,
прп\дбне _о='ч~е i=w'сифе, подо'бнjь пожи'лъ _е=си`: тjь'мже
благопристу'пенъ ты` всjь^мъ бы'лъ _е=си`, всебл~же'нне
досточу'дне.

%<Бг~оро'диченъ:%>

%<О_у=%>мерщвле'нiе плодо'мъ мнjь` _е='vа принесе`, ты' же
жи'знь ро'ждши v=поста'сную преч\стая, а='бiе и=спра'вила
_е=си`. тjь'мже зове'мъ ти`: сла'ва си'лjь твое'й.

%<И='нъ. I=рмо'съ:%>

%<О_у=%>диви'ся тво'й ра'зумъ w\т мен_е`, о_у=слы'шавшу
пресла^вная велjь^нiя смотре'нiя твоегw`, о_у=крjьпи'ся же
возлюбле'нiемъ твоегw` схожде'нiя: ты' бо моея` нищеты` не
w\тве'рглся _е=си`.

%<Jа='%>коже дре'вле i=w'сифу прекра'сному зави'дjьвше бра'тiя,
совjь'тъ лука'въ о_у=мы'слиша: та'кw и= на тя`, прп\дбне i=w'сифе,
совjь'товаша лука'вое о_у=мышле'нiе. ты' же любо'вiю ко хр\сту`
вперя'емь, си'хъ негодова^нiя въ ничто'же вмjьни'въ, непреста'ннw
моли'ся w= на'съ гд\су.

%<И=%>зше'лъ _е=си`, прп\дбне, w\т и=дjь'же пре'жде
нача'льствуя, хр\сту` цр~ю` нб\сному моля'ся и= преч\стjьй бц\дjь,
ше'ствуя на мjь'сто, бг~омъ тебjь` пока'занное, и= та'мw пусты'ню
населя'еши, хр\ста` ра'ди: въ не'йже зарю` свjь'тлу о_у=зрjь'ти
сподо'бился _е=си` бл~года'ти дх~о'вныя, бл~же'нне i=w'сифе.

%<П%>рп\дбне _о='ч~е, о_у=подо'бился _е=си` i=w'сифу
прекра'сному: не покори'лся бо _е=си` сладостра'стiю, и= sjьлw`
тща'лся _е=си` w= цjьлому'дрiи, мы'сленнаго sмi'я побjьди'лъ
_е=си`, и= со'ннагw житiя` небре'глъ _е=си`, и=зъ темни'цы тjь'ла
и=зше'лъ _е=си`, и= ца'рь не _е=гv'пта, но страсте'й бы'лъ _е=си`,
и= добродjь'тели пшени'цу собра'лъ _е=си`, _е='юже ны` ча^да твоя^
пита'еши.

%<Бг~оро'диченъ:%>

%<П%>реч\стая бц\де, вjь'мы тя` хр\стiа'не тве'рдую защи'тницу,
и= ско'рую помо'щницу, и= въ бjьда'хъ и=збавле'нiе. тjь'мже мо'лимъ
тя`: и=спроси` на'мъ о_у= хр\ста` мно'жеству согрjьше'нiй
проще'нiе, и= вjь'чныя му'ки и=збавле'нiе.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте` бж~е:
тобо'ю бо, вл\дко, къ свjьтонача'льнику _о=ц~у` твоему`, w\т но'щи
невjь'дjьнiя приведе'нiе и='мамы.

%<О_у=%>мо'мъ чи'стымъ писа'нi_емъ бж\ств_еннымъ бесjь'довалъ
_е=си`, бг~оглаго'ливе i=w'сифе, и= видjь'нiя и= дjья'нiя
собра'въ бога'тство, _о='ч~е прп\дбне.

%<П%>рему'дрости глубину` и=спыта'въ му'дре i=w'сифе, дости'глъ
_е=си` w=брjьсти`, _е=ли'кw благопотре'бно, и= би'серъ
многоцjь'нный болjь'зньми стяжа'лъ _е=си`, пребл~же'нне, ра'зума.

%<А='%>ще земно'е _о=те'чество бл~же'нне i=w'сифе, w=ста'вилъ
_е=си`, вся'чески благоимени'тну бж~iи мт~ри _о=би'тель созда'лъ
_е=си`, и= мно'жество мона'шествующихъ въ не'й собра'лъ _е=си`:
сегw` ра'ди пе'рвое _о=те'чество нб\сное прiя'лъ _е=си`, со
дерзнове'нiемъ, _о='ч~е, за ны` моли'ся хр\сту` бг~у, рабы^ твоя^.

%<Бг~оро'диченъ:%>

%<С%>е` во чре'вjь, бц\де преч\стая, хр\ста` бг~а па'че сло'ва
и=мjь'ла _е=си`, jа='коже и=са'iа провозгласи`: вы'ше _е=стества`
сего` бг~ороди'тельнице родила` _е=си`.

%<И='нъ. I=рмо'съ:%>

%<М%>и'ръ мно'гъ лю'бящымъ тя`, хр\сте`, и= но'щь просвjьще'нiя
въ пи'щи слове'съ твои'хъ: сегw` ра'ди w\т но'щи о_у='тренююще,
про'симъ ми'лости w\т теб_е`, чл~вjьколю'бче.

%<В%>ся'къ пи'сменникъ научи'вся бж\ственному писа'нiю,
подо'бенъ _е='сть цр\ствiю нб\сному: ты' же прп\дбне, поревнова'въ
_е=v\гльскому о_у=че'нiю, и= w\т сегw` прiя'лъ _е=си` крjь'пость
духо'вную. сха'рiа _е=вре'ина посрами'лъ _е=си`, и= _е=гw`
прокля^тыя о_у=ченики` та^яжде му'дрствующыя, и= а=на'fемjь
пре'далъ _е=си`.

%<П%>рп\дбне _о='ч~е, дарова` тебjь` бг~ъ му'дрость, и= сло'во
ра'зума: ты' же проповjь'далъ _е=си` въ трiе'хъ ли'цjьхъ _е=ди'наго
бг~а, и= сему` свидjь'тельство приве'лъ _е=си` w\т бж\ственныхъ
писа'нiй, науча'я покланя'тися въ тр\оцjь _е=ди'ному бг~у.

%<П%>рп\дбне _о='ч~е i=w'сифе, безу^мныя _е=ретiки` глаго'лющыя,
jа='кw _е=ще` хр\сто'съ не роди'ся, w=бличи'въ jа='снw сказа'лъ
_е=си`, jа='кw роди'ся хр\сто'съ на'шегw ра'ди спасе'нiя w\т
преч\стыя дв~ы марi'и, и= на'съ ра'ди пострада` во'лею распя'тiе,
и= воскр~се тридне'внw: и= па'ки гряде'тъ со ст~ы'ми
а='гг~лы, суди'ти ве'сь мi'ръ.

%<Бг~оро'диченъ:%>

%<_W%> безу'мнiи _е=ретiцы` и= w\тсту'пницы, и= непокори'вiи
_е=вре'_е. _е=го'же вы` ча'ете, то'й нjь'сть хрiсто'съ, но
а=нтi'хрiстъ _е='сть, jа='коже свидjь'тельствуютъ бж\ств_енная
писа^нiя. мы' же и=сповjь'дуемъ хр\ста` бг~а на'шего, ро'ждшагося
неискусому'жнw w\т дв~ы ч\стыя марi'и: _е=я'же моли'твами и=зба'ви
на'съ хр\сте`, w\т таковы'я пре'лести, и= спаси` ду'шы на'шя.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную милосе'рдiя
твоегw` призыва'ю бе'здну: w\т тли`, бж~е, мя` возведи`.

%<В%>селе'ннjьй свjьти'ло пресвjь'тлое, _о='ч~е, jа=ви'лся
_е=си` i=w'сифе, словесы` духо'вными просвjьща'я, вjь'рою и=
любо'вiю къ тебjь` притека'ющыя.

%<Б%>л~же'нное житiе`, _о='ч~е, преше'лъ _е=си`, назда'въ
о_у='бw чу^вства, внjь` бы'лъ _е=си` мiрска'гw мяте'жа, и= бг~у
прибли'жился _е=си`, прп\дбне i=w'сифе.

%<S%>jьлw` ми'лостива, и= страннопрiи'мца показа' тя сп~съ на'шъ
мi'ру, _о='ч~е, и= врача` боля'щымъ i=w'сифе, сирота'мъ и=
о_у=бw'гимъ засту'пника любе'зна.

%<Бг~оро'диченъ:%>

%<П%>а'че _е=стества`, дв~о, родила` _е=си`, и= вjь'чнуеши дв~а,
jа='вльшися и='стиннагw сн~а и= бг~а твоегw` мт~и ч\стая.

%<И='нъ. I=рмо'съ:%>

%<Б%>е'здна послjь'дняя грjьхw'въ w=бы'де мя`, и= волне'нiя не
ктому` терпя`, jа='кw i=w'на вл\дцjь вопiю' ти: w\т тли' мя
возведи`.

%<Jа='%>кw свяще'нникъ сы'й пои'стиннjь принося` хр\сту` бг~у
же'ртву безкро'вну, та'йнw возложе'нную, и= w\т а='гг~лъ сла'вимую,
w\т бг~а _о=ц~а` прiе'млему, и= ст~ы'мъ дх~омъ w=сjьня'ему, и=
на'мъ на спасе'нiе да'руему.

%<_W%> безу'мнiи _е=ретiцы`, что` поwщря'ете я=зы'ки
бг~оху^льныя, глаго'люще: не можа'ше ли бг~ъ не роди'вся спасти`
мi'ръ и=на'кw; ты' же прп\дбне i=w'сифе, си'хъ о_у=ста` загради'лъ
_е=си`, науча'я сла'вити хр\ста` бг~а на'шего.

%<П%>рп\дбне _о='ч~е i=w'сифе, _е=ретiкw'въ о_у=ста` загради'лъ
_е=си`, приводя` свидjь'т_ельства w\т бж\ственныхъ писа'нiй:
пыта'йте, рече`, безу'мнiи, писа^нiя, jа='кw jа=ви'лася _е='сть
ст~а'я тр\оца а=враа'му въ тре'хъ ли'цахъ, во _е=ди'номъ бж\ствjь`.

%<Бг~оро'диченъ:%>

%<П%>рипа'даемъ тебjь` преч\стая бц\де, со о_у=миле'нiемъ,
глаго'люще: и=зба'ви ны` мт~и хр\ста` бг~а, вся'кiя пре'лести
разлуча'ющiя w\т бг~а, и= сподо'би въ де'нь су'дный получи'ти w\т
хр\ста` ми'лость, и= не w\тпа'сти десна'гw предстоя'нiя.

%<Конда'къ, гла'съ и~. Подо'бенъ: В%>збра'нной:

%<Ж%>итiя` треволн_е'нiя, и= мяте'жъ мiрскi'й, и= стра^стная
взыгра^нiя въ ничто'же вмjьни'въ, пусты'нный граждани'нъ показа'лся
_е=си`, мно'гихъ бы'въ наста'вникъ i=w'сифе прп\дбне: мона'хwвъ
собра'тель, и= моле'бникъ вjь'ренъ, чистоты` рачи'тель, моли`
хр\ста` бг~а, спасти'ся душа'мъ на'шымъ.

%<I='косъ:%>

%<Б%>ж\ственными добродjь'тельми твои'ми, себе`, му'дре,
о_у=краси'лъ _е=си`, и= сп~са хр\ста` жили'ще содjь'лалъ _е=си`
_о='ч~е, му'жественнjь, jа='коже зла'то и=скуси'вся вjь'рою къ бг~у
и= наде'ждею, и= любо'вiю _о=бjь'ты полага'я: воздержа'нiемъ
пости'вся jа='кw безпло'тенъ, въ цjьлому'дрiи, и= въ смире'нiи
возвы'сился _е=си`. тjь'мже и= мы` моли'твами твои'ми
просвjь'щшеся, прп\дбне i=w'сифе, вопiе'мъ ти`: ра'дуйся, jа='кw
и=змла'да бг~у послужи'лъ _е=си`: ра'дуйся, jа='кw притека'ющихъ къ
тебjь` ко спасе'нiю хода'тай бы'лъ _е=си`: ра'дуйся,
хр\столюби'вому во'инству похвала`: ра'дуйся, jа='кw твои'ми
моли'твами проти'внiи побjьжда'ются: ра'дуйся, jа='кw всjь^мъ
прося'щымъ дае'ши да'ръ, w\т гд\са дарова'нный тебjь`:
ра'дуйся, jа='кw чудесы' тя бг~ъ прославля'етъ, и= всjь'хъ зва'ти
тебjь` науча'етъ: ра'дуйся, прп\дбне _о='ч~е i=w'сифе, по'стникwвъ
о_у=добре'нiе. моли` хр\ста` бг~а, спасти'ся душа'мъ на'шымъ.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля, высо'къ
пла'мень вознесло` _е='сть: хр\сто'съ же простре` благочести^вымъ
_о=трокw'мъ ро'су духо'вную, сы'й бл~гослове'нъ и= препросла'вленъ.

%<Б%>лагоуха'ютъ прп\дбне i=w'сифе, твои'хъ о_у=че'нiй сла^дкая
словеса` лю'бящымъ та^я: о_у=страша'ютъ же _е=ретiкw'въ
мудрова^нiя. бл~года'тiю бо ст~а'гw дх~а глаго'лалъ _е=си`,
бж\ство` _е=ди'но проповjь'дуя въ тре'хъ ли'цjьхъ: сло'ва же
воплоще'нiе поя`, благоуха'еши на'съ пребога'те.

%<Р%>и'зъ ху'дость и=мjь'лъ _е=си` прп\дбне i=w'сифе, въ зимjь'
же и= лjь'тjь не премjьня'я, болjь'зненнw претерпjьва'лъ _е=си`
бг~а ра'ди соверше'ннw: тjь'мже и= нб\снагw прiя'тiя сподо'бился
_е=си` наслjь'дникъ бы'ти.

%<С%>ло'во твое` со'лiю растворе'но, _о='ч~е, и= житiе` твое`
бл~года'тiю пребл~же'нне сiя'я jа=ви'ся пречу'дне: тjь'мже и= въ
вы^шнiя _о=би'т_ели ра'дуяся всели'лся _е=си`, хр\сту` со
дерзнове'нiемъ ны'нjь предстои'ши w= на'съ моля'ся.

%<Бг~оро'диченъ:%>

%<О_у=%>правля'ющи преч\стая на'ше житiе`, къ твоему` всети'хому
приста'нищу напра'ви: бг~а бо родила` _е=си` бл~ги'хъ и=сто'чника,
всjь^мъ подаю'щи вjь^рнымъ нетлjь'нiя бл~года^ти.

%<И='нъ. I=рмо'съ:%>

%<_О='%>троцы въ вавv"лw'нjь пе'щнагw пла'мене не о_у=боя'шася,
но посредjь` пла'мене вве'ржени, w=роша'еми поя'ху: бл~гослове'нъ
_е=си`, гд\си, бж~е _о=т_е'цъ на'шихъ.

%<С%>казу'я, прп\дбне, w\т бж\ственныхъ писа'нiй, ка'кw и= ко'ея
ра'ди вины` подоба'етъ хр\стiа'нwмъ покланя'тися, и= почита'ти
ст~ы^я i=кw'ны, и= честны'й кр\стъ хр\сто'въ, и= прw'чая
свящ_е'нная воwбраж_е'нiя. си'мъ прiя'лъ _е=си` w\т хр\ста`
дарова^нiя, поя`: бл~гослове'нъ _е=си` гд\си бж~е _о=т_е'цъ
на'шихъ.

%<И=%>зъ _е=гv'пта страсте'й и=зше'лъ _е=си` прп\дбне, и=
преше'лъ _е=си` мо'ре жите'йское безъ и=стопле'нiя, и= дости'глъ
_е=си` го'ру небе'сную, мнw'гiя грjь'шныхъ ду'шы приводя` хр\сту`
покая'нiемъ, и= поя`: бл~гослове'нъ _е=си` гд\си бж~е _о=т_е'цъ
на'шихъ.

%<П%>отопи'лъ _е=си` прп\дбне, фараw'на мы'сленнаго въ вода'хъ
сле'зъ твои'хъ, и= _е=гw` колесни^цы, и=`же су'ть лука^выя де'мwны,
и= ко'ни и= вса'дники, sлоу^мныя _е=ретiки` и= безбw'жныя, и=
ра'дуяся пjь'снь побjь'дную воспjь'лъ _е=си`: бл~гослове'нъ _е=си`
гд\си бж~е _о=т_е'цъ на'шихъ.

%<Бг~оро'диченъ:%>

%<А='%>зъ, дв~о ч\стая, къ тебjь` прибjьга'ю _о=кая'нный, и=скi'й
тобо'ю w=брjьсти` спасе'нiе: вjь'мъ бо преч\стая вл\дчце, jа='кw
мо'жеши, _е=ли^ка хо'щеши. хр\ста` _е=го'же родила` _е=си`
преч\стая, моли`, да бу'детъ на'мъ ми'лостивъ въ де'нь и=спыта'нiя,
пою'щымъ: бл~гослове'нъ _е=си` гд\си бж~е _о=т_е'цъ на'шихъ.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства
раздjьля'ше, бж~iимъ велjь'нiемъ халд_е'и w=паля'ющая, вjь^рныя же
w=роша'ющая, пою'щыя: благослови'те, вся^ дjьла` гд\сня, гд\са.

%<В%>jьне'цъ благолjь'пенъ, хр\сто'съ жизнода'вецъ на ве'рхъ
тво'й положи`, тезоиме'нне i=w'сифе, дjья'ньми бо просiя'лъ _е=си`
и= видjь^нiи, зовы'й: благослови'те, вся^ дjьла` гд\сня, гд\са.

%<В%>ся^ преше'дъ чу'вств_енная пребл~же'нне, о_у=му` пе'рвому
прибли'жился _е=си`, души` твоея` чистото'ю, житiя' же свjь'тлостiю
вjьнчено'сче i=w'сифе, зовы'й: благослови'те, вся^ дjьла` гд\сня,
гд\са.

%<В%>ъ души` твое'й бж\ственное бога'тство дх~а ст~а'гw
собра'въ, непоро'чную моли'тву, и= чистоту` краснолjь'пную,
бдjь'нiе и= воздержа'нiе: сегw` ра'ди жили'ще ст~ы'я тр\оцы
jа=ви'лся _е=си`, прп\дбне i=w'сифе.

%<Бг~оро'диченъ:%>

%<В%>л\дчце преч\стая, грjь'шникwвъ спасе'нiе, прiими` мольбу`
сiю`, и= и=зба'ви мя` w\т грjьхw'въ мои'хъ, твоему` сн~у
прибjьга'ющаго, моли'твами о_у=го'дника твоегw` прп\дбнагw
i=w'сифа.

%<И='нъ. I=рмо'съ:%>

%<О_у=%>жасни'ся боя'йся не'бо, и= да подви'жатся w=снова^нiя
земли`. се' бо въ мертвецjь'хъ вмjьня'ется въ вы'шнихъ живы'й, и=
во гро'бъ ма'лъ страннопрiе'млется: _е=гw'же _о='троцы
благослови'те, свяще'нницы воспо'йте, лю'дiе превозноси'те во вся^
вjь'ки.

%<Ч%>то` безу'мнiи _е=ретiцы` всу'е мяте'теся, глаго'люще:
jа='кw о_у=же` се'дмь ты'сящъ лjь'тъ сконча'шася. хр\сто'во же
прише'ствiе _е=ще` нjь'сть; сiя^ глаго'лющихъ де'рзостнjь
w=бличи'лъ _е=си`, сказу'я: бли'зъ _е='сть при две'рехъ
прише'ствiе, jа='кw гл~го'лютъ пр\оро'цы, и= а=п\сли, и=`мже сказа`
ст~ы'й дх~ъ, и= науча'я пjь'ти: _е=го'же дjь'ти бл~гослови'те,
свяще'нницы по'йте, и= превозноси'те во вся^ вjь'ки.

%<С%>тра'шно _е='сть впа'сти въ ру'цjь бг~а жи'ва, безу'мнiи не
льсти'теся, не крести'тъ хр\сто'съ по сме'рти спасе'нымъ
креще'нiемъ, непра'вjь w= не'мъ му'дрствующихъ, но во _о=гни`
негаса'ющемъ му'читъ: мы' же вjь'рнiи о_у= хр\ста` про'симъ вре'мя
покая'нiя, да бу'детъ на'мъ ми'лостивъ въ де'нь стра'шнагw _е=гw`
прише'ствiя. сiя^ прп\дбне глаго'лалъ _е=си`, и= на'съ о_у=чи'лъ
_е=си` пjь'ть: гд\са дjь'ти благослови'те, свяще'нницы по'йте, и=
превозноси'те _е=го` во вjь'ки.

%<М%>wv"се'й вели'кiй къ пусты'ни повелjь` i=и~лю вы'спрь на
мjь'дный sмi'й взира'ти, и= та'кw о_у=грызе'нiя sмiи'на
и=збавля'хуся: ты' же прп\дбне, нечести^выя науча'я покланя'тися
кр\сту` животворя'щему, и= сла'вити ст~у'ю тр\оцу во _е=ди'номъ
бж\ствjь`, и= си'мъ и=збавля'тися пре'лести sмi'я мы'сленнагw
дiа'вола, и= на'съ о_у=чя` пjь'ти: дjь'ти благослови'те гд\са,
свяще'нницы по'йте, и= превозноси'те _е=го` во вjь'ки.

%<Бг~оро'диченъ:%>

%<Т%>обо'ю преч\стая бц\де, w\т вся'кiя напа'сти и=збавля'емся,
и=зба'ви ны` мт~и бж~iя вjь'чнагw w=сужде'нiя, да зове'мъ ти`
немо'лчнw: ра'дуйся, купино` неwпали'мая, ра'дуйся, горо`
присjь'нная, ра'дуйся, запеча'танный и=сто'чниче, ра'дуйся, дв~о
ч\стая, гд\сь съ тобо'ю. _е=го'же благослови'тъ вся` тва'рь, и=
превозно'ситъ во вся^ вjь'ки.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, вопло'щся w\т
дв~ы на'мъ jа=ви'ся, w=мрач_е'нная просвjьти'ти, собра'ти
расточ_е'нная. тjь'мъ всепjь'тую бц\ду велича'емъ.

%<П%>речестны'й _о='ч~е i=w'сифе, ны'нjь чи'стw о_у=слажда'ешися
пи'щею па'че о_у='мною, и=дjь'же собо'ри ст~ы'хъ _о='крестъ гд\са
лику'ютъ бл~же'нне, и=`же ны'нjь чту'щыя тя`, хода'тайствуя къ
себjь` привлецы`.

%<П%>реше'лъ _е=си` ра'дуяся къ жела'нi_емъ рая`, ко _е=ди'ному
и='стиннw jа='вjь бл~же'нству, къ пребо'льшей добро'тjь, и= къ
жи'зни и='стиннw нестарjь'ющейся, и= къ свjь'ту невече'рнему
бг~оно'се _о='ч~е i=w'сифе.

%<Jа='%>коже со'лнце просiя'лъ _е=си` въ мона'шескихъ
собо'рjьхъ: w\т млады'хъ бо ногте'й w=свяще'нъ бы'лъ _е=си`,
jа='коже зарю` и=спуща'я добродjь'т_ели своегw` житiя`, прп\дбне
i=w'сифе, бг~оно'се _о='ч~е пребога'те.

%<Бг~оро'диченъ:%>

%<Р%>азумjь'вше и=здале'ча, прозорли'выми _о=чесы`, пр\оро'цы
тя` jа='вjь провозвjьсти'ша, хотя'щую мт~рь бы'ти вседjь'теля и=
вл\дки всjь'хъ. тjь'мъ тя` всепjь'тая, бц\ду и=сповjь'дуемъ.

%<И='нъ. I=рмо'съ:%>

%<Н%>е рыда'й мене`, мт~и, зря'щи во гро'бjь, _е=го'же во
чре'вjь безъ сjь'мене зачала` _е=си` сн~а: воста'ну бо и=
просла'влюся, и= вознесу` со сла'вою непреста'ннw jа='кw бг~ъ,
вjь'рою и= любо'вiю тя` велича'ющыя.

%<П%>рп\дбне _о='ч~е i=w'сифе, помина'й на'съ ча^да твоя^ ко
хр\сту` бг~у на'шему, да спасе'тъ w\т вся'кихъ бjь'дъ и= скорбе'й,
и= сподо'битъ ми'лости и= десна'гw предстоя'нiя въ де'нь су'дный,
сла'вити свое` бж~ество`, вjь'рою и= любо'вiю того` велича'ющыя.

%<П%>рп\дбне _о='ч~е i=w'сифе, мона'шеское житiе` возлюби'лъ
_е=си`, и= ху'лящихъ то'е о_у=ста` загради'лъ _е=си`, а=п\сла
па'vла jа=`же къ тiмоfе'ю словеса` возвjьща'я, jа='кw мона'шеское
житiе` бг~у прiя'тно _е='сть, _е=му'же и= ты` си'мъ благоугоди'лъ
_е=си`: сегw` ра'ди тя` о_у=блажа'емъ.

%<Jа='%>кw i=ису'съ наvи'нъ подвиза'ся на i=ерiхw'няны, та'кw
ты` бл~же'нне, словесы` твои'ми безбо'жныхъ о_у=ста` загради'лъ
_е=си` w\тсту'пникwвъ, и= мнw'гая невjь^рiя о_у=кроти'лъ _е=си`,
науча'я сла'вити ст~у'ю тр\оцу: сегw` ра'ди тя` о_у=блажа'емъ.

%<Бг~оро'диченъ:%>

%<_W%> прест~а'я вл\дчце бц\де! не и='мамы по'мощи и=ны'я
ра'звjь теб_е`, моли'ся сн~у твоему` и= бг~у на'шему, съ прп\дбнымъ
i=w'сифомъ, да соблюде'тъ лю'ди твоя^, и= сохрани'тъ страну` на'шу
неруши'му, и= да спасе'тъ ны` вjь'рою и= любо'вiю тя` велича'ющыя.

%<Свjьти'ленъ прп\дбнагw:%>

%<М%>iрска'гw пристра'стiя jа='кw скве'рны о_у=клони'лся _е=си`,
и= а='лчбою пло'ть твою` о_у=вяди'лъ _е=си` _о='ч~е, и= нб\сною
сла'вою со а='гг~лы w=богати'лся _е=си`: тjь'мже непреста'ннw моли`
хр\ста` бг~а прп\дбне i=w'сифе.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры, на д~, гла'съ _е~. Подо'бенъ:
П%>рп\дбне _о='ч~е:

%<П%>рп\дбне _о='ч~е, ду'шу твою` съ тjь'ломъ w=чи'стилъ _е=си`,
и= ст~а'гw дх~а прекра'сная _о=би'тель jа=ви'лся _е=си`, и= сла'вна
тя` конц_е'мъ, пребл~же'нне i=w'сифе, содjь'ла. въ чудесjь'хъ же
вели'ка свjьти'льника, просвjьти'вшаго су'щыя во мра'цjь
невjь'дjьнiя: jа='кw наста'вника мно'гихъ мона'хwвъ, соше'дшеся
велему'дреннw о_у=блажи'мъ.

%<Jа=%>ви'лся _е=си` бг~обл~же'нне, му'драя плени'ца, связу'ющая
мнw'гая врагw'въ w=полч_е'нiя: тjь'мже и= вjьнце'мъ вjьнча'лся
_е=си` неувяда'емымъ, весе'лiе и= ра'дость вjь'чную воспрiя'лъ
_е=си` бг~ому'дре i=w'сифе, моли` дарова'ти ми'ръ мi'ру, и= душа'мъ
на'шымъ ве'лiю ми'лость.

%<П%>рп\дбне _о='ч~е, тjьл_е'сныя стра^сти sjь'льнымъ
воздержа'нiемъ, и= по'стническими моли'твами же и= труды^
о_у=спи'лъ _е=си`, сле'зными же потw'ки и= пw'ты о_у='глiе
сладостра'стiя погаси'лъ _е=си`: тогw` ра'ди въ чудесjь'хъ сла'вна
тя` показа` гд\сь рwссi^йскимъ лю'демъ i=w'сифе бл~же'нне, и=
о_у=краси' тя вы'шними дарова^нiи. _е=му'же слу'жиши съ нб\сными
си'лами, i=и~су чл~вjьколю'бцу и= сп~су ду'шъ на'шихъ.

%<Сла'ва, гла'съ s~:%>

%<П%>рiиди'те празднолю'бцы, и= по'стникwвъ сосло'вiе вjь'рою
соше'дшеся, и='стиннаго по'стника дне'сь почита'юще, ра'достнw
ше'ствовавшаго по стопа'мъ вл\дки хр\ста`, о_у='зкiй пу'ть, и=
безстра'стное житiе`, jа='коже дре'вле а=враа'мъ пра'ведный,
прп\дбне _о='ч~е i=w'сифе, страннолю'бiе притяжа'лъ _е=си`,
та'кожде пресели'лся _е=си` w\т _о=те'чества твоегw` до мjь'ста,
и=дjь'же ны'нjь лежи'тъ честно'е тjь'ло твое`. тjь'мже вси`
притека'юще вопiе'мъ ти`: _w всебл~же'нне и= прп\дбне i=w'сифе!
по'стникwвъ похвало`, и= собесjь'дниче безпло'тныхъ, во'инству
на'шему на пога^ныя спосо'бниче, и= наста'вниче мона'хwвъ, и= w=
на'съ моли'ся рабjь'хъ твои'хъ хр\сту` бг~у на'шему, спасти'ся
душа'мъ на'шымъ.

%<И= ны'нjь, пра'здника.%>

%<На лiтургi'и: Бл~ж_е'нна w\т канw'на, пjь'снь г~, и= s~-я.
Прокi'менъ: Ч%>естна` предъ гд\семъ сме'рть прп\дбныхъ _е=гw`.
%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми; %<А=п\слъ, къ гала'тwмъ, зача'ло сг~_i. А=ллилу'iа.
Б%>лаже'нъ му'жъ боя'йся гд\са: %<Стi'хъ: С%>и'льно на земли`
бу'детъ сjь'мя _е=гw`. %<_Е=v\глiе матfе'а, зача'ло м~г.
Прича'стенъ: В%>ъ па'мять вjь'чную бу'детъ прв\дникъ:
