<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~в-й де'нь.%>

%<Ст~а'гw му'ченика а=гаfонi'ка, и= и=`же съ ни'мъ.%>

%<Въ се'й же де'нь пое'тся слу'жба и= ст~а'гw лу'ппа.%>

%<На Г%>д\си, воззва'хъ, %<стiхи^ры а=гаfонi'ка, гла'съ
д~.%>

%<Подо'бенъ: Д%>а'лъ _е=си` зна'менiе:

%<П%>е'рвую бл~гость * и= па'че о_у=ма` красоту` и=щя`,
а=гаfонi'че, * ра'дуяся поше'лъ _е=си`, * къ предлежа'щымъ
до'блественнjь подвигw'мъ. * и= спле'тся со враго'мъ: *
му'жески w= зе'млю разрази'лъ _е=си`, * и= побjь'ды
свjь'телъ и=спле'лъ_е=си` вjьне'цъ, * моля`
чл~вjьколю'бца * w= воспjьва'ющихъ тя`.

%<М%>у'дростiю о_у=кра'шенъ, * сло'во живото'чно
и=сточи'лъ _е=си`, * w=браща'я несмы'сл_енныя: * w=блича'я
мучи'теля, * многобо'жiя бу'рю о_у=тиша'я, * о_у=тверди'лъ
_е=си` вjь^рныя * пребыва'ти въ бж~iей бл~года'ти. * тjь'мже
лю^тая претерпjь'въ w=пал_е'нiя, * къ вы'шнему цр\ству
вjьнцено'сецъ восте'клъ _е=си`.

%<К%>ро'вiю ка'плей, * терпjьли'вагw твоегw` страда'нiя,
* вл\дцjь предста'лъ _е=си` же'ртва благово'нна, * чи'сто
заколе'нiе, * благопрiя'тенъ да'ръ, свяще'нно приноше'нiе, *
и= свяще'нiе соверше'нно непоро'чно. * тjь'мже моли'твами
твои'ми * цр~ко'вное и=сполне'нiе въ ми'рjь соблюди`, *
страда'льче а=гаfонi'че.

%<И='ны стiхи^ры ст~а'гw лу'ппа, гла'съ и= подо'бенъ
то'йже:%>

%<Л%>у'ппъ бл~же'нный * безбо'жiя растопи` ле'дъ тя'жкiй
* теплото'ю бж\ственнаго дх~а: * и= о_у=сjь'ченъ бы'въ
мече'мъ, * и=сцjьле'нiй струи^ и=сточа'етъ, * и= ду'шы
и=ста'явшыя w=роша'етъ бл~года'тiю. * того` восхва'лимъ
jа='кw моли'твенника на'шего и=зря'дна, * и= те'пла
засту'пника, * благоче'стнw, мч~николю'бцы.

%<_Е='%>ллинская чти^лища * глубинjь` во'дъ пре'далъ
_е=си`, * и= безбо'жныхъ о_у=диви'лъ _е=си` зря'щихъ
чудеса`, * твое'ю, всеблаже'нне, твори^ма вjь'рою. *
посреди` и='хъ стоя`, * ба'ню бж\ственную свы'ше прiя'тъ, *
бг~у тя` велича'ющу, jа='кw присному'ченика, * и= до'бля
а=дама'нта, * страстоте'рпче многострада'льне.

%<И=%>скуша'юще посjьщи' тя врази`, * дру'гъ дру'га
посjьца'ху, * и= стрjь'лы пуща'юще, * дру'гъ дру'га
о_у=язвля'ху, * страстоно'сче лу'ппе: * и= прете'рти мня'ще,
дре'ву приложи'ша jа='зву, * w=мраче'ни, бл~же'нне, су'ще: *
соблюда'ше бо тя` гд\си, * _е=гw'же ра'ди пострада'ти
и=зво'лилъ _е=си`, * моли'твенниче w= душа'хъ на'шихъ,
а='гг~лwвъ собесjь'дниче.

%<Сла'ва, гла'съ а~. А=нато'лiево:%>

%<Т%>езоиме'ннjь назва'лся _е=си` благi'я побjь'ды
тезоимени'тъ, а=гаfонi'че многострада'льне:
бж\ственнымъ бо жела'нiемъ о_у=язви'вся, i='дwльскiя ле'сти
и= мучи'тельскiя w\тве'ргся, къ жи'зни неконча'емjьй
пресла'внw преше'лъ _е=си`. тjь'мже въ сла'внjьй твое'й
па'мяти, дерзнове'нiе и=мы'й къ бг~у, моли` спасти'ся
душа'мъ на'шымъ.

%<И= ны'нjь, гла'съ то'йже:%>

%<П%>одоба'ше самови'дц_емъ сло'ва и= слуга'мъ, и=
_е='же по пло'ти мт~ре _е=гw` о_у=спе'нiе ви'дjьти,
коне'чное _е=ли'ко на не'й та'инство: jа='кw да не то'кмw
_е='же w\т земли` сп~сово восхожде'нiе о_у='зрятъ, но и=
ро'ждшiя _е=го` преставле'нiю свидjь'тельствуютъ. тjь'мже
w\твсю'ду бж\ственною си'лою собра'вшеся, сiw'на достиго'ша,
и= на нб~о и=ду'щую предсыла'ху, вы'шшую херувi^мъ: _е='йже
и= мы` съ ни'ми покланя'емся, jа='кw моля'щейся w= душа'хъ
на'шихъ.

%<На стiхо'внjь стiхи^ры пра'здника, гла'съ и~.%>

%<Подо'бенъ: _W%> пресла'внагw чудесе`!

%<_W%> пресла'внагw чудесе`! * jа='же бг~а пло'тiю
неискусому'жнw ро'ждши, * и= дв~а пребы'вши, * w\т житiя`
преставля'ется: * и= привре'менныя жи'зни w\тходя'щи, * къ
нестарjь'емjьй преложи'ся. * тjь'мже стека'ются на
_о='блацjьхъ дне'сь, * хр\сто'вы о_у=ченицы` и= а=п\сли, *
къ погребе'нiю _е=я`.

%<Стi'хъ: В%>оскр\сни`, гд\си, въ поко'й тво'й, ты`, и=
кiвw'тъ святы'ни твоея`.

%<Д%>не'сь свjь'тло торжество`, * благопремjьни'мся
вси`, * со а='гг~лы сла'вяще * честно'е преставле'нiе мт~ре
бг~а на'шегw: * ст~у'ю бо и= свjьтоно'сную ду'шу * преда'вши
въ ру'цjь сн~а, * съ ни'мъ совокупля'ется въ жи'зни
присносу'щнjьй, * духо'внw всегда` моля'щи w= на'съ
прилjь'жнw.

%<Стi'хъ: К%>ля'тся гд\сь дв~ду и='стиною, и= не
w\тве'ржется _е=я`.

%<П%>рiиди'те, мы'сленнw, * предвари'мъ геfсiма'нiю
честну'ю, и= ст~ы'й до'мъ сла'внагw тjьлесе` * мт~ре бг~а
на'шегw. * соа=п\слы бл~гоуха'емся, * и= со
а='гг~лы пjьсносло'вимъ: * _е=ди'на бо бы'сть ра'дость
дне'сь, * су'щымъ на земли` и= на нб~си`, * во о_у=спе'нiи
_е=я`.

%<Сла'ва, гла'съ то'йже. Самогла'сенъ:%>

%<Т%>езоиме'нно зва'нiе прiе'мъ бл~ги'хъ сокро'вищъ,
хра'мъ себе` w=святи'лъ _е=си`, му'чениче а=гаfонi'че, за
всjь'хъ цр~я` въ му'кахъ зако'ннw подви'гся, лю'тагw врага`
низложи'лъ _е=си` си'лу, и= побjь'ды взе'мъ по'честь,
вjьнцено'сецъ въ вы'шнихъ бг~у предстои'ши: _е=го'же и=
моли'ти не преста'й w= чту'щихъ тя`, му'ченикwвъ
о_у=добре'нiе.

%<И= ны'нjь, пра'здника, гла'съ то'йже:%>

%<О_у=%>вjьря'я i=и~съ сн~ъ тво'й, бц\де, и= бг~ъ на'шъ,
два` _е=ст_ества` своя^, jа='кw о_у='бw человjь'къ
о_у=мира'етъ, и= jа='коже бг~ъ востае'тъ. и= тя`, бг~ома'ти,
зако'номъ _е=стества` о_у=мре'ти благоизво'ли, да не
невjь^рнымъ привидjь'нiе мни'тся смотре'нiе. прешла' бо
_е=си` къ нб\снjьй странjь`, нб\сная невjь'сто, jа='кw w\т
черто'га селе'нiя твоегw` w\т земли` взята`. w=святи'ся
возду'хъ восхожде'нiемъ твои'мъ, jа='кw просвjьти'ся земля`
рж\ство'мъ твои'мъ: предпосыла'ютъ а=п\сли, и= а='гг~ли
под\ъе'млютъ. тjь'мже, погре'бше преч\стое тjь'ло твое` и=
надгро'бное пjь'нiе воспjь'вше, о_у=жа'снw зря'ху и= со
стра'хомъ глаго'лаху: сiя` и=змjь'на десни'цы вы'шнягw, то'й
бо посреди` теб_е`, и= не подви'жешися. но, _w многопjь'тая
мт~и, не w\тступа'й на'съ назира'ющи: мы' бо лю'дiе твои`,
и= _о='вцы па'жити твоея`, и= и='мя твое` призыва'емъ,
прося'ще теб_е` ра'ди спасе'нiя и= ве'лiя ми'лости.

%<Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ
вjьнцы` прiя'ша нетлjь^нныя w\т теб_е` бг~а на'шегw: и=му'ще
бо крjь'пость твою`, мучи'телей низложи'ша, сокруши'ша и=
де'мwнwвъ немwщны'я де'рзwсти. тjь'хъ моли'твами спаси`
ду'шы на'шя.

%<Сла'ва, и= ны'нjь, тропа'рь пра'здника, гла'съ а~:%>

%<В%>ъ рж\ствjь` дjь'вство сохрани'ла _е=си`, во
о_у=спе'нiи мi'ра не w=ста'вила _е=си`, бц\де. преста'вилася
_е=си` къ животу`, мт~и су'щи живота`: и= моли'твами твои'ми
и=збавля'еши w\т сме'рти ду'шы на'шя.

%<На о_у='трени, по а~-й стiхоло'гiи сjьда'ленъ, гла'съ
д~.%>

%<Подо'бенъ: О_у=%>диви'ся i=w'сифъ:

%<П%>ростра'ннjьйши нб~съ jа='вльшися на земли`, jа='кw
ро'ждши пло'тiю всjь'хъ содjь'теля, ны'нjь въ са^мая нб~са`
w\т земли` преста'вилася _е=си`, пра'ведныхъ же ду'шы зря'ще
тя`, а='гг~льстiи же ли'цы смотря'юще, jа='кw цр~и'цjь
хвалу` досто'йнw всегда` тебjь` прино'сятъ. тjь'мже моля'щи
не преста'й w= воспjьва'ющихъ тя`.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ то'йже. По\д:
С%>ко'рw предвари`:

%<Т%>вое` пра'зднуемъ о_у=спе'нiе, преч\стая, въ не'же
прiи'де, и=зъ теб_е` воплоти'выйся хр\сто'съ бг~ъ на'шъ, со
сла'вою неизрече'нною, прiя'ти тво'й ду'хъ. тjь'мъ а='ще и=
преста'вилася _е=си`, но на'съ, бц\де, моли'твами твои'ми не
преста'й посjьща'ющи пою'щихъ тя`.

%<Сла'ва, и= ны'нjь, то'йже.%>

%<Канw'нъ пра'здника со i=рмосо'мъ на s~, кv'ръ
космы`.%>

%<Гла'съ а~. Пjь'снь а~. I=рмо'съ:%>

%<П%>реукраше'нная бж\ственною сла'вою, свяще'нная и=
сла'вная, дв~о, па'мять твоя`, вся^ собра` къ весе'лiю
вjь^рныя, начина'ющей марiа'мjь, съ ли^ки и= тv"мпа'ны,
твоему` пою'щыя _е=диноро'дному: сла'внw jа='кw просла'вися.

%<Д%>а провожда'ютъ невеще'ственнiи чи'нове
небоше'ственное въ сiw'нъ бж\ственное тjь'ло твое`, внеза'пу
же сте'кшеся а=п\слъ мно'жество w\т кон_е'цъ, бц\де, тебjь`
предста'ша а='бiе: съ ни'миже, ч\стая, твою` честну'ю, дв~о,
па'мять сла'вимъ.

%<П%>обjь^дныя по'ч_ести взяла` _е=си` на _е=стество`,
ч\стая,бг~а ро'ждши: _о=ба'че же подо'бящися
творцу` твоему` и= сн~у, па'че _е=стества` повину'ешися
_е=сте'ств_еннымъ зако'нwмъ: тjь'мже о_у=ме'рши, съ сн~омъ
востае'ши вjь'чнующи.

%<И= ст~ы'хъ два` канw'на, на и~.%>

%<Канw'нъ ст~а'гw а=гаfонi'ка. Творе'нiе i=w'сифово.%>

%<Гла'съ а~. Пjь'снь а~. I=рмо'съ:%>

%<П%>jь'снь побjь'дную пои'мъ вси` бг~у, сотво'ршему
ди^вная чудеса` мы'шцею высо'кою, и= спа'сшему i=и~ля,
jа='кw просла'вися.

%<О_у=%>блажи`, свя'те, w=sло'бленную ду'шу мою`
страстьми`, бла'гъ бы'въ блага'гw бг~а подража'тель: и=
сло'во да'ждь, честну'ю сла'вити па'мять твою`.

%<З%>на'емь вjь'дущему вся^, му'чениче, бы'лъ _е=си`,
бг~одохнове'нне: и= сегw` воплоще'нiе предъ jа=зы'ки
проповjь'далъ _е=си`, плотскi'я не о_у=боя'вся сме'рти.

%<В%>озста'вилъ _е=си` сло'вомъ твои'мъ па'дшыя: и=
возста'нiя _о='бщники показа'лъ _е=си`, и= свjь'тлости
вjь'чныя благоче'стнw, му'чениче пребога'те.

%<Бг~оро'диченъ:%>

%<Ч%>уде'съ превы'ше ве'лiе чу'до, ч\стая, рж\ства`
твоегw` зри'тся: ражда'еши бо въ подо'бiи пло'ти бы'вша
хр\ста`, кромjь` преложе'нiя и= смjьше'нiя.

%<Канw'нъ ст~а'гw лу'ппа. Творе'нiе i=w'сифово.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь` души` трича'стное потопи`,
молю'ся: да тебjь`, jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<П%>ою'щу свjь'тлую и= свjьтоно'сную твою` па'мять,
во'ине хр\сто'въ, до'блiй страда'льче, ду'шу мою` w=зари`
сiя'ньми невече'рними, w=заря'емь при'снw, и= бж\ственному
свjь'ту предстоя`.

%<В%>ъ му'ченич_ескiя вше'дъ му'жески по'двиги,
и=сповjь'далъ_е=си` бг~а jа='вльшася на земли`, и=
_е=стество` w=божи'вша, прему'дре, человjь'ческое, и= бо'ги
потреби'лъ _е=си` _е='ллинскiя си'лою дх~о'вною.

%<В%>о'дъ живо'тныхъ и=спо'лнивъ се'рдце, jа='коже
бж\ственная рjька`, струи^, прему'дре, пре'лести и=зсуши'лъ
_е=си`: вjь'рою же мы^сли человjь'кwвъ напои'лъ _е=си`,
прозяба'ющыя пло'дъ нб\сный.

%<Бг~оро'диченъ:%>

%<Jа='%>кw о_у='тро благолjь'пно w\т боку` возсiя'ла
_е=си`, i=и~са просвjьще'нiе всjь'хъ и= бг~а,
неискусобра'чная вл\дчце, но'щь многобо'жiя потре'бльша, и=
сiя^нiи невече'рними мi'ръ просвjьща'юща.

%<Пjь'снь г~. I=рмо'съ:%>

%<С%>одjь'тельная и= содержи'тельная всjь'хъ бж~iя
му'дросте и= си'ло, непрекло'нну, недви'жиму цр~ковь
о_у=тверди`, хр\сте`: _е=ди'нъ бо _е=си` ст~ъ, во ст~ы'хъ
почива'яй.

%<Ж%>ену` тя` ме'ртвенну, но па'че _е=стества` и= мт~рь
бж~iю ви'дjьвше, всенепоро'чная, сла'внiи а=п\сли,
о_у=жа'снw прикаса'хуся рука'ми сла'вою w=блиста'ющей,
jа='кw бг~опрiя'тное селе'нiе ви'дяще.

%<П%>ости'же ру'цjь досади'т_ельныя де'рзагw,
о_у=сjьче'нiемъ су'дъ нане'съ, бг~у сохра'ншу че'сть,
w=душевле'нному кiвw'ту, сла'вою бж~ества`, въ не'мже сло'во
пло'ть бы'сть.

%<И='нъ. I=рмо'съ:%>

%<Д%>а о_у=тверди'тся се'рдце мое` въ во'ли твое'й,
хр\сте` бж~е, и='же надъ вода'ми не'бо о_у=твержде'й
второ'е, и= w=снова'вый на вода'хъ зе'млю, всеси'льне.

%<С%>уему'дренный ласка^нiи тя` ле'стнw о_у=кра'сти
надjь'яшеся, w=суети'ся же _е=гw` су'етное мудрова'нiе,
о_у=твержде'ну тебjь` на ка'мени нело'жныя, му'чениче,
вjь'ры.

%<П%>реплы'въ пучи'ну ра^нъ, и= болjь'зней тjьлесе`
правле'нiемъ хр\сто'вымъ, му'чениче а=гаfонi'че,
о_у=стреми'лся _е=си` къ приста'нищемъ мы'сл_еннымъ
ра'дуяся.

%<С%>jьч_е'нiя и= терза^нiя тjьлесе` на мя` да прiи'дутъ
дне'сь, мечи`, и= сковрады^, и= _о='гнь, и= sвjь'рiе, и=
сме'рть, не о_у=бою'ся, вопiя'лъ _е=си`, страда'льче
а=гаfонi'че.

%<Бг~оро'диченъ:%>

%<П%>о _е=стеству` неwпи'санный воwбра'жся и=зъ теб_е`,
на'ше w=писа'нiе пло'тски прiя'тъ, вл\дчце, въ существа'хъ
и= хотjь'нiихъ сугу'быхъ познава'емь.

%<И='нъ. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<О_у=%>тверди'вся дх~а непобjьди'мою си'лою, къ
подвигw'мъ, му'чениче, возше'лъ _е=си` му'жески, и=
пре'лести шата'нiе о_у=праздни'лъ _е=си`, лу'ппе
всеблаже'нне.

%<Р%>азумjь'въ тя` свидjь'теля хр\сто'выхъ страда'нiй
свирjь'пый гони'тель, ласка^нiи тво'й по'мыслъ прельсти'ти
надjь'яшеся, солга'ся же _о=ба'че вселука'вый.

%<Jа='%>коже цjьвни'ца дх~омъ вседjь'тельнымъ
о_у=даря'ема, возглаша'лъ _е=си` предъ мучи'т_ели ра'достнw
пjь'снь бж~е'ственнагw ра'зума, о_у=слади'лъ _е=си` вjь'рою
притека'ющыя.

%<Бг~оро'диченъ:%>

%<Б%>г~ъ посреди` теб_е` все'лься, jа='коже вjь'сть,
дjь'вства ключа` не поколеба`, ч\стая, на недви'жимjьмъ же
ка'мени вjь'ры вся^ о_у=тверди`.

%<Конда'къ му'ченика, гла'съ а~. Подо'бенъ: Л%>и'къ
а='гг~льскiй:

%<З%>ва'нiе благо'е стяжа'въ, бг~ому'дре, муже'й
лука'выхъ w\тврати'лся _е=си` вjь'ры, не о_у=боя'вся му'къ,
а=гаfонi'че сла'вне: тjь'мже благи^мъ бы'лъ _е=си`
наслjь'дникъ, и= прiя'лъ _е=си` со стра'ждущими съ тобо'ю
достw'йныя вjьнцы`.

%<I='косъ:%>

%<Б%>л~га'го и= чл~вjьколю'бца моли`, а=гаfонi'че
всему'дре, о_у=блажи'ти w=sлобле'нiе моегw` се'рдца, и=
дарова'ти ми`сло'во, _е='же досто'йнw пjь'ти твоя^
по'двиги, _е='же пострада'лъ _е=си` по вjь'рjь хр\ста` бг~а
на'шегw, ка'кw всю'ду сматря'еши, jа='коже па'стырь,
му'чениче, и= во'лки w\тгна'въ, наста'вилъ _е=си` ста'до
твое` къ земли` и='стиннjьй, вопiя` со дерзнове'нiемъ:
jа='кw _о='вцы вмjьни'хомся заколе'нiя. тjь'мже о_у='мремъ,
да прiи'мемъ нетлjь^нныя вjьнцы`.

%<Сjьда'ленъ, гла'съ и~. Подо'бенъ: П%>рему'дрости:

%<К%>рове'й твои'хъ струя'ми мы'сленнаго фараw'на
о_у=дави'въ съ вw'и _е=гw`, сла'вне, къ земли` преше'лъ
_е=си`, и=дjь'же кро'тцыи живу'тъ, и= му'ч_еницы вси`,
нетлjь'нiя вjьне'цъ прiе'мъ, досточу'дне. тjь'мже
и=сточа'еши вjь^рнымъ и=сцjьл_е'нiя, и= о_у=ставля'еши
стра^сти, и= w\тгоня'еши ду'хи лука^выя, страда'льче
а=гаfонi'че: моли` хр\ста` бг~а, грjьхw'въ w=ставле'нiе
пода'ти чту'щымъ любо'вiю святу'ю па'мять твою`.

%<Сла'ва, лу'ппа, гла'съ а~. Подо'бенъ: Г%>ро'бъ тво'й:

%<С%>трада'нiемъ просвjьти'вся jа='кw зла'то въ пещи`,
w=блиста'лъ _е=си`, му'дре, цjьле'нiй зарю`, и= тму`
w\тгна'лъ _е=си` де'мwнwвъ бл~года'тiю. тjь'мже вси` святу'ю
твою` па'мять пра'зднуемъ, бг~облаже'нне лу'ппе, му'ченикwвъ
похвало`.

%<И= ны'нjь, пра'здника, гла'съ то'йже. Подо'бенъ:
К%>а'мени запеча'тану:

%<Л%>и'къ бж\ственныхъ а=п\слъ собра'ся погребсти' тя
прече'стнw, бц\де всеч\стая: съ ни'миже и= а='гг~льстiи
чи'ни воспjьва'ху преставле'нiе твое`, взыва'юще
прехва'льнw. съ ни'миже и= мы` любо'вiю и=гра'юще, ч\стая,
хвалу` тебjь` прино'симъ, гла^сы пjь'сненными вjь'рнiи, и=
вопiе'мъ: ра'дуйся, предста'тельнице присночту'щихъ тя`.

%<Пjь'снь д~. I=рмо'съ:%>

%<Р%>jь^чи пр\оро'кwвъ и= гада^нiя воплоще'нiе прояви'ша
w\т дв~ы твое`, хр\сте`: сiя'нiе блиста'нiя твоегw` во
свjь'тъ jа=зы'кwвъ и=зы'детъ, и= возгласи'тъ тебjь` бе'здна
съ весе'лiемъ: си'лjь твое'й сла'ва, чл~вjьколю'бче.

%<В%>и'дите лю'дiе и= чуди'теся: гора' бо ст~а'я, и=
jа='вственная бг~у, въ нб\сныя _о=би'т_ели превы'шше
взе'млется, нб~о земно'е въ нб\сное и= нетлjь'нное селе'нiе
вселя'емо.

%<Ж%>и'зни присносу'щныя и= лу'чшiя сме'рть твоя` бы'сть
прехожде'нiе, ч\стая, w\т привре'менныя къ бж\ственнjьй
вои'стинну и= непреходи'мjьй, преставля'я тя`, ч\стая, въ
весе'лiи сн~а зрjь'ти твоего` и= гд\са.

%<В%>зя'шася дв_е'ри нб\сныя, и= а='гг~ли воспjь'ша: и=
прiя'тъ хр\сто'съ дjь'вства своея` мт~ре сосу'дъ: херувi'ми
под\ъя'ша тя` съ весе'лiемъ, серафi'ми же сла'вятъ
ра'дующеся.

%<И='нъ. I=рмо'съ:%>

%<Д%>х~омъ прови'дя, пр\оро'че а=вваку'ме, словесе`
воплоще'нiе, проповjь'далъ _е=си`, вопiя`: внегда`
прибли'житися лjь'тwмъ, позна'ешися, внегда` прiити`
вре'мени, пока'жешися. сла'ва си'лjь твое'й, гд\си.

%<В%>ше'лъ _е=си` въ му'ченическое суди'лище, му'дре,
_о=ру'жiемъ бж\ственныя вjь'ры свjь'тлw w=гради'вся:
спле'тся же со враго'мъ, держа'внw сего` побjьди'въ
покори'лъ _е=си` по'дъ но'зjь твои`, му'чениче страда'льче
а=гаfонi'че.

%<М%>у'дростiю твои'хъ слове'съ, и= дjь'лъ свяще'нныхъ
бж~е'ственными показа^нiи, о_у=страши'лъ _е=си` враги`,
надjь'ющыяся терпjьли'вное о_у=ма` твоегw` побjьди'ти, и= къ
пре'лести привлещи`, му'чениче хр\сто'въ а=гаfонi'че.

%<_О=%>гне'мъ всесоже'гъ любве` бж\ственныя тво'й
о_у='мъ сла'вне, _о=гня` супоста^тъ не о_у=страши'лся
_е=си`, но возже'гъ jа='коже о_у='гль, безбо'жiя запали'лъ
_е=си` хвра'стiе, му'чениче свяще'нне а=гаfонi'че.

%<Бг~оро'диченъ:%>

%<Н%>а хребтjь'хъ jь='здяй, ч\стая, херувi'мскихъ,
вопло'щся jа='кw чл~вjь'къ и=зъ теб_е` бг~олjь'пнw, во
твои'хъ w=б\ъя'тiяхъ сjьди'тъ jа='коже мл\днцъ, и=
младе'нствуетъ, младоу'мнаго дре'вле бы'вша спаса'яй
первозда'ннаго.

%<И='нъ. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'деi=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<П%>ревозше'дъ человjь'ч_ескiя не'мwщи, бл~же'нне,
земны^я предjь'лы, терпjь'лъ _е=си` ра^ны па'лицами бiе'мь,
же'злъ си'лы нося` спаси'тельный, пресла'вный лу'ппе, кр\стъ
бг~а на'шегw.

%<Н%>адjь'явся jа='коже гора` на гд\са, пребы'лъ _е=си`,
страстоте'рпче лу'ппе, бж\ственною по'мощiю непоколеби'мь,
тjь'мже сокруш_е'нiя о_у=дw'въ твои'хъ претерпjь'лъ _е=си`,
возвыша'емь къ нб~си` бж\ственнымъ жела'нiемъ.

%<И=%>спо'лненъ вjь'ры сы'й, и= прему'дрости и=
бл~года'ти, посредjь` беззако'ннующихъ сло'во бж~iе
и=сповjь'далъ _е=си`: пуща'емыхъ же стрjь'лъ небре'глъ
_е=си`, о_у=праждня'емыхъ си'лою хр\сто'вою, прибли'житися
тебjь`.

%<Бг~оро'диченъ:%>

%<Н%>а тебе`, jа='коже до'ждь, прему'дрости бе'здна
i=и~съ сни'де, _е=ди'ну чи'сту тя` w=брjь'тъ,
бг~ороди'тельнице дв~о, и= потопи` нече'стiя пото'ки лю^тыя
бж\ственною бл~года'тiю.

%<Пjь'снь _е~. I=рмо'съ:%>

%<Б%>ж~iю и= неизрече'нную добро'ту добродjь'телей
твои'хъ, хр\сте`, и=сповjь'мъ: w\т присносу'щныя бо сла'вы,
соприсносу'щное и= v=поста'сное возсiя'вый сiя'нiе, и=зъ
дjь'вственныя о_у=тро'бы, су'щымъ во тмjь` и= сjь'ни,
вопло'щся, возсiя'лъ _е=си` сл~нце.

%<Jа='%>кw на _о='блацjь, дв~о, а=п\сльскiй ли'къ
носи'мь, къ сiw'ну w\т кон_е'цъ, служи'ти тебjь`, _о='блаку
ле'гкому собира'шеся: w\т нея'же вы'шнiй бг~ъ су'щымъ во
тмjь` и= сjь'ни пра'ведное возсiя` сл~нце.

%<Т%>ру'бъ бг~опрiя'тнiи я=зы'цы бг~осло'вныхъ муже'й
бл~гогла'снjьйше бц\дjь вопiя'ху, и=схо'дную возглаша'юще
пjь'снь дх~омъ: ра'дуйся, нетлjь'нный и=сто'чниче бж~iя
живонача'льнагw и= спаси'тельнагw всjь^мъ воплоще'нiя.

%<И='нъ. I=рмо'съ:%>

%<С%>вjь'тлый на'мъ возсiя'й свjь'тъ присносу'щный,
о_у='тренюющымъ w=судьба'хъ за'повjьдей твои'хъ,
вл\дко чл~вjьколю'бче, хр\сте` бж~е на'шъ.

%<З%>ако'нwмъ проти'вился _е=си` губи'теля, зако'номъ
спаси'тельнымъ, jа='кw му'ченикъ зако'ненъ, сла'вне,
законода'вца и= всjь'ми влады'чествующагw хр\ста` бг~а
на'шегw.

%<С%>вjь'телъ и= пресла'венъ му'ченикъ бы'въ,
а=гаfонi'къ ны'нjь о_у=блажа'ется, съ нб\сными всегда`
си'лами свjь'тлw ра'дуяся.

%<П%>а'че _е='же жи'ти, о_у=мре'ти и=зво'лилъ _е=си`,
сла'вне, jа='кw да бу'дущую при'снw и= вjь'чнующую жи'знь
приwбря'щеши. тjь'мже мечу` сjьку'щему вы'ю подклони'лъ
_е=си`.

%<Бг~оро'диченъ:%>

%<Т%>воя^ чудеса` прови'дя бж\ственнымъ дх~омъ и=са'iа,
взыва'ше: се` во чре'вjь прiи'меши невмjьсти'маго,
воплоща'ема, ч\стая.

%<И='нъ. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`: но
мы`, _е=диноро'дне, _о=ч~ескiя сла'вы сiя'нiе бж\ства`, w\т
но'щи о_у='тренююще, воспjьва'емъ тя`, чл~вjьколю'бче.

%<Н%>а о_у='ды прети'ша ссjьщи' тя врази`, са'ми же
себе` па'че, му'дре, бж\ственными манове'нми посjька'юще,
невреди'ма и= не о_у=я'звена смотря'ху сохраня'ема.

%<О_у=%>тверди'въ, сла'вне, _о='ко душе'вное на ка'мени
неразсjь'днjьмъ, ника'коже волна'ми, му'чениче, поколеба'лся
_е=си` го'рькихъ му'къ, бж\ственною си'лою о_у=крjьпля'емь.

%<К%>ропле'ньми крове'й твои'хъ запале'нiе i='дwльское
погаси'лъ _е=си`, страда'льче, и= _о=гне'мъ страда'нiй
твои'хъ всю` попали'лъ _е=си` ле'сть, дх~омъ ст~ы'мъ
разжига'емь.

%<Бг~оро'диченъ:%>

%<Ч%>т\сую чи'стымъ о_у=мо'мъ почти'мъ, добро'ту
i=а'кwвлю, бж\ственными дjья'ньми о_у=добря'еми,
благоче'стнw воспое'мъ, jа='кw мт~рь бг~а на'шегw.

%<Пjь'снь s~. I=рмо'съ:%>

%<М%>орскi'й пучиноро'дный ки'товъ вну'треннiй _о='гнь,
тридне'внагw твоегw` погребе'нiя проwбраже'нiе, _е=гw'же
i=w'на пр\оро'къ показа'ся:спасе'нъ бо jа='кw и=
предпосла'ся, неврежде'нъ вопiя'ше: пожру' ти со гла'сомъ
хвале'нiя, гд\си.

%<Д%>ае'тъ тебjь`, jа=`же превы'ше _е=стества` цр~ь
всjь'хъ бг~ъ: въ рж\ствjь' бо дв~у jа='коже сохрани`, та'кw
во гро'бjь тjь'ло соблюде` нетлjь'нно: и= спросла'ви
бж\ственнымъ преставле'нiемъ, че'сть тебjь` jа='кw сн~ъ
мт~ри да'руя.

%<В%>ои'стинну тя` jа='кw свjь'телъ свjь'щникъ
невеще'ственнагw свjь'та, кади'льницу злату'ю бж\ственнагw
о_у='гля, во ст~а^я ст~ы'хъ всели`: ру'чку и= же'злъ,
скрижа'ль бг~опи'санную, ковче'гъ ст~ы'й, трапе'зу сло'ва
жи'зни, дв~о, рж\ство` твое`.

%<И='нъ. I=рмо'съ:%>

%<П%>р\оро'ка i=w'ну подража'я, вопiю`: живо'тъ мо'й,
бл~же, свободи` и=зъ тли`, и= спаси' мя, сп~се мi'ра,
зову'ща: сла'ва тебjь`.

%<Т%>мочи'сленное мно'жество _е=fiw'пъ мы'сленныхъ
побjьди'лъ _е=си`, му'дре, не'мощiю плотско'ю, и=
соедини'лся _е=си` со тма'ми свяще'нныхъ слу'гъ.

%<Ш%>е'ствовалъ _е=си` му'жески муче'нiя пу'ть, и=
о_у=тjьсни'лъ _е=си` пути^ sло'бы, страда'льче, и= дости'глъ
_е=си` простра^нная сел_е'нiя нб\сная.

%<П%>росвjь'щся jа='коже зла'то въ горни'лjь лю'тыхъ
страда'нiй, хр\сто'въ а=гаfонi'че му'дре, и=з\ъwбраже'нiе
jа=ви'лся _е=си`, въ бж\ственныхъ положе'нъ сокро'вищахъ.

%<Бг~оро'диченъ:%>

%<Д%>jь'вствуеши jа='коже пре'жде и= ро'ждши хр\ста`,
млеко'мъ пита'еши всjь^мъ пи'щу даю'щагw, ч\стая,
пресла'внw: ди'вно чу'до и= не постижи'мо.

%<И='нъ. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се цр~ю` си'лъ.

%<Т%>ерпjь'лъ _е=си` плотскi^я му^ки крjь'пкw,
о_у=муча'я беззако'ннующихъ мудрова^нiя безбw'жная, и=
го'рькw о_у=раня'я де'мwнwвъ мно'ж_ества, досточу'дне.


%<С%>тря'слъ _е=си` jа='кw пра'хъ бо'ги и=стни'въ
безбо'жныхъ, тебе' же сама'го возста'вилъ _е=си`
w=душевле'нъ благоче'стiя сто'лпъ, и= му'жества _о='бразъ,
бг~одохнове'нне.

%<Р%>а'довашеся пита'емь му'ками, сла'вный
страстоно'сецъ, прови'дjь вjьнцы` дх~омъ, и= вjь'чную
бу'дущую му'ченикwмъ сла'ву.

%<Бг~оро'диченъ:%>

%<Р%>одила` _е=си`, _е=го'же _о=ц~ъ пре'жде вjь^къ роди`
пребезнача'льнw, и= сосце'ма пита'теля пита'ла _е=си`, па'че
о_у=ма` чу'до, и= па'че сло'ва, ч\стая, та'инство.

%<Конда'къ пра'здника, гла'съ в~:%>

%<В%>ъ моли'твахъ неусыпа'ющую бц\ду, и= въ
предста'тельствахъ непрело'жное о_у=пова'нiе, гро'бъ и=
о_у=мерщвле'нiе не о_у=держа'ста: jа='коже бо живота` мт~рь,
къ животу` преста'ви, во о_у=тро'бу всели'выйся
приснодjь'вственную.

%<I='косъ:%>

%<W=%>гради` моя^ помышл_е'нiя, хр\сте` мо'й, и='бо
стjь'ну мi'ра воспjь'ти дерза'ю, ч\стую мт~рь твою`: на
столпjь` глагw'лъ о_у=крjьпи' мя, и= въ тя'жкихъ мы'слехъ
заступи' мя: ты' бо взыва'ющымъ и= прося'щымъ вjь'рою,
мол_е'нiя и=сполня'еши. ты` мнjь` о_у='бw да'руй я=зы'къ
доброрjь'чивъ, и= по'мыслъ непосты'денъ: вся'кое бо бла'го
дая'нiе w\т теб_е` низпосыла'ется, свjьтопода'телю, во
о_у=тро'бу всели'выйся приснодjь'вственную.

%<Пjь'снь з~. I=рмо'съ:%>

%<Б%>езсту'днjьй jа='рости же и= _о=гню`, бж\ственное
жела'нiе сопротивля'яся, _о='гнь о_у='бw w=роша'ше,
jа='рости же смjья'шеся, бг~одохнове'нною слове'сною
прп\дбныхъ тривjьща'нною цjьвни'цею, противовjьща'я
мусiкi^йскимъ _о=рга'нwмъ посреди` пла'мене:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<Б%>г~одjь^ланныя скрижа^ли мwv"се'й, пи^санныя
бж\ственнымъ дх~омъ, jа='ростiю сокру'шъ: но сего` вл\дка
ро'ждшую неврежде'нну въ нб\сныя сохра'нь до'мы, ны'нjь
вну'трь всели`.съ не'ю и=гра'юще вопiе'мъ хр\сту`:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<В%>ъ кv"мва'лjьхъ о_у=сты` чи'стыми, мусiкi'йски же
се'рдцемъ свjь'тлымъ, доброгла'сною трубо'ю, высо'кою
мы'слiю, дв~ы и= чи'стыя въ наро'читый и=збра'нный де'нь
преставле'нiя, дjь'тельными пле'щуще рука'ми, вопiе'мъ:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<Б%>г~ому'дрiи собери'теся лю'дiе: бж~iя бо сла'вы
селе'нiе w\т сiw'на преставля'ется къ нб\сному жили'щу,
и=дjь'же гла'съ чи'стъ пра'зднующихъ, гла'съ несказа'ннагw
ра'дованiя, и= въ весе'лiи вопiю'щихъ хр\сту`:
препросла'вленный _о=ц~_е'въ и= на'шъ бж~е, бл~гослове'нъ
_е=си`.

%<И='нъ. I=рмо'съ:%>

%<С%>у'щымъ въ пещи` _о=трокw'мъ твои^мъ, сп~се, не
прикосну'ся, ниже` стужи` _о='гнь. тогда` трiе`, jа='кw
_е=ди'нjьми о_у=сты^, поя'ху и= благословля'ху, глаго'люще:
бл~гослове'нъ бг~ъ _о=т_е'цъ на'шихъ.

%<Н%>ебе'сныя сла'вы _о='бщникъ бы'лъ _е=си`, вся^
jа=`же на земли` ми'мw те'къ, и= w\т души` нб~се` и= земли`
вл\дку возлюби'въ, сла'вне: тjь'мже почита'емъ твою` ст~у'ю
па'мять вjь'рнw.

%<П%>ослjь'дуя стр\сти хр\сто'вjь, и=сточи'вшагw всjь^мъ
безстра'стiе вjь^рнымъ, претерпjь'лъ _е=си` поноше'нiе и=
скw'рби, му'чениче, и= сме'рть непра'ведную, мече'мъ твоя`
глава` w\тсjь'чена бы'вши съ ра'достiю.

%<М%>_е'ртвымъ ка'пищ_емъ че'сти ника'коже по'далъ
_е=си`, честву'я безсме'ртнаго бг~а, на'съ ра'ди ме'ртва
jа='вльшася, и= льсти'вагw крjь'пость о_у=мори'вша. тjь'мже
жи'знь и='стинную о_у=лучи'лъ _е=си`, му'чениче му'дре.

%<Бг~оро'диченъ:%>

%<Б%>г~ъ и=зъ теб_е` бы'сть человjь'къ, смjьше'нiемъ,
ч\стая, w=божи'въ человjь'чество, и= _о='бщники _е=стества`
бж~е'ственнагw сотво'рь, тебе` бл~жа'щыя, въ жена'хъ
вои'стинну бл~гослове'нная, ч\стая.

%<И='нъ. I=рмо'съ:%>

%<С%>пасы'й во _о=гни` а=враа^мскiя твоя^ _о='троки, и=
халд_е'и о_у=би'въ, jа=`же пра'вда пра'веднw о_у=ловля'ше:
препjь'тый гд\си, бж~е _о=т_е'цъ на'шихъ, бл~гослове'нъ
_е=си`.

%<П%>росвjьще'нъ добро'тами добротво'рныхъ страда'нiй на
кр\стjь` на'съ ра'ди претерпjь'вшему стра^сти, сла'вне,
ра'дуяся ны'нjь предстои'ши, w=заря'емь бж\ственными
свjьтоли^тiи.

%<С%>ъ нб~се` тебjь` jа='вjь вода` и=злiя'ся пресла'внw,
просвjьща'етъ и= о_у=крjьпля'етъ ду'шу твою`, вопи'ти
повелjьва'ющи: препjь'тый гд\си бж~е _о=ц~ъ на'шихъ,
бл~гослове'нъ _е=си`.

%<С%>тоя'лъ _е=си` посредjь` врагw'въ jа='коже сто'лпъ
непревра'тенъ, непоколеби'мь о_у=мо'мъ, много_обра'зныхъ
му'къ сла'вный страда'льче кознми`, разори'лъ же _е=си`
ле'сть велему'дреннw.

%<Бг~оро'диченъ:%>

%<Т%>я` добро'ту i=а'кwвлю _е=ди'ну и=збра` _е=ди'ный,
живы'й на нб~сjь'хъ: и= всели'вся посредjь` теб_е`, ч\стая,
ника'коже поколеба` дjь'вства твоегw` ключи`,
благослове'нная.

%<Пjь'снь и~. I=рмо'съ:%>

%<П%>ла'мень w=роша'ющь прп\дбныя, sлочести^выя же
попаля'ющь, а='гг~лъ бж~iй всемо'щный, показа` _о=трокw'мъ,
живонача'льный же и=сто'чникъ содjь'ла бц\ду, тлю` сме'рти,
и= живо'тъ точа'щу пою'щымъ: содjь'теля _е=ди'наго пои'мъ
и=зба'вленнiи, и= превозно'симъ во вся^ вjь'ки.

%<Г%>лаго'лы послjь'доваху бж\ственному ковче'гу
свяще'нному, все` мно'жество бг~осло'вwвъ въ сiw'нjь, ка'мw
и='деши ны'нjь, ски'нiе, зову'ще, бг~а жива'гw; не преста'й
призира'ющи вjь'рою пою'щыя: содjь'теля _е=ди'наго пое'мъ
и=зба'вленнiи и= превозно'симъ во вся^ вjь'ки.

%<Jа='%>коже воздjь'вши ру'цjь, и=схо'диши,
всенепоро'чная, ру'цjь, и='миже бг~а носи'ла _е=си` пло'тiю,
со дерзнове'нiемъ jа='кw мт~и рекла` _е=си` къ рожде'нному:
jа=`же ми` да'лъ _е=си`,во вjь'ки сохрани`,
вопiю'щыя тебjь`: содjь'теля _е=ди'наго пое'мъ и=зба'вленнiи
и= превозно'симъ во вся^ вjь'ки.

%<И='нъ. I=рмо'съ:%>

%<_Е=%>гw'же о_у=жаса'ются а='гг~ли и= вся^ вw'инства,
jа='кw творца` и= гд\са, по'йте свяще'нницы, просла'вите
_о='троцы, благослови'те лю'дiе, и= превозноси'те во вся^
вjь'ки.

%<W\т%> мjь'ста влачи'мь на мjь'сто, страда'льче, зе'млю
w=святи'лъ _е=си` стопа'ми твои'ми: и= прекло'нь вы'ю мечу`
сjьку'щему, пло'ти w\тлучи'лся _е=си`, и= бг~у соедини'лся
_е=си`.

%<Б%>i_е'нiя вся^кая и= му^ки плотскi^я преwби'дjьлъ
_е=си`, жела'нiемъ w=паля'емь бж~iимъ: и= ра'дуяся
совокупи'лся _е=си`, по'двигъ до'брый тво'й сконча'въ,
вы^шнимъ тма'мъ.

%<К%>рjь'пость низложи'ся безпло'тнагw врага`, плотско'ю
не'мощiю му'ч_еницы хр\сто'вы побjьди'ша сего`,
о_у=крjьпля'еми всеси'льною крjь'постiю вл\дки.

%<Бг~оро'диченъ:%>

%<С%>ки'нiю тя` и= трапе'зу, и= бж\ственный кiвw'тъ, и=
ста'мну, вмjьсти'вшую ма'нну жи'зни, и= святу'ю го'ру
и=мену'емъ, дв~о мр~i'е, при'снw благослове'нная.

%<И='нъ. I=рмо'съ:%>

%<И=%>зба'вителю всjь'хъ всеси'льне, посредjь` пла'мене
благоче'ствовавшыя, снизше'дъ w=роси'лъ _е=си`, и= научи'лъ
_е=си` пjь'ти: вся^ дjьла` благослови'те, по'йте гд\са.

%<П%>о мно'гихъ му'кахъ, блаже'нне, бг~у вы'ю
преклони'лъ _е=си`, мече'мъ во главу` о_у=сjька'емь, главы^
же ссjька'я, jа='кw во о_у='жасjь, беззако'нныхъ вра^гъ,
вjь'рою.

%<С%>а'мъ себе` на заколе'нiе во'льное jа='кw а='гня
даде` непоро'чно, а='гнцу бж~iю подо'бяся, взе'млющему
грjьхи` мi'ра, не вопiю'щему, ни взыва'ющему.

%<Н%>еду'гwвъ вся'кихъ цjьльба`, и= врачева'нiе ду'шъ
неиждива'емое, твоя` ра'ка бы'сть: w\т бг~а бо бл~года'тiю
и=сцjьле'нiй w=богати'ся, лу'ппе прехва'льне.

%<Бг~оро'диченъ:%>

%<Б%>л~гослови'тъ вся` тва'рь, дв~о, рж\ство` твое`,
благослове'нми на'съ вjьнча'вшаго, и= кля'тву w\те'мшаго:
всеблагослове'нная _е=ди'на препросла'вленная, ро'дъ на'шъ
w=благода'тившая.

%<Пjь'снь f~. I=рмо'съ:%>

%<П%>обjьжда'ются _е=стества` о_у=ста'вы въ тебjь`, дв~о
ч\стая: дjь'вствуетъ бо рж\ство`, и= живо'тъ
пред\ъwбруча'етъ сме'рть: по рождествjь` дв~а, и= по сме'рти
жива`, спаса'еши при'снw, бц\де, наслjь'дiе твое`.

%<Д%>ивля'хуся а='гг~льскiя си^лы, въ сiw'нjь смотря'юще
своего` вл\дку, же'нскую ду'шу рука'ми нося'щаго: пречи'стw
бо ро'ждшей, сынолjь'пнw провозглаша'ше: гряди`, ч\стая, съ
сн~омъ и= бг~омъ просла'влена бу'ди.

%<W=%>пря'та ли'къ а=по'стольскiй бг~опрiя'тное тjь'ло
твое`, со стра'хомъ зря'ще, и= гла'сомъ ве'лiимъ вjьща'юще:
въ нб\сныя до'мы къ сн~у восходя'щи, спаса'еши при'снw,
бц\де, наслjь'дiе твое`.

%<И='нъ. I=рмо'съ:%>

%<С%>вjьтоно'сный _о='блакъ, въ _о='ньже всjь'хъ вл\дка,
jа='кw до'ждь съ нб~се` на руно` сни'де, и= воплоти'ся на'съ
ра'ди, бы'въ чл~вjь'къ, безнача'льный: велича'емъ вси`
jа='кw мт~рь бг~а на'шегw ч\стую.

%<В%>о ст~ы'хъ ли'цjьхъ свяще'нныхъ а=п\слъ, и= во
дво'рjьхъ страда'льц_евъ, и= прп\дбныхъ ста'дjьхъ, и= со
прорw'ки причте'нъ, му'дре а=гаfонi'че, ра'дуяся съ ни'ми,
тр\оцjь вjьнцено'сецъ ны'нjь предстои'ши свjь'тлw.

%<Jа='%>кw чудна` ре'вность твоя`, jа='кw тверда` твоя`
вjь'ра, jа='кw блага` jа='же къ бг~у твоя` наде'жда,
му'чениче, jа='кw свjьтоза'рна твоя` жи'знь, jа='кw
благода'ти и=спо'лнена сме'рть. безсме'ртныя тя` сла'вы,
страстоно'сче, сотвори` прича'стника.

%<Т%>я` хр\сто'ва а='гнца, свяще'нное заколе'нiе,
страда'л_ецъ добро'ту, чуде'съ и=сто'чника, цр~кви кра'сное,
бг~ому'дре,о_у=краше'нiе, о_у=твержде'нiе
вjь'рныхъ, восхваля'емъ, по до'лгу, а=гаfонi'че му'дре.

%<В%>сест~а'я твоя` па'мять w=свяща'ющая мi'ръ, ны'нjь
прiи'де на'мъ, всесла'вный му'чениче: въ не'йже мо'лимся
о_у=лучи'ти твое` заступле'нiе, почита'юще тя` любо'вiю,
а=гаfонi'че, jа='кw сло'ва блага'го о_у=го'дника.

%<Бг~оро'диченъ:%>

%<Г%>рjьхолюби'вый нра'въ, и= неиспра'влено житiе`, и=
грjь'шну ду'шу и= се'рдце w=скверне'но и=мjь'я блу'дный
а='зъ, припа'даю тебjь`, вл\дчце: помози' ми, и=
и=справле'нiе да'ждь, пре'жде да'же не пости'гнетъ мене`
сме'ртное посjьче'нiе.

%<И='нъ. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови благослове'нiе процвjьла` _е=си`.
тjь'мъ тя` вси` велича'емъ.

%<В%>озмо'глъ _е=си` си'лою бж\ственною sмi'я дре'вняго,
пресла'вне, съ пло'тiю попра'ти, и= побjь'днымъ вjьнча'лся
_е=си` вjьнце'мъ: тjь'мже съ му'ч_еники ра'дуяся живе'ши на
нб~сjь'хъ.

%<Jа=%>ви'лся _е=си` jа='кw многосвjь'тлая sвjьзда`,
сл~нце возвjьща'я сjьдя'щымъ, му'чениче, во тмjь` поги'бели:
и='мже w=зари'вшеся, jа=ви'шася дне` прича'стницы вjь'рою
невече'рнягw, достосла'вне.

%<Д%>не'сь па'мять твоя` на'мъ просiя`, сл~нца
свjьтлjь'йши, всю` зе'млю просвjьща'ющи, _о='блаки ду'шъ
w\тгоня'щи, и= мра'къ страсте'й w\те'млющи, ю='же моле'бнw
пра'зднуемъ.

%<В%>ы'шнiй сiw'нъ и=збра'нныхъ гра'дъ, тво'й дх~ъ
но'ситъ ра'дуяся, перворо'дныхъ цр~ковь о_у=ясня'ется:
вjь'рнiи же почита'емъ тя`, прося'ще спасти'ся моли'твами
твои'ми, лу'ппе бг~ому'дре всеблаже'нне.

%<Бг~оро'диченъ:%>

%<С%>вjь'та и='же въ тебjь` луча'ми, бг~оневjь'сто,
ду'шу мою` просвjьти`, лежа'щую въ ро'вjь поги'бели
возста'ви, враги`низлага'ющи w=скорбля'ющыя
при'снw се'рдце мое`, и= къ страсте'мъ порjьва'ющыя мя`.

%<Свjьти'ленъ. Подо'бенъ: Д%>х~омъ во ст~и'лищи:

%<Jа='%>кw благи'хъ тезоимени'тъ, и= побjь'ды вку'пjь,
блага'го моли`, а=гаfонi'че му'чениче, и= щедролюби'ваго
бг~а, благи'хъ бы'ти ми` прича'стнику вjь'чныхъ, и= пою'щымъ
вjь'рнw свjь'тлую твою` и= достохва'льную па'мять.

%<Сла'ва, и= ны'нjь, пра'здника. Подо'бенъ:%>

%<А=%>п\сли собери'теся, погребсти` тjь'ло _е=ди'ныя
бг~оневjь'сты и= мт~ре гд\сни, ра'дуйся ны'нjь геfсiманi'и
гра'дъ ве'сь, и= надгрw'бная по'йте на нб~са` возлетjь'вшей,
и= со а='гг~лы лику'ющей въ безконе'чнjьй сла'вjь.

%<На стiхо'внjь стiхи^ры пра'здника, гла'съ в~. По\д:
Д%>о'ме _е=vфра'fовъ:

%<П%>jь'сньми твое` * честно'е и= бг~опрiя'тное тjь'ло *
провожда'юще бж\ственнiи а=п\сли, * вопiя'ху: * ка'мw ны'нjь
и='деши, вл\дчце;

%<Стi'хъ: В%>оскр\сни`, гд\си, въ поко'й тво'й, ты`, и=
кiвw'тъ святы'ни твоея`.

%<П%>рiиди'те земноро'днiи, * соста'вимъ ли'къ, *
и=схw'дная вопiю'ще, * въ преставле'нiи * бц\дjь дне'сь.

%<Стi'хъ: К%>ля'тся гд\сь дв~ду и='стиною, и= не
w\тве'ржется _е=я`.

%<З%>емля` о_у='бw твои'мъ погребе'нiемъ *
благослови'ся, дв~о: * возду'хъ же восхожде'нiемъ *
w=святи'ся стра'ннымъ, * зако'номъ о_у=мира'ющи _е=стества`.

%<Сла'ва, и= ны'нjь. Подо'бенъ:%>

%<В%>си` земноро'днiи * стеце'мся о_у=се'рднw со
безпло'тными, * погребсти` ро'ждшую * творца` тва'ри.

%<На часjь'хъ глаго'лемъ конда'къ пра'здника. На
лiтургi'и блаж_е'нна пра'здника, пjь'снь и~-я _о=бою`
канw'нwвъ, со i=рмосо'мъ на s~.%>

