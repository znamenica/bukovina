---
вечерня:
   отпустительно:
      тропарь:
       - глас: 8
         текст: Христовы ради любве отечество и род оставил еси, / и, ангельскому житию
            поревновав, / в пустыню вселился еси, / в нейже многотрудное житие явил еси
            / и чудес дарования от Бога приял еси, / Паисие преподобне, // моли Христа
            Бога спастися душам нашим.
       - глас: 8
         текст: Христовы ради любве отечество и род оставил еси / и, ангельскому житию
            поревновав, / духовному отцу твоему преподобному Макарию, подражатель быв,
            / града Углеча достигл еси, / и близ того при водах в пустыню, Ангелом показанную,
            вселился еси, / и обитель прекрасну Матери Божией воздвигл еси, / и множество
            монахов собрал еси, / имже и наставник ко спасению быв, / и чудес дарования
            от Бога приял еси, / Паисие преподобне, // моли Христа Бога спастися душам
            нашим.
       - глас: 8
         текст: Слез твоих теченьми пустыни безплодное возделал еси / и, иже из глубины
            воздыханьми, во сто трудов уплодоносил еси, / и был еси светильник вселенней,
            сияя чудесы, Паисие, отче наш, / моли Христа Бога // спастися душам нашим.
      молитва: О, преподобне отче наш Паисие! Не забуди убо нас, чад своих, Богом дарованную
         ти паству, юже ты сам собрал еси. Без твоей бо помощи ничтоже можем благо сотворити,
         но, в дому пребывающе Пречистыя Богородицы, во ограде твоей, надеемся Богу угодити.
         Отче святый, соблюди нас твоими молитвами и заступи нас от находящих зол, да,
         твоими молитвами соблюдаеми, Царствия Небеснаго сподобимся о Христе Иисусе,
         Господе нашем. Емуже слава со Отцем и Пресвятым, и Благим, и Животворящим Его
         Духом, ныне, и присно, и во веки веков. Аминь.
утреня:
   канон:
      кондак:
       - глас: 2
         текст: Чистотою душевною божественно вооружився / и непрестанный молитвы, яко
            копие, имый, / крепко ссекл еси бесовское ополчение, / Паисие, отче наш, //
            моли непрестанно о всех нас.
       - глас: 8
         текст: 'Украшен добродетельми, преподобне Паисие Богодухновенне, / Церкве
            Христовы красота был еси, / подвиги бо иноческими украси ю, блаженне. / Темже
            молим тя: / молися ко Господу свободити нас от всякия брани борителя, вопиющих
            ти: // радуйся, отче преблаженне.'
