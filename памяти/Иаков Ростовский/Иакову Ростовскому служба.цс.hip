<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ к~з-й де'нь.%>

%<Слу'жба, и='же во ст~ы'хъ, _о=ц~а` на'шегw i=а'кwва
_е=пi'скопа, росто'вскагw чудотво'рца.%>

%<Ве'черъ, Б%>лаже'нъ му'жъ: %<На Г%>д\си, воззва'хъ,
%<стiхи^ры, гла'съ s~.%>

%<Подо'бенъ: В%>се` w\тло'жше:

%<В%>е'сь w=свяще'нъ, * и= бг~оно'сецъ показа'лся
_е=си`, * пома'занiе бж~iе ст~о'е, * ст~ы'мъ дх~омъ
w=бложе'нъ, * и= свjь'тлw входя` вы'ну во ст~а^я ст~ы'хъ, *
бг~онача'льными свjьтлостьми` w=заря'емь, * и= бл~года'ти
причаща'яся * спаси'т_ельнымъ та'йнамъ, * jа='кw и='стинный
i=ера'рхъ пресла'венъ, * со дерзнове'нiемъ моли'ся * w=
душа'хъ на'шихъ.

%<П%>росвjьти'ся житiе` твое` * добродjь'тельными
свjьтлостьми`, * и= вjь^рныя просвjьти'лъ _е=си`, * и=
льсти` тму` разгна'лъ _е=си`: * и='стинное бо jа=ви'лся
_е=си` * и= свjьтоза'рное сл~нце, i=ера'рше пребл~же'нне
i=а'кwве: * и= ны'нjь всели'лся _е=си`, * и=дjь'же сiя'етъ
свjь'тъ невече'рнiй, * сы'нъ дне` благода'тiю дх~а ст~а'гw
бы'въ. * тjь'мже твою` бж\ственную па'мять * и=
свjьтоно'сную, * че'стнw соверша'юще, приснопа'мятне, *
любо'вiю почита'емъ.

%<О_у='%>мъ тво'й манове'нiемъ, _е='же къ бг~у, *
му'дре, вjь'рою о_у=добря'емь, * свjь'телъ jа=ви'лся _е=си`,
всесла'вне, * въ ме'ртвеннjьмъ тjь'лjь и= тлjь'ннjьмъ, *
прему'дре, нетлjь'нiю поучи'вся, * притяжа'лъ
_е=си` безпло'тныхъ свjь'тлwсти, * и= страсте'й внjь` бы'въ,
* безстра'стiемъ о_у=краша'яся, * i=а'кwве _о='ч~е,
i=ера'рше прему'дре, * свjьтлjь'йшее свjьти'ло * и=
моли'твенниче w= чту'щихъ вjь'рою па'мять твою`.

%<И='ны стiхи^ры, гла'съ и~. Подо'бенъ: _W%>
пресла'внагw чудесе`!

%<П%>рп\дбне _о='ч~е i=а'кwве, * ты` _е=ще` во
о_у=тро'бjь сы'й ма'терни, * а=рхiере'йства прозва'нiе и='мя
прiи'мъ нарече'нное, * и=змла'да хр\ста` возлюби'лъ _е=си`:
* вручи'вся же па'ствjь слове'сныхъ _о=ве'цъ, * до'брjь
па'слъ _е=си` цр~ковь хр\сто'ву. * тjь'мъ пра'зднуемъ твое`
о_у=спе'нiе, * ра'достiю се'рдца хр\ста` велича'емъ, *
прославля'ющаго своего` о_у=го'дника.

%<П%>рп\дбне _о='ч~е i=а'кwве, * и=спроси` jа=`же къ
бг~у моли'твами твои'ми * цр~кви о_у=твержде'нiе, *
i=ера'рха покры'й моли'твою твое'ю: * благоч_ести'вымъ же и=
хр\стwлюби'вымъ побjь^ды да'руй на враги` и= w=долjь'нiе: *
гра'ду же твоему` крjь'пкое и= недви'жимое о_у=твержде'нiе,
* и= вjь^рнымъ лю'демъ грjьхw'въ w=ставле'нiе и=спроси`, *
и= w= всjь'хъ на'съ, притека'ющихъ къ ра'цjь моще'й твои'хъ,
* и= свjь'тлw творя'щихъ пра'зднество о_у=спе'нiя твоегw`, *
свя'те, помоли'ся.

%<П%>рп\дбне _о='ч~е и= бг~оно'се ст~и'телю i=а'кwве, *
ты` вои'стинну jа=ви'лся _е=си` * просвjьща'я всjь'хъ
w=мрач_е'нная сердца`, * наставля'я на пу'ть и='стинный. *
ты` бы'лъ _е=си` о_у=бw'гимъ и= сирота'мъ и= вдова'мъ
засту'пникъ, * вельмо'жамъ тве'рдое наказа'нiе, и=
о_у=твержде'нiе * всjь^мъ вjь'рою притека'ющымъ * подъ
кро'въ преч\стыя бж~iя мт~ре. * и=спроси`, свя'те, грjьхw'въ
w=ставле'нiе, * моля'ся за ны` ко вл\дцjь.

%<Сла'ва, гла'съ s~:%>

%<А=%>п\слwвъ ревни'теля i=а'кwва, преблаже'ннаго
_о=тца` и= о_у=чи'теля, соше'дшеся дне'сь восхва'лимъ,
и='мже хр\ста` бг~а позна'хомъ. и= w\т тмы` къ свjь'ту
прибли'жившеся, _о='чи и= сердца` да просвjьти'мъ,
и= въ па'мять _е=гw` ликовству'юще, ку'пнw возвесели'мся,
w=брjь'тше вожда`, пра'вw веду'ща въ цр\ствiе бж~iе.

%<И= ны'нjь, бг~оро'диченъ: К%>то` тебе` не
о_у=блажи'тъ:

%<Вхо'дъ, прокi'менъ дне`, и= чт_е'нiя г~, пи'саны сегw`
мц\са въ г~_i де'нь.%>

%<На лiтi'и стiхи^ры, гла'съ и~:%>

%<П%>рп\дбне _о='ч~е i=а'кwве, ты` возше'дъ на
лjь'ствицу бж~е'ственнагw ра'зума, и= къ бг~у приближа'яся,
о_у=сыне'нiя да'ръ w\т негw` прiи'мъ, и=сцjьля'я неду'ги
неисцjь^льныя, и= w\тгоня'я ду'хи нечи^стыя. тjь'мъ твое`
о_у=спе'нiе пра'зднуемъ ра'достiю се'рдца, хр\ста`
прославля'юще, велича'юща своего` о_у=го'дника.

%<Гла'съ д~:%>

%<В%>оззрjь'въ неукло'ннw на высоту` ра'зума, и=
о_у=смотри'лъ _е=си` безвjь'стнw прему'дрости глубину`,
о_у=ч_е'нiи мi'ръ w=богати'лъ _е=си`, _о='ч~е, w= на'съ
при'снw моли` хр\ста`, ст~и'телю i=а'кwве.

%<Ч%>еловjь'че бж~iй, вjь'рный о_у=го'дниче, строи'телю
тогw` та^инъ, и= му'жъ жела'нiй духо'вныхъ, сто'лпе
w=душевле'нный, духо'вный _о='бразъ, jа='кw бж\ственное
сокро'вище, мiрскi^я цр~кви w=брjь'тше тя` моли'твенника w=
душа'хъ на'шихъ.

%<Гла'съ и~:%>

%<С%>т~и'телю i=а'кwве, высото'ю добродjь'телей бж~iе
просвjьще'нiе, дх~о'вный _о=рга'не, правосла'вныхъ сла'во,
sловjь'рiя _о=бличи'телю, дjь'вственному ли'ку вели'кое и=
спасе'нное и= ди'вное мудрова'нiе показа'лся _е=си`.

%<Сла'ва, гла'съ s~:%>

%<П%>равосла'вныя вjь'ры душе'вныя ра'ди му'дрости
о_у=чи'тель jа=ви'лся _е=си`, i=а'кwве бл~же'нне, хр\ста`
w=брjь'тъ наста'вника, совjь'ты sлосла^вныя _е=ретi'ч_ескiя
разгна'лъ _е=си`. тjь'мъ мо'лимъ тя`, свя'те: моли'ся
хр\сту` бг~у w= на'съ всегда`, _е='же w= тебjь`
и=звjь'ствованную правосла'вную вjь'ру неподви'жну
сохрани'ти на'мъ, и= ве'лiю ми'лость и=спроси`, _о='ч~е
i=а'кwве.

%<И= ны'нjь, бг~оро'диченъ:%>

%<На стiхо'внjь стiхи^ры, гла'съ д~. Подо'бенъ: Jа='%>кw
до'бля:

%<З%>аря'ми духо'вными * просвjьще'нное свjьтоза'рное *
со'лнце бы'лъ _е=си`, * jа='коже лучы` о_у=ч_е'нiя * во вся^
концы` простира'я, * и= вjь'рныхъ w=заря'я * и=сполне'нiе,
блаже'нне, * и= w\тгоня'я тму`, бг~оно'се, _е=ресе'й, *
си'лою w\т дв~ы возсiя'вшагw.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Б%>лагосказа'нiемъ слове'съ твои'хъ, * свяще'нный
i=а'кwве, * цр~ковь вся` о_у=краша'ется, * ра'дующися
о_у=че'ньми кра'сными въ добродjь'телехъ, * и= почита'етъ
свяще'нное твое` * преставле'нiе, пресла'вне, * свяще'нныхъ
похвало`, * _о=тц_е'въ верхо'вниче, * и= прест~ы'я тр\оцы
побо'рниче.

%<Стi'хъ: С%>вяще'нницы твои` w=блеку'тся въ пра'вду:

%<_О='%>гненными твои'ми о_у=ч_е'нiи * _е=ресе'й вся'кая
хвра'стная * попаля'ется ле'сть, прему'дре, * разу'мными
глубина'ми * погружа'ется во'инство * неповину'ющихся
sлочести'выхъ, * свяще'нне _о='ч~е i=а'кwве, о_у=ч_е'нiи
твои'ми, и= о_у=краша'ется вjь'рныхъ всегда` цр~ковь, *
велегла'снw чту'щихъ тя`.

%<Сла'ва, гла'съ и~.%>

%<И='%>же по _о='бразу соблю'дъ невреди'мw, прп\дбне
_о='ч~е, w= хр\сто'вjь _о='бразjь проти'ву ста'лъ _е=си`
му'жески, не о_у=боя'вся гноеимени'тагw преще'нiя, но
духо'внымъ мече'мъ того` о_у=би'лъ _е=си`. тjь'мже
дерзнове'нiе стяжа'въ къ бг~у, спаси` ста'до твое` w\т
_е=ресе'й всjь'хъ, i=а'кwве многострада'льне.

%<И= ны'нjь, бг~оро'диченъ. Тропа'рь, гла'съ д~:%>

%<И=%>збра'нъ w\т ю='ности бг~ови бы'въ, ст~и'телю
i=а'кwве, сегw` ра'ди а=рхiере'йства са'номъ почте'нъ,
о_у=па'слъ _е=си` лю'ди, jа=`же тебjь` бг~омъ вруч_е'нныя:
тjь'мже и= по преставле'нiи чуде'съ дарова^нiя w\т бг~а
прiя'лъ _е=си` и=сцjьля'ти разли^чныя неду'ги:
моли` w= на'съ, соверша'ющихъ честну'ю па'мять твою`, да
тебе` непреста'ннw велича'емъ.

%<Сла'ва, и= ны'нjь, бг~оро'диченъ:%>



%<На о_у='трени, на Б%>г~ъ гд\сь, %<тропа'рь то'йже.%>

%<По а~-мъ стiхосло'вiи сjьда'ленъ, гла'съ а~.
Подо'бенъ: Г%>ро'бъ тво'й:

%<С%>лужи'тель бы'въ хр\ста`, вся'ческихъ вл\дки,
научи'лъ _е=си` лю'ди, и= просвjьти'лъ _е=си` бж\ственнымъ
креще'нiемъ, къ разумjь'нiю си'хъ наставля'я, ст~и'телю.
тjь'мже тя` проповjь'дника и='стинна вси` и=мену'емъ,
всечестна'го ст~и'теля и= о_у=го'дника хр\сто'ва.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>езневjь'стная ч\стая бц\де дв~о, _е=ди'на
предста'тельница вjь'рныхъ и= покро'въ, бjь'дъ и= скорбе'й
и= лю'тыхъ w=бстоя'нiй вся^ и=зба'ви, и=`же на тя`
о_у=пова'нiе и=му'щыя, _о=трокови'це, и= ду'шы на'шя спаси`
бж\ственными мольба'ми твои'ми.

%<По в~-мъ стiхосло'вiи сjьда'ленъ, гла'съ д~:%>

%<W\т%> ю='ности взе'мъ кр\стъ тво'й, благоче'стнw
послjь'довалъ _е=си`, и= о_у=вяди'въ плотско'е мудрова'нiе
воздержа'нiемъ. тjь'мъ на а=рхiере'йстjьмъ сjьда'лищи
сjь'дъ, возвели'чилъ _е=си` вл\дку, и= того` преч\стую
мт~рь, зна'меньми разли'чными твою` о_у=краси'вшыя ра'ку,
i=а'кwве бг~облаже'нне.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, пресу'щнаго бг~а ро'ждшая, со
i=ера'рхомъ i=а'кwвомъ того` непреста'ннw моли`,
w=ставле'нiе согрjьше'нiй, и= и=справле'нiе житiя` да'ти
на'мъ пре'жде конца`, вjь'рою и= любо'вiю чту'щымъ тя` по
до'лгу: _е=ди'на всепjь'тая.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<Н%>адъ страстьми` ца'рствовалъ _е=си` плотски'ми,
i=ера'рхъ jа=ви'вся бг~оподо'бенъ: гра'дъ тво'й росто'въ
о_у=па'слъ _е=си`: креще'нiемъ же просвjьти'лъ _е=си`, и=
наказа'лъ _е=си` сла'вити _е=ди'наго бг~а въ тре'хъ
v=поста'сехъ. тjь'мже и=сточа'еши и=сцjьл_е'нiя и= по
кончи'нjь вjь'рою притека'ющымъ ко преч\стjьй бж~iи мт~ри,
и= къ ра'цjь моще'й твои'хъ, i=а'кwве: моли` хр\ста` бг~а,
грjьхw'въ w=ставле'нiе пода'ти чту'щымъ любо'вiю святу'ю
па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ, неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'ру, и= w=ставле'нiе дре'внихъ согрjьше'нiй. сегw` ра'ди
вопiе'мъ _е='й: моли'ся сн~у твоему`, прегрjьше'нiй
w=ставле'нiе дарова'ти, благоче'стнw покланя'ющымся
всест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са. Прокi'менъ:
О_у=%>ста` моя^ возглаго'лютъ прему'дрость, и= поуче'нiе
се'рдца моегw` ра'зумъ. %<Стi'хъ: О_у=%>ста` пра'веднагw
поуча'тся прему'дрости, и= я=зы'къ _е=гw` возглаго'летъ
су'дъ. %<В%>ся'кое дыха'нiе: %<_Е=v\глiе w\т i=wа'нна,
зача'ло л~_е.%>

%<По н~-мъ _псалмjь` стiхи'ра, гла'съ s~. Самогла'сна:%>

%<Н%>аслjь'дниче хр\сто'въ, слуго` гд\сень i=а'кwве, по
и='мени твоему` та'кw и= житiе` твое`: просiя'въ бо
сjьди'нами ра'зумъ, свидjь'тельствоваше свjь'тлость лица`
твоегw`, душе'вное неsло'бiе и=звjь'ствоваше кро'тость,
сло'во молчали'вое, жи'знь твоя` сла'вная, и= о_у=спе'нiе со
ст~ы'ми, моли` w= душа'хъ на'шихъ.

%<Канw'нъ бц\ды, на s~: И= ст~а'гw на и~.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь, пои'мъ, вопiя'ше.

%<Б%>ж\ственными заря'ми и= свяще'нными свjьтосiя^нiи
при'снw мою` ду'шу w=зари`, тво'й, i=ера'рше, пра'здникъ,
_о='ч~е, сла'вяща.

%<В%>сесвjь'тлую тя` sвjьзду`, мы'сленное показа` сл~нце
свjь'тлость твои'хъ добродjь'телей, просвjьти` зе'млю,
ст~и'телю хр\сто'въ му'дре i=а'кwве.

%<Ж%>итiе` при'снw w=чище'но и= чи'сто, и= скве'рнjь
несмjь'шено jа=ви'въ, хр\сто'въ свяще'нъ сосу'дъ, прему'дре,
показа'лся _е=си` на земли`, i=а'кwве бл~же'нне.

%<Бг~оро'диченъ:%>

%<С%>о _о=ц~е'мъ сы'й _е=диноро'дный, з_емны'я
w=божи'въ, ч\стая, за мнw'гiя щедрw'ты, jа='кw бг~ъ
пребл~гi'й.

%<Катава'сiа: Х%>р\сто'съ ражда'ется:

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<С%>н~ъ дне` свjь'та ты`, ст~и'телю, труды^ твои'ми
jа=ви'лся _е=си`, и= jа='снw во свjь'тлостехъ ны'нjь ст~ы'хъ
сiя'еши бл~года'тiю.

%<П%>роповjь'дая ны'нjь благочести'внw тр\оцы _е=ди'но
бж\ство`, многобо'жную ле'сть и=скорени'лъ _е=си` w\т
земли`, jа='кw ч\стны'й ст~и'тель, и= jа='кw сло'ва
и='стинный служи'тель.

%<П%>у'ть w=бличи'лъ _е=си`, му'дре, всjь^мъ
прельщ_е'ннымъ нечести'вагw и=скуше'нiя, и= приве'лъ _е=си`
къ сло'ву пастыренача'льнику, jа='кw па'стырь слове'сный и=
спаси'тельный.

%<Бг~оро'диченъ:%>

%<П%>риста'нище бу'ди ми` и= w=кормле'нiе, бjь'дствующу
страстьми` неwсла'бнw и= погиба'ющу, приста'нище су'щи въ
мо'ри жите'йстjьмъ, _е=ди'на ч\стая приснодв~о.

%<Сjьда'ленъ, гла'съ и~. Подо'бенъ: П%>рему'дрости:

%<О_у=%>краша'яся прему'дростiю ра'зума, горды'ню
низложи'лъ _е=си` плотскi'я тя'гости, и= бы'лъ _е=си`
_о=би'тель дх~а прест~а'гw, непремjь'ннw простира'яся
ра'зумомъ къ лю'бящему тя`. тjь'мъ ре'вностiю бж\ственною
разгара'яся, сла'вне, сирота'мъ и= о_у=бw'гимъ
о_у=твержде'нiе jа=ви'лся _е=си`: а='гг~лwвъ собесjь'дникъ,
i=а'кwве, моли` хр\ста` т~а, грjьхw'въ w=ставле'нiе пода'ти
чту'щымъ любо'вiю святу'ю па'мять твою`.

%<Сла'ва, и='нъ сjьда'ленъ, гла'съ д~ Подо'бенъ:
Jа=%>ви'лся _е=си` дне'сь:

%<П%>равовjь'рнw, прп\дбне, цр~ковь хр\сто'ву о_у=па'слъ
_е=си`, и= _е=ретi'ч_ескiя w\тгна'лъ _е=си` пле'велы, и= въ
вы'шнихъ се'лjьхъ водворя'ешися, пребл~же'нне.

%<И= ны'нjь, бг~оро'диченъ: Jа='%>кw всенепоро'чная:
%<Пи'санъ въ s~_i де'нь.%>

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<П%>редвjь'дый бг~ъ, бл~же'нне, твоея` души` красоту`
и= ра'зума чистоту`, священнопроповjь'дника му'дра и=
о_у=чи'теля показа' тя.

%<Д%>х~омъ просвjьще'нъ сы'й, су'щыя во тмjь` пре'лести
просвjьща'еши, и= креще'нiемъ сы'ны дне` соверша'еши,
ст~и'телю преслову'щiй.

%<W\т%> тмы` sвjьре'й и=зба'вилъ _е=си`, ста'до твое`
растерза'ти и='щущихъ, и= w\тступи'те вjь'ры непоро'чныя,
ст~и'тел_емъ добро'то, и= па'стыр_емъ старjь'йшинство.

%<Бг~оро'диченъ:%>

%<Р%>азу'мнw въ купинjь' тя _о=гнепа'льнjьй мwv"се'й
ви'дjьвъ, jа='вственнw w=бразу'ющей бг~а, хотя'ща и=зъ
теб_е` роди'тися неизрече'ннw, бц\де приснодв~о.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<С%>т~и'тельскую твою` _о=де'жду свяще'нную носи'въ
свяще'ннw, нечести^выя просвjьти'лъ _е=си`, честны'й
ст~и'телю: _е=ди'нство несозда'нно въ тре'хъ ли'цjьхъ,
i=а'кwве прему'дре проповjь'далъ _е=си`.

%<W\т%> о_у='стъ во'лка мы'сленнагw восхи'тилъ _е=си`
лю'ди о_у=че'нiемъ, бг~огла'се, о_у=ста` _е=ретi'ч_еская
велерjь^чивая, твои'ми бг~ослw'вiи загради'лъ _е=си`,
_о='ч~е.

%<М%>е'рзскiй низложе'нъ бы'сть твои'ми свяще'нными
словесы` маркiа'нъ, и= и=згна'нъ бы'сть ра'ди вся'кагw
безмjь'стiя, w\трыга'яй скв_е'рны смра^дныя, i=а'кwве
пресла'вный.

%<Бг~оро'диченъ:%>

%<З%>ако'ны _е=стества` пресу'щный бг~ъ w=бновля'етъ,
непоро'чная, и=зъ твоея` о_у=тро'бы ражда'ется, _е=ди'нъ
о_у=сво'ивъ вся'ч_еская во'лею.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<В%>озвы'шено смире'нiе чистото'ю о_у=ма`, и= любо'вь
нелицемjь'рну, вjь'ру и= наде'жду и=мjь'я и='стинну,
i=а'кwве всесла'вный, тр\оцы jа=ви'лся _е=си` жили'ще.

%<Н%>ы'нjь w\т созва'нiя твоегw` дх~омъ, прему'дре,
и='же по тебjь` благода'тiю слове'сныхъ _о=ве'цъ,
наста'вника приво'диши къ же'ртвеннику, добродjь'тели
писа'нiемъ w=блиста'ема.

%<В%>ельми` о_у=краси'вшася росто'вскагw свяще'нiя,
сjьда'лищу тя` о_у='читъ, прехва'льне, дх~ъ ст~ы'й, и= тебе`
па'стыря руко'ю ст~и'тельскою, i=а'кwве, соверша'етъ.

%<Бг~оро'диченъ:%>

%<Д%>ве'рь бг~облагода'тная, w\тве'рзши дв_е'ри нб\сныя,
дв_е'ри свjь'та w\тве'рзи ми`, вл\дчце, и= w\т вра'тъ
сме'ртныхъ свободи' мя, ч\стая.

%<Конда'къ, гла'съ и~:%>

%<Jа='%>кw а=рхiере'_евъ сопресто'льникъ и= ст~и'тел_емъ
и=зря'дный побо'рникъ бы'лъ _е=си`, ст~и'телю i=а'кwве:
непреста'ннw сохраня'й _о=те'чество твое`, гра'дъ же и=
лю'ди, тебе` вjь'рою почита'ющыя, и= честны^мъ моще'мъ
твои^мъ покланя'ющыяся, да велегла'снw тебjь`
вопiе'мъ: ра'дуйся, i=а'кwве бг~ому'дре.

%<I='косъ:%>

%<И=%>зъ чре'ва ма'терня w=свяще'ннаго ст~и'теля гд\сня
хва'литъ ны'нjь вся` страна` рwссi'йская, прп\дбнаго
i=а'кwва, росто'ву гра'ду о_у=твержде'нiе, бл~года^тныя
да'ры прiе'мшаго бж\ственныя сла'вы: къ нему'же притека'юще
вси` вjь'рою те'плою, ра'ку моще'й _е=гw` любе'знw
цjьлу'емъ. тjь'мъ и= а='зъ недосто'йный и= грjь'шный
надjь'яся на моли^твы твоя^, ст~и'телю, jа=`же ко вл\дцjь и=
преч\стjьй _е=гw` мт~ри, жела'ю, а='ки пси` w\т крупи'цъ
па'дающихъ w\т трапе'зы госпо'дiй свои'хъ, насыще'нiе
прiя'ти, _е='же въ де'нь су'дный содjь'янныхъ мно'ю sw'лъ,
моли'твами твои'ми, свя'те, проще'нiе о_у=лучи'ти, да
велегла'снw тебjь` вопiю`: ра'дуйся, i=а'кwве бг~ому'дре.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<В%>разумля'лъ _е=си` неразу^мныя, w=браща'лъ _е=си`
прельщ_е'нныя, совраща'ющыяся же, _о='ч~е, спа'слъ _е=си`,
и= бг~у приве'лъ _е=си` чи'сты, тому` пою'щыя благоче'стнw:
бл~гослове'нъ _е=си`, гд\си, бж~е _о=т_е'цъ на'шихъ.

%<О_у=%>краси'шася бж\ственнiи твои` по'двиги,
воплоще'нiе проповjь'дающе неизрече'ннымъ милосе'рдiемъ
возсiя'вшагw на'мъ. _е=му'же вопiе'мъ прилjь'жнw:
бл~гослове'нъ бг~ъ _о=т_е'цъ на'шихъ.

%<W=%>блада'въ страстьми` тjьле'сными, поще'нiемъ,
сла'вне, неwблада'емь жите'йскими напа'стьми jа=ви'лся
_е=си`. ны'нjь пое'ши при'снw: бл~гослове'нъ бг~ъ _о=т_е'цъ
на'шихъ.

%<Бг~оро'диченъ:%>

%<И=%>збавля'еши дре'внягw преступле'нiя рж\ство'мъ
твои'мъ, преч\стая, хва'лимъ тя` спасе'ннiи тобо'ю, дв~о, и=
пою'ще вопiе'мъ ти`: бл~гослове'нъ бг~ъ _о=т_е'цъ на'шихъ.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<П%>роцвjь'лъ _е=си` jа='кw фi'нi_ксъ во дворjь'хъ
бж~iихъ, и= до'лжнымъ сно'мъ преподw'бнымъ о_у=сну'лъ
_е=си`: при'снw же наслажде'нiе пребж\ственный гро'бъ тво'й,
и= чу'до ви'дящымъ, i=а'кwве проповjь'дниче, показу'еши.

%<Б%>ж~iе бо сло'во суще'ственное, свяще'ннw тя` и=
ст~и'теля возставля'етъ, пома'зающа лю'ди, священност~и'телю
и= престо'льниче росто'вскiй и= свjьти'льниче вселе'нныя.

%<В%>опло'щшагося сло'ва бг~осло'вилъ _е=си`:
многобезслове'сiя бо лю'ди и=зба'вивъ, бж\ственъ бы'лъ
_е=си` о_у=чени'къ возсiя'вшагw, i=а'кwве бг~огла'се.

%<Бг~оро'диченъ:%>

%<С%>вященнонаучи'вся твои^мъ та'йнамъ, пр\оро'чески
бж\ственный ли'къ, бц\де, и=здале'ча о_у=ви'дjьвъ, и= jа='кw
положи'въ бг~опроповjь'днw, бж\ственнагw проповjь'данiя
рж\ства` твоегw`.

%<Пjь'снь f~. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно,
_е=го'же велича'юще, съ нб\сными вw'и тя` о_у=блажа'емъ.

%<Jа='%>кw свjь'тъ, jа='кw свjь'щникъ, jа='кw вели'кое
со'лнце, jа='кw мо'лнiя хр\сто'вjь цр~кви возсiя'лъ _е=си`,
и= вjь'рныхъ ра'зумы просвjьти'лъ _е=си`, и= въ невеч_е'рняя
мjьста` всели'лся _е=си`, поя` трист~ы'ми гла'сы тр\оцу
несозда'нную.

%<П%>ло'тiю мi'ра кромjь` бы'въ, ст~и'телю, въ
прекра'сныхъ чи'нjь _о=бита'я, ро'да на'шегw w=богаща'еши
творе'нiемъ свjь'тлымъ. тjь'мже па'мять твою` вjь'рою
соверша'емъ на земли`, i=а'кwве прему'дре.

%<З%>емля` тjь'ло твое` блаже'нное скрыва'етъ, jа='кw
и=сцjьл_е'нiя точа'щи вjь^рнымъ, нб~о же ду'хъ со
и=збра'нными w\т вjь'ка но'ситъ, бж\ственными
сiя^нiи w=заре'нъ _е=си` вои'стинну, jа='кw всесла'вный.

%<Бг~оро'диченъ:%>

%<Г%>ла'съ а=рха'гг~ла гаврiи'ла прiе'мши, вели'кагw
совjь'та, ч\стая, хр\ста` _е=мману'ила родила` _е=си`, со
а='гг~лы земны^я вся^ сочета'вшаго, _е=ди'на вино'вна
на'шегw, дв~о, бл~же'нства.

%<Свjьти'ленъ. Подо'бенъ: О_у=%>ченикw'мъ:

%<Ч%>у'днаго и= сла'внаго ст~и'теля i=а'кwва вели'каго,
прiиди'те пjь'сньми бж\ственными и= свяще'нными похва'лимъ,
jа='кw росто'ву предсjьда'льника и= а='гг~льскимъ чинw'мъ
сослуже'бника бы'вша.

%<Сла'ва, другi'й свjьти'ленъ. Подо'бенъ: П%>осjьти'лъ
ны` _е='сть:

%<С%>ла'внw кра'сится дне'сь свjьтоза'рное торжество`,
и='же во свjь'тjь сла'вы бж~iя предстоя`, ст~и'телю, помяни`
на'съ, хва'лящихъ твою` па'мять.

%<И= ны'нjь, бг~оро'диченъ:%>

%<С%>ъ бг~омъ о_у=пова'нiе на тя` возложи'хомъ,
преч\стая, и='же и=зъ теб_е` проше'дшему сраспина'емся
хр\сту`: твои'ми же къ нему` моли'твами, невреди'мы да'же до
конца` сохрани`.

%<На хвали'техъ стiхи^ры, гла'съ а~. Подо'бенъ:
Н%>б\сныхъ чинw'въ:

%<Н%>а нб~си` сы'й почива'яй веселя'ся, * моли` за ны`
прест~у'ю тр\оцу, * ми'лость пода'ти на'мъ, ст~и'телю, * и=
житiе` безгрjь'шно: * jа='кw въ ту'ю вjь'рующихъ при'снw
скw'рби w\тгоня'етъ, * и= неду'ги и=сцjьля'етъ.

%<М%>илосе'рдiя твоегw` и=сто'чникъ на'мъ да'руй и=
бл~года'ть, * вско'рjь ра'дости и=спо'лни: * пода'й же
цjьльбы^ въ ско'рбехъ и= печа'лехъ, * моля` хр\ста`,
всесла'вне, * спасти` вся^ пою'щыя тя`.

%<Н%>а весе'лiе вше'дъ нетлjь'емое, * весе'лiе да'ти
моли`, * _е='же спасти` рабы^ твоя^: * мо'жеши бо, i=а'кwве,
* въ моли'твахъ бjьды^ вся^ разгони'ти, * моля` хр\ста`
и=сцjьли'ти боля'щыя, * и= спасти` ду'шы на'шя.

%<W\т%> зако'ннагw ко'рене и=зрасте` вjь'твь всыне'нiя,
* вода'ми напое'нъ jа='снw, i=а'кwве: * и='бо цр~кви
хр\сто'вjь, jа='кw фi'нi_ксъ высокове'рхiй, * процвjь'лъ
_е=си` на'мъ, просвjьща'я вjь^рныя. * тjь'мъ ны'нjь со
ст~и'т_ели предстоя` пр\сто'лу хр\сто'ву, * моли'ся w=
душа'хъ на'шихъ.

%<Сла'ва, гла'съ s~:%>

%<Д%>обродjь'телей твои'хъ, _о='ч~е прп\дбне, пло'дъ
просвjьти'лъ _е='сть вjь'рныхъ сердца`: кто' бо слы'шя
безчи'сленное твое` смире'нiе, и= терпjь'нiю не
о_у=диви'тся, _е='же къ ни'щымъ ти'хость, скорбя'щымъ
о_у=тjьше'нiе; вся^ бг~олjь'пнw научи'лъ _е=си`, прп\дбне
ст~и'телю i=а'кwве. и= ны'нjь неувяда'емымъ вjьнце'мъ
о_у=вя'злся _е=си`, моли` w= душа'хъ на'шихъ.

%<И= ны'нjь, бг~оро'диченъ: В%>л\дчце, прiими`:

%<Славосло'вiе вели'кое, и= w\тпу'стъ. И= ча'съ
пе'рвый.%>

%<На лiтургi'и: Бл~ж_е'нна, w\т канw'на, пjь'снь г~-я и=
s~-я.%>

%<Слу'жба вся` ст~и'тельская.%>

