---
вечерня:
   отпустительно:
      тропарь:
         глас: 8
         текст: 'От юности возлюбив Христа / всем сердцем, преподобне / славу земную, /
            яко преходящу, оставил еси / и царство земное / в ничтоже вменивше, / лику инок
            радостно причелся еси / и труды многими / град Брянск, / аки солнце пресветло,
            озарил еси: / тем, быв Троицы украшение, / моли, княже Олеже, / Христа Бога, //
            спастися душам нашим.'
      молитва: О, преподобне отче, благоверне княже Олеже, угодниче Христов усердный,
         молитвенниче ко Господу теплый, защитниче в бедах и утешителю в печалех неустанный!
         Воззри, преблаженне, мило­стиво на град твой и виждь чада твоя, смиренно ти
         припадающия и служити тебе хотящия. Не отвергни требующия твоея помощи, но яко
         благодетель и ходатай, моли присно Господа Бога и Спаса нашего Иисуса Христа,
         да благословит страну Россий­скую, в мире и благоверии ю сохраняя, грады умножая,
         достояние Свое соблюдая. Вознеси, богоносне отче наш, сие малое моление недостойных
         раб твоих Владыце Христу, да утвердит во Святей Православней Церкви живый дух
         правыя веры и любве, благоче­стие непоколебимо, любомудрие христопоследовательно,
         да дару­ет пастырям ревность попечения о спасении людей, во еже неверующая просветити,
         заблуждшия наставити, отпадшия обратити и привлещи. Изряднее же, да вся чада
         Церкве Православныя чисты сохранит от мирских искушений, похотей плотских, суемудрия,
         суеверий и наваждений вражеских.   Ей, угодниче Божий, не презри нас, молящихся
         тебе, но помози нам ско­рым предстательством твоим, да всяких бед, напастей
         и скорбей в сей жизни временней избежавше, кончину непостыдну обретем, и тако
         на земли богоугодно поживше, жизни райския   на небеси сподобимся, идеже вкупе
         с тобою прославим человеколюбие и щедроты в Троице славимаго Бога, Отца и Сына
         и Святаго Духа, во веки веков. Аминь.
утреня:
   канон:
      кондак:
         глас: 4
         текст: Уподобился еси плодоносней леторасли / от корене честнаго, / Олеже благородне, /
            истину возлюбив / и нетленный Христов живот. / Темже молитвою, бдением и пощением /
            светильник великий быв / твоим учеником, / просвети, блаженне, / Отечество твое //
            и спаси души наша.
