---
вечерня:
   отпустительно:
      тропарь:
       - глас: 8
         текст: Слез твоих теченьми пустыни безплодное возделал еси, и иже из глубины
            воздыханьми во сто трудов уплодоносил еси, и был еси светильник вселенней,
            сияя чудесы, Давиде отче наш, моли Христа Бога спастися душам нашим.
       - глас: 4
         текст: Подвигов потом сраствореннаго потоками слез, ныне в молении предстоиши
            Господеви нашему, яко слезами сеял и радостию пожинаеши плоды, в пустыне возрожденные.
            О, Давиде, сияние мира и предстателю душ наших.
      молитва: О, всесветле, богохвальне авва Давиде, святче Божий! Ты силою благаго
         Законоположителя явился еси нам, кознями лукавого связанным и обуреваемым, яко
         наставник в покаянии и помощник в молитве. Того ради дано тебе много даров благодати
         и чудотворения, разрешения грехов наших и прегрешений оставление, болезней исцеление
         и диавольских наветов отгнание. Темже твоею отеческою милостию в богоцарственном
         разумении, многотрудными молитвами и моленьми твоими, наипаче же непрестанным
         твоим заступлением о нас, да возставит Господь Бог ны, во грех впадшия, силою
         Своею непобедимою на всякаго видимаго и невидимаго врага, дабы благодаряще совершая
         святую память твою, желанием возжелали мы покланятися Превечному Богу в Троице
         Единому, Отцу и Сыну и Святому Духу, ныне и присно и во веки веков. Аминь.
утреня:
   канон:
      кондак:
       - глас: 8
         текст: От сирийских источников возшел еси, звездо пресветлая, и пустыню Гареджийскую
            сиянием Духа озарил еси; яко пришествием своим иноческий рай соделал еси,
            произрастив в пустыне словесный вертоград. Сего ради не оставляй хранити его,
            Давиде возлюбленный.
       - глас: 4
         текст: От Междуречья взошел еси, звездо всесветлая, и прешел в пустыню Гареджи,
            и отонуду явлением твоим, яко рай, от насаждений святых прозябают насаждения
            словесныя , о нихже не престай молитеся, Давиде блаженне.
