<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ з~-й де'нь.%>

%<Ст~ы'хъ му'ч_еникъ, се'ргiа и= ва'кха.%>

%<На Г%>д\си, воззва'хъ, %<стiхи^ры на s~, гла'съ s~.
По\д: В%>се` w\тло'жше:

%<В%>се` презрjь'вше * земно'е могу'тство, * и= пло'ть
возненави'дjьвше, * бг~а ст~а'го возлюби'сте: * и=
w=дjья'нiе безче'стное руга'тельнjь нося'ще, * съ нб~се`
прiя'сте свjь'та _о=де'жду, * и= ри'зу нерастерза'емую. * съ
не'юже лику'юще, * вjьнцено'сцы пребога'тiи, * покро'въ
на'мъ всjь^мъ бу'дите и= w=дjья'нiе, * жи'зни
w=бнаж_е'ннымъ, * sмiи'нымъ прельще'нiемъ.

%<С%>е'ргiе пресла'вный, * и= прехва'льный ва'кхе, *
сосу'ди дх~а, * пото'цы и=сточа'юще всjь^мъ цjьл_е'нiя, *
на'ши храни'телiе, * и= крjь'пцыи побо'рницы цр~кве бы'вше,
* самовw'льныя ж_е'ртвы, * и= закол_е'нiя честна^я,
свjьти'льницы w=заря'юще свjь'томъ благоче'стiя концы`, *
разрjьши'те тму` належа'щую душа'мъ на'шымъ, * и= мра'къ
sло'бный ве'сь w\тжени'те.

%<Н%>езаходи^мая сел_е'нiя, * и= разу'мное весе'лiе, *
и= свjь'тъ невече'рнiй, * и= жи'знь безпеча'льную и=
неги'блемую, * w\ттлjь'ннагw тjьлесе` страда'льцы
сла'внiи и=зше'дше воспрiя'сте. * но моли'теся си'хъ и=
на'мъ о_у=лучи'ти, * стра^сти о_у=мертви'вшымъ, * и= грjьха`
о_у=кло'ншымся, * се'ргiе и= ва'кхе, * предста'тел_е и=
приста^нища вjь'рныхъ, * со дерзнове'нiемъ моля'щеся * w=
душа'хъ на'шихъ.

%<Сла'ва, гла'съ д~:%>

%<С%>е'ргiй и= ва'кхъ, свjь'тлая мч~никwвъ и= сугу'бая
заря`, мучи'телей бо свирjь'пство низложи'сте, i='дwльскую
же ле'сть о_у=праздни'сте, и= бг~оразу'мiя соверше'нную
та'йну, свjь'тлымъ гла'сомъ высоковjьща'юще проповjь'дасте:
и='хже моли'твами, хр\сте`, си'хъ законода'вче,
подвигополо'жниче же и= вjьнцеда'телю, и= на'съ сподо'би на
неви^димыя и= лука^выя си^лы, держа'внw о_у=вязти'ся.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: Jа='%>кw до'бля:

%<Р%>аспина'ема хр\ста` чл~вjьколю'бца ви'дящи
преч\стая, * и= ре'бра и=скопова'ема копiе'мъ, * пла'чущи
вопiя'ше: * что` сiе`, сн~е мо'й; * что' ти безблагода'тнiи
лю'дiе возда'ша, * за jа=`же сотвори'лъ _е=си` дw'брая
и=`мъ, * и= тщи'шися безча'дствовати мя`, вселюбе'знjьйшiй;
о_у=дивля'юся, бл~гоутро'бне, * твоему` во'льному распя'тiю.

%<На стiхо'внjь _о=ктw'иха. Сла'ва, гла'съ и~:%>

%<О_у=%>крjьпи'ся хр\сто'выхъ му'ч_еникъ на враги`
w=полче'нiе: въ ни'хже jа='кw свjьти'льницы мiрстi'и
свjь'тятъ, бл~госла'внiи и= и=зря'днjьйшiи страстоте'рпцы,
се'ргiй и= ва'кхъ. си^мъ w=брати` плещи` лука'вое
w=полче'нiе де'мwнское. си^мъ почуди'шася мучи'телiе, и=
о_у=диви'шася а='гг~ли, ви'дяще безпло'тнаго w\т пло'тныхъ
попира'ема. вjь'рныхъ же цр~ковь всепра'зднственный
пра'здникъ, и= мiрску'ю ра'дость соверша'ющи вопiе'тъ: и='же
не'мощiю плотско'ю связа'вый крjь'пкаго, моли'твами ст~ы'хъ
твои'хъ спаси` ду'шы на'шя.

%<И= ны'нjь, бг~оро'диченъ, и=ли` кр\стобг~оро'диченъ.
По\д: _W%> пресла'внагw чудесе`!

%<Ч%>то` зри'мое видjь'нiе, * _е='же мои'ма _о=чи'ма
ви'дится, _w вл\дко. * содержа'й всю` тва'рь, * на дре'во
воздви'женъ бы'въ, * и= о_у=мира'еши всjь^мъ дая'й жи'знь, *
бц\да пла'чущи гл~аше. * _е=гда` о_у=зрjь` на кр\стjь`
возноси'ма, * и=зъ нея` неизрече'ннw возсiя'вшаго * бг~а и=
чл~вjь'ка.

%<Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ
вjьнцы` прiя'ша нетлjь^нныя w\т теб_е` бг~а на'шегw: и=му'ще
бо крjь'пость твою`, мучи'телей низложи'ша, сокруши'ша и=
де'мwнwвъ немwщны'я де'рзwсти. тjь'хъ моли'твами спаси`
ду'шы на'шя.

%<И=ли` се'й, гла'съ _е~:%>

%<О_у=%>добре'нiе хр\сто'выхъ страстоте'рп_ецъ, и=
_о='чи хр\сто'вы цр~кве, _о='чи просвjьти'те ду'шъ на'шихъ,
се'ргiе многострада'льне и= ва'кхе пресла'вне: моли'теся ко
гд\су, jа='кw да о_у=бjьжи'мъ тмы` грjьхо'вныя, и= свjь'та
jа=ви'мся _о='бщницы невече'рнягw моли'твами ва'шими,
ст~i'и.



%<На о_у='трени, канw'нъ ст~ы'хъ на s~, _е=гw'же
краегране'сiе:%>

%<С%>е'ргiа страстоте'рпца, и= ва'кха приснопа'мятнаго
пою`. %<Fеофа'ново:%>

%<Гла'съ а~. Пjь'снь а~. I=рмо'съ:%>

%<Т%>воя` побjьди'тельная десни'ца бг~олjь'пнw въ
крjь'пости просла'вися: та' бо, безсме'ртне, jа='кw
всемогу'щая, проти^вныя сотре`, i=и~льтянwмъ пу'ть глубины`
новосодjь'лавшая.

%<С%>е'ргiе о_у=го'дниче хр\сто'въ, смоле'бника прiи'мъ
и= спомо'щника ва'кха приснопа'мятнаго, съ ни'мже стра^сти
бг~ому'дреннw соверши'лъ _е=си`, сло'во мнjь` му'дрости
ва'съ пою'щу да'руйте.

%<Н%>а недви'жимjьмъ хр\сто'вы ка'мени вjь'ры, ст~i'и
мч~ницы, положи'вше w=снова'нiе, на тве'рдjьмъ степе'ни
о_у=твержде'ни, забра'ло и= столпи` благоче'стiя
jа=ви'стеся.

%<Г%>лаго'лwмъ вjь'ровавше хр\стw'вымъ, и= къ нему`
некло'ннw взира'юще, все` w=плева'сте преходя'щее
благосла'вiе, ст~i'и, сла'вы же присносу'щныя о_у=я'звени
бы'сте раче'нiемъ.

%<Р%>о'да, и= _о=те'чества, и= че'сти хр\ста` ра'ди
w=бнажи'вшеся, веселя'стеся: и= w=дjь'яни въ женолjь'пное
w=дjья'нiе, мужему'дреннw нетлjь'нiя _о=де'ждею свjь'тлw
w=блеко'стеся.

%<Бг~оро'диченъ:%>

%<М%>и'лостива бы'ти вjь^рнымъ и= благоувjь'тлива,
бг~ома'ти, о_у=моли` сло'ва, _е=го'же родила` _е=си`
тjьле'снw къ на'мъ прише'дшаго: тя' бо предста'тельницу и=
спасе'нiе стяжа'хомъ.

%<Пjь'снь г~. I=рмо'съ:%>

%<_Е=%>ди'не вjь'дый человjь'ческагw существа` не'мощь,
и= ми'лостивнw въ не` воwбра'жся, препоя'ши мя` съ высоты`
си'лою, _е='же вопи'ти тебjь`, ст~ы'й: w=душевле'нный
хра'ме, неизрече'нныя сла'вы твоея`, чл~вjьколю'бче.

%<_Е=%>ди'нъ вjь'дый jа='кw бг~ъ вся^ пре'жде бытiя`, къ
нему` ва^ша ны'нjь ви'дjьвъ предлож_е'нiя, му'дрости
сло'вомъ, и= бж\ственнагw зна'нiя, и= тве'рдагw смы'сла
_о=би'льнw и=спо'лни, jа='кw своя^ во'ини, бл~же'ннiи.

%<З%>ако'ннw о_у=го'дницы хр\сту` пострада'ти
и=зво'ливше, тлjь'ющую сла'ву и= теку'щую, и= мi'ра всегw`
и= мiроде'ржца, по'мысломъ бг~ому'дрымъ, страстоте'рпцы
му'ч_еницы, возненави'дjьсте, любо'вiю зижди'теля.

%<П%>речи'стыми о_у=ма` прилож_е'нiи гд\су предстоя'ще,
и= w\т та'мw су'щiя зари` и=сполня'еми, и= неизрече'ннагw
блаже'нства jа='вjь наслажда'ющеся, ва'съ чту'щыя w\т
напа'стей страстоте'рпцы и=зба'вите.

%<Бг~оро'диченъ:%>

%<С%>ме'ртiю держи'мь пе'рвjье а=да'мъ, ны'нjь
и=зба'вися твои'мъ рж\ство'мъ, _е=ди'на бг~оневjь'сто:
жи'знь бо и='стиннw v=поста'сную, соедине'ну пло'ти, ч\стая,
по v=поста'си па'че _е=стества` и= сло'ва родила` _е=си`.


%<Сjьда'ленъ, гла'съ и~. Подо'бенъ: П%>рему'дростiю:

%<М%>учениколю'бцы прiиди'те, разу^мныя би'серы гд\сни
и= страстоте'рпцы, се'ргiа почти'мъ и= ва'кха святы^я,
jа='кw вра'жiю ле'сть му'жески попра'вшыя, и= i='дwльскую
всю` крjь'пость разори'вшыя: тjь'мже досто'йнw съ нб~се`
вjьнцы` побjь'ды прiе'мше, со а='гг~лы лику'ютъ. къ ни^мже
вси` возопiе'мъ: моли'те хр\ста` бг~а прегрjьше'нiй
w=ставле'нiе дарова'ти чту'щымъ любо'вiю святу'ю па'мять
ва'шу.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ, w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ, и= jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бла'гости. тjь'мже, преч\стая, и=зъ теб_е` воплоще'нному
безсjь'меннw моли'ся прилjь'жнw w= всjь'хъ рабjь'хъ твои'хъ,
непреста'ннw моля'щихтися, бц\де преч\стая, моля'щи _е=го`
при'снw, согрjьше'нiй w=ставле'нiе дарова'ти, воспjьва'ющымъ
досто'йнw сла'ву твою`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи
на кр\стjь`, восклица'ше пла'чущи, и= го'рькw рыда'ющи
вопiя'ше: мi'ръ о_у='бw ра'дуется, прiе'мляй тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве, гд\си, ми'лости бе'здно и= и=сто'чниче
неисчерпа'емый, о_у=милосе'рдися и= да'руй согрjьше'нiй
w=ставле'нiе вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<Г%>о'ру тя`, бл~года'тiю бж~iею приwсjьне'нную,
прозорли'выма а=вваку'мъ о_у=смотри'въ _о=чи'ма, и=зъ теб_е`
и=зы'ти i=и~леву провозглаша'ше ст~о'му, во спасе'нiе на'ше
и= w=бновле'нiе.

%<С%>вjьти^ла два` w\т за'пада возсiя'вша, проти'вно
зе'млю тогда` держа'ща нечести'вому, творя'ща ше'ствiе, къ
твоему' же восто'ку прiидо'ша свjьтоно'сному, хр\сте`, и=
спаси'тельному.

%<Н%>и _о='гнь, ни ме'чь, ни гон_е'нiя, ниже` ра^ны,
благочести'вагw ра'зума w= бз~jь разлучи` ва'съ: жи'знь бо
преwби'дjьсте конча'емую, _е=гw` ра'ди, достосла'внiи, и=
прiя'сте блаже'нную сла'дость и= неги'блющую.

%<С%>вjьти'льницы и='стиннw неле'стнiи, тве'рдь цр~кве
хр\сто'вы w=заря'ютъ, свjь'томъ бж\ственнагw сiя'нiя, и=
ду'шы благочести'выхъ возвеселя'ютъ, чуде'съ зари^
и=спуща'юще.

%<В%>а'кхъ бж\ственный, и= преизя'щный се'ргiй,
лjь'тнымъ премjьне'нiемъ, благоче'стiя рачи'тели и=
мч~николю'бцы, духо'внw на пи'ршество призыва'ютъ,
до'бл_ести своя^ предлага'юще.

%<Бг~оро'диченъ:%>

%<_О=%>ру'жiе дв_е'ри _е=д_е'мскiя храня'щее
о_у=ступа'етъ ны'нjь вjь^рнымъ: и= прiе'млетъ свjь'тлw
честно'ю кро'вiю, и=зъ твоегw` чре'ва ро'ждшагося,
всенепоро'чная, зна'м_енаныя ви'дящее и= бл~года'тiю.

%<Пjь'снь _е~. I=рмо'съ:%>

%<П%>росвjьти'вый сiя'нiемъ прише'ствiя твоегw`, хр\сте`
и= w=свjьти'вый кр\сто'мъ твои'мъ мi'ра концы`, сердца`
просвjьти`, свjь'томъ твоегw` бг~оразу'мiя, правосла'внw
пою'щихъ тя`.

%<П%>рогна'вше ле'сть и='стины _о=ру'жiемъ, и=
мучи'телей ра^ны крjь'пкw претерпjь'вше, и= побjьди'тел_е
бы'сте, w\т хр\ста` вjьнча'вшеся, и= ны'нjь досто'йнw
веселите'ся.

%<О_у=%>крjьпля'еми непобjьди'мою си'лою и= благода'тiю
тр\оцы, дво'ица му'ч_еникъ низложи` тмы` кня'зя, и= тому`
порабощ_е'ныя: тjь'мъ че'стнw о_у=блажа'ются.

%<Т%>ерпjь'нiемъ, и= душе'внымъ му'жествомъ, и=
крjь'постiю по'мысла, дво'ица му'ч_еникъ сла'вная, превзы'де
всю` гони'телей го'рькую jа='рость, и= со а='гг~лы
водворя'ется.

%<Бг~оро'диченъ:%>

%<В%>озсiя'ла _е=си`, бг~ома'ти, jа='кw о_у='тро, сл~нце
незаходи'мое, соедине'нное пло'тiю по v=поста'си на руку`
нося'щи, и='стинныя пра'вды: тjь'мъ тя` вси` прославля'емъ.

%<Пjь'снь s~. I=рмо'съ:%>

%<W=%>бы'де на'съ послjь'дняя бе'здна, нjь'сть
и=збавля'яй, вмjьни'хомся jа='кw _о='вцы заколе'нiя, спаси`
лю'ди твоя^, бж~е на'шъ: ты' бо крjь'пость немощству'ющихъ
и= и=справле'нiе.

%<И=%>сцjьле'нiй и=сто'чники, мч~никъ мо'щи бога'тнw
и=сточа'ютъ: почерпе'мъ о_у=се'рднw о_у=`бо, вjь'рнiи, и=
страстоте'рпцы о_у=блажи'мъ, сла'внаго се'ргiа, и= ва'кха
приснослову'щаго.

%<Н%>енави'дяще беззако'нныхъ совселе'нiя, и= пре'лесть
о_у=праздня'юще, нб\сное ше'ствiе благостоя'ннw, се'ргiй и=
ва'кхъ ше'ствоваху, и= ко хр\сто'ву достиго'ша приста'нищу
невла'емому.

%<W\т%>верза'ются страстоно'сц_емъ му'ченикwмъ врата`
неб_е'сная, благоговjь'юще стра'сти честнjь'й, подо'бнjьй
бг~а на'шегw благода'тнjьй, и= прогоня'ющей де'мwнскiя
полки`.

%<Бг~оро'диченъ:%>

%<И='%>стиннw тя` мт~рь бж~iю, преч\стая, му'дрствующе
возвjьща'емъ: безнача'льнаго бо сн~а _е=диноро'днаго,
пре'жде вjь^къ возсiя'вшаго и=зъ _о=ц~а`, несказа'ннw, дв~о,
родила` _е=си`.

%<Конда'къ, гла'съ в~. Подо'бенъ: В%>ы'шнихъ и=щя`:

%<Р%>а'зумъ на враги` му'жески воwружи'вше, всю` тjь'хъ
ле'сть разруши'сте, и= побjь'ду свы'ше прiи'мше, мч~ницы
всехва'льнiи, _е=диномы'сленнw вопiю'ще: добро` и= красно`
_е='же бы'ти съ бг~омъ.

%<I='косъ:%>

%<Н%>а нб~сjь'хъ, хр\сте`, живу'ще, се'ргiй же и=
ва'кхъ, и= бж~е'ственнагw свjь'та w\т теб_е` и=сполня'еми,
мене` во тмjь` невjь'дjьнiя ходя'щаго предвари` ско'рw, и=
страсте'й и=схити`, _е=ди'не безсме'ртне, _о=де'жду мнjь`
покая'нiя низпосла'въ,jа='кw да свjь'тлымъ
о_у=мо'мъ свjьтоно'сный си'хъ пра'здникъ воспою`, и=
возопiю` веселя'ся: добро` и= красно` _е='же бы'ти съ
бг~омъ.

%<Пjь'снь з~. I=рмо'съ:%>

%<Т%>ебе` о_у='мную, бц\де, пе'щь, разсмотря'емъ,
вjь'рнiи, jа='коже бо _о='троки спасе` три` превозноси'мый,
мi'ръ w=бнови` во чре'вjь твое'мъ всецjь'лъ, хва'льный
_о=тц_е'въ бг~ъ и= препросла'вленъ.

%<Р%>а'дуйся, дво'ице страстоте'рпц_евъ сла'вная:
ра'дуйся, побjьди'вшая свjь'тлw мучи'т_ельская прещ_е'нiя:
ра'дуйся, соверши'вшая тече'нiе бл~же'нное: ра'дуйся, пи'ще,
всегда` вну'трь пребыва'ющая: ра'дуйся, jа='снjь
предстоя'щая бг~у, бг~облаже'нная.

%<В%>сесвjь'тлiи на земли` ходя'ще, де'мwнская _о=чеса`
и= ли'ца гони'телей, мч~ницы, w=мрачи'сте, свjь'томъ
благода'ти, и= заря'ми страда'нiя, хва'льнаго воспjьва'юще
бг~а и= пресла'внаго.

%<Х%>ра'ми бг~а бы'вше w=душевле'ннiи живу'щагw, и=
живу'ще страда'льцы, си'лою бж~iею о_у=крjьпля'еми
и='стиннw, полки` побjьди'сте врагw'въ, всебл~же'ннiи,
крjь'пкаго во бранjь'хъ бг~а пjь'сньми восхваля'юще.

%<Бг~оро'диченъ:%>

%<П%>реч\стый ты` хра'мъ была` _е=си`, и= прест~ы'й
кiвw'тъ, прiе'мши творца` неwпи'саннаго, и= непостижи'маго
во о_у=тро'бjь твое'й вмjьсти'вши, _е=диноро'днаго бг~а
сло'ва, бл~гослове'нная всеч\стая вл\дчце.

%<Пjь'снь и~. I=рмо'съ:%>

%<В%>ъ пещи` _о='троцы i=и~левы, jа='коже въ горни'лjь,
добро'тою бл~гоче'стiя чистjь'е зла'та блеща'хуся,
гл~го'люще: бл~гослови'те вся^ дjьла` гд\сня гд\са, по'йте
и= превозноси'те во вся^ вjь'ки.

%<И='%>же росо'ю дре'вле _о=трокw'мъ пла'мень
прохлади'вый, стоя'щыя въ по'двизjьхъ о_у=крjьпи` твоя^
мч~ники, пою'щыя: благослови'те, вся^ дjьла` гд\сня, гд\са,
по'йте и= превозноси'те во вся^ вjь'ки.

%<Jа=%>дови^тая и= душевр_е'дная ласка^нiя
мучи'т_ельская, о_у='мнw страстоте'рпцы w\трази'ша, хр\сту`
вопiю'ще и= глаго'люще: благослови'те, вся^ дjьла` гд\сня,
гд\са, по'йте и= превозноси'те во вся^ вjь'ки.

%<Д%>jьйстви'тельны храни'тели на'мъ, се'ргiа и= ва'кха,
и='стиннw вjьне'чники хр\сто'съ показа`, храня'щыя и=
пою'щыя: благослови'те, вся^ дjьла` гд\сня, гд\са, по'йте и=
превозноси'те во вся^ вjь'ки.

%<Н%>апра'ви мою`, вл\дко хр\сте`, моли'твами
му'ч_еникъ, стезю` добродjь'телей, и= о_у=до'бнw тебjь`
взыва'ти сподо'би: благослови'те, вся^ дjьла` гд\сня, гд\са,
по'йте и= превозноси'те во вся^ вjь'ки.

%<Бг~оро'диченъ:%>

%<Б%>лажу' тя и='стинную бг~а на'шегw мт~рь, ра'дуйся,
со а='гг~ломъ принося` ти`, ч\стая, всенепоро'чная вл\дчце:
тя' бо непреста'ннw вся^ дjьла` гд\сня пою'тъ, и=
превозно'сятъ во вся^ вjь'ки.

%<Пjь'снь f~. I=рмо'съ:%>

%<_О='%>бразъ чи'стагw рождества` твоегw` _о=гнепали'мая
купина` показа` неwпа'льная: и= ны'нjь на на'съ напа'стей
свирjь'пjьющую о_у=гаси'ти, мо'лимся, пе'щь, да тя`, бц\де,
непреста'ннw велича'емъ.

%<В%>сего` хр\ста` стяжа'ли _е=сте`, мi'ръ бо ве'сь
тогw` ра'ди w=ста'вили _е=сте`: и= ны'нjь, мч~ницы, въ
нб\сныхъ водворя'етеся, ли'ки вы'шнихъ си'лъ, и= муже'й
блаже'нныхъ ви'дяще свjь'тлwсти.

%<Д%>ае'ши сопряже'нiе всеизря'днjьйшее, похвал_е'нiя
любо'вiю тебjь` принося'щымъ, бл~года'ть свы'ше, и=
прегрjьше'нiй w=ставле'нiе, моля'щи _е=ди'наго милосе'рдаго,
къ нему'же тща'щеся, низоре'вностныхъ небрегли` _е=сте`.

%<З%>аре'ю трисiя'ннагw бж~ества` просвjьще'ни,
непобjьди'мiи му'ч_еницы, многобо'жное преле'стное
безбо'жiе, и= мучи'телей стра'хъ w\три'нуша: и= ны'нjь
нетлjь'нныя наслажда'ются сла'дости ра'йскiя.

%<Т%>ече'нiе до'брое соверши'вше, благочести'ву же
вjь'ру сохрани'ти потща'вшеся, недви'жимое прiя'ти
сподо'бистеся цр\ствiе, пресла'внiи му'ч_еницы, вjьнц_е'мъ
добро'ты и= благолjь'пiя о_у=вязе'ни.

%<Бг~оро'диченъ:%>

%<_W%> па'че о_у=ма` чуде'съ твои'хъ! бж~iе бо сло'во
пло'ть бы'вшее, _е=ди'на родила` _е=си` преесте'ственнw,
мт~и дв~о, вся'ч_еская бж\ственнымъ хотjь'нiемъ содержа'щаго
му'дрjь, и= w=кормля'юща.

%<Свjьти'ленъ. Подо'бенъ: О_у=%>ченикw'мъ:

%<С%>вjьтоза'рную дво'ицу страстоте'рп_ецъ, се'ргiа и=
ва'кха похва'лимъ: ра'нъ бо стремл_е'нiя претерпjь'ша, и=
горды'ню низложи'ша всеsло'бнагw мучи'теля, тр\оческою
си'лою.

%<Бг~оро'диченъ:%>

%<Х%>ерувi^мъ jа=ви'ся сла'внjьйши, и= серафi^мъ
показа'ся вы'шши, jа='кw бг~а ро'ждши воплоще'нна, земны^мъ
же показа'вша ст_ези` пра^выя наступа'ти, ко спасе'нiю
приводя'щыя.

%<На хвали'техъ стiхи^ры на д~, самогла'сны, гла'съ а~.
Ге'рманово:%>

%<Д%>в~дски вопiя'ху се'ргiй и= ва'кхъ му'ч_еницы: се`
ны'нjь что` добро`, и=ли` что` красно`, но _е='же жи'ти
бра'тiи вку'пjь; не связу'еми _е=стества` любо'вiю, но
вjь'ры нра'вомъ: тjь'мже ст~i'и врага` попра'ша, и= кр\стъ
взе'мше хр\сту` послjь'доваша, и= мо'лятся цр~ю` и= бг~у,
дарова'ти душа'мъ на'шымъ ве'лiю ми'лость.

%<Два'жды.%>

%<Гла'съ д~:%>

%<П%>р\оро'чески ст~ы^мъ соше'дшеся пjь'снь возопiи'мъ:
се` ны'нjь что` добро`, и=ли` что` красно`, по _е='же
пребыва'ти бра'тiи вку'пjь; не сро'дства послjь'дствомъ, но
вjь'ры совокупле'нiемъ ст~а'гw дх~а: тлjь^нная бо
w\тверго'ша вся^, взе'мше кр\стъ на ра'мена, и=
послjь'доваша хр\сту`, се'ргiй и= ва'кхъ до'блiи му'ч_еницы.
на небесjь'хъ же дерзнове'нiе и=му'ще, мо'лятся всегда` w=
на'съ, дарова'ти на'мъ ве'лiю ми'лость.

%<W=%>бу'выйся се'ргiй во о_у=гото'ванiе _е=v\гльскагw
ми'ра,гвозде'й w=був_е'нiя, кро'вiю w= но'гъ
теку'щею, sмi'я наблюда'ющаго пя'ту на'шу w=слjьпи`, и=
свидjь'тельства вjьне'цъ прiя`. тjь'мъ моли'твами и='хъ,
хр\сте` бж~е, пригвозди` стра'ху твоему` плw'ти на'шя, и=
поми'луй на'съ.

%<Сла'ва, гла'съ г~:%>

%<К%>о'ль добро`, и= ко'ль красно`, самобра'тная мы'сль
му'ч_еникъ твои'хъ, гд\си; и='хже бо _е=стество` плотско'е
бра'тiй не сотвори`, сiя^ вjь'ра братолю'бная му'дрствовати
до кро'ве сотвори`. тjь'хъ моли'твами, хр\сте` бж~е,
поми'луй на'съ.

%<И= ны'нjь, бг~оро'диченъ, и=ли` кр\стобг~оро'диченъ.%>
По\д: Ве'лiя мч~никъ:

%<_О=%>ру'жiе се'рдце твое` про'йде, преч\стая, _е=гда`
сн~а твоего` на кр\стjь` ви'дjьла _е=си`, и= вопiя'ла
_е=си`: не безча'дну мя` покажи`, сн~е мо'й и= бж~е мо'й,
соблюды'й мя` по рж\ствjь` дв~у.

%<На стiхо'внjь _о=ктw'иха. Сла'ва, ст~ы'хъ, гла'съ в~.
А=нато'лiево:%>

%<В%>и'дящи дре'вле цр~ковь бж~iя, ва'шя по'двиги,
мч~ницы всемi'рнiи, дне'сь свjь'тлw о_у=краша'ется, и=
вjь'рнw пра'зднуетъ въ па'мяти ва'шей, jа='кw о_у='тварь
ца'рскую нося'щи срамоту`, на бж\ств_енныя ва'шя вы^я
наложе'нную руга'тельнjь: _е='юже сла'вы сподо'бистеся
нб\сныя, и= безконе'чнагw блаже'нства.

%<И= ны'нjь, бг~оро'диченъ, и=ли` кр\стобг~оро'диченъ.%>

%<_Е=%>гда` нескве'рная а='гница ви'дjь своего` а='гнца,
на заколе'нiе jа='кw чл~вjь'ка во'лею влеко'ма, пла'чущи
глаго'лаше: безча'дствовати мя` ны'нjь тщи'шися, хр\сте`,
ро'ждшую тя`. что` сiе` сотвори'лъ _е=си`, и=зба'вителю
вся'ческихъ; _о=ба'че воспjьва'ю и= сла'влю твою`, ю='же
па'че о_у=ма` и= сло'ва, кра'йнюю бл~гость, чл~вjьколю'бче.

%<На лiтургi'и, бл~ж_е'нна _о=ктw'иха, и= ст~ы'хъ,
пjь'снь г~, на д~. Прокi'менъ, гла'съ д~: С%>т~ы^мъ, и=`же
су'ть на земли` _е=гw`, о_у=диви` гд\сь вся^ хотjь^нiя своя^
въ ни'хъ. %<Стi'хъ: П%>редзрjь'хъ гд\са предомно'ю
вы'ну, jа='кw w=десну'ю мен_е` _е='сть, да не подви'жуся.
%<А=п\слъ къ _е=вре'_емъ, зача'ло т~л. А=ллилу'iа, гла'съ
в~. С%>е` ны'нjь что` добро`, и=ли` что` красно`, но _е='же
жи'ти бра'тiи вку'пjь; %<_Е=v\глiе луки`, зача'ло р~s.
Прича'стенъ: Р%>а'дуйтеся:

