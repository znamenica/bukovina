---
вечерня:
   отпустительно:
      тропарь:
       - глас: 2
         текст: Правдивая страстотерпца / и истинная Евангелия / Христова послушателя, /
            целомудренный Романе / с незлобивым Давидом, / не сопротив стаста / врагу сущу
            брату, / убивающему телеса ваша, / душам же коснутися не могущу. / Да плачется
            убо / злый властолюбец, / вы же, радующеся / с лики Ангельскими, / предстояще
            Святей Троице, / молитеся о державе / сродников ваших / богоугодней быти // и
            сыновом / Российским спастися.
       - глас: 4
         текст: Яко плодовита винограда, / отрасли добродетелей суще, / Небесный дождь /
            Христов прилете, / источающе отечеству своему / струю Православия, / Борисе
            пречудне / с доблим Глебом, / вкупе молитеся Господеви / сохранити град и люди, /
            и на враги пособствовати, / и душам нашим даровати // велию милость.
       - глас: 4
         текст: Мученическою кровию / порфиру окропивше светло, / украшени предстоите, /
            страдальцы славнии, / Царю Безсмертному, / и, венцы славы / от Него приимше, /
            молитеся стране нашей / подати на враги одоление / и душам нашим // велию милость.
      молитва: О двоице священная, братия прекрасная, доблии страстотерпцы Борисе
         и Глебе, от юности Христу верою, чистотою и любовию послужившии, и кровьми своими,
         яко багряницею, украсившиися, и ныне со Христом царствующии! Не забудите и нас,
         сущих на земли, но, яко тепли заступницы, вашим сильным ходатайством пред Христом
         Богом сохраните юных во святей вере и чистоте неврежденными от всякаго прилога
         неверия и нечистоты, оградите всех нас от всякия скорби, озлоблений и напрасныя
         смерти, укротите всякую вражду и злобу, действом диавола воздвигаемую от ближних
         и чуждих. Молим вас, христолюбивии страстотерпцы, испросите у Великодаровитаго
         Владыки всем нам оставление прегрешений наших, единомыслие и здравие, избавление
         от нашествия иноплеменных, междоусобныя брани, язвы и глада. Снабдевайте своим
         заступлением страну нашу и всех, чтуших святую память вашу, во веки веков. Аминь.
утреня:
   величание: Величаем вас, / страстотерпцы святии, / и чтим честная страдания ваша, /
      яже за Христа // претерпели есте.
   канон:
      кондак:
       - глас: 3
         текст: Возсия днесь / преславная память ваша, / благороднии страстотерпцы Христовы, /
            Романе и Давиде, / созывающи нас к похвалению / Христа Бога нашего. / Тем, притекающе /
            к раце мощей ваших, / исцеления дар приемлем / молитвами вашими, святии: /
            вы бо божественнии // врачеве есте.
       - глас: 8
         текст: Аще и убиени бысте / и во гробех положени, / но на Вышнее / Царство преидосте, /
            оваго бо копии насунута, / другаго же, яко агнца незлобива, / ножем зарезаша, /
            тем и кровь ваша / бысть исцеление миру, / верою призывающим вас, // святии,
            на помощь.
