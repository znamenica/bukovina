<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<ПРИЛОЖЕ'НIЕ%>

%<Мjь'сяца тогw'же во в~-й де'нь.%>

%<Пренесе'нiе моще'й ст~ы'хъ мч~никwвъ бори'са и=
глjь'ба, нарече'нныхъ во ст~о'мъ креще'нiи рwма'на и=
давi'да.%>

%<Ве'черъ. Б%>л~же'нъ му'жъ: %<а~-й а=нтiфw'нъ.%>

%<На Г%>д\си воззва'хъ: %<стiхи^ры, гла'съ _е~.%>

%<Подо'бенъ: Р%>а'дуйся:

%<Р%>а'дуйся и= весели'ся, вышегра'де, красу'йся и=
ра'дуйся, ст~а'я цр~ковь, въ ню'же пренесе'ни бы'ша
и=сцjьле'нiя ст~i'и и=сто'чницы и= побw'рницы на враги`,
побjь^ды даю'щiи вjь^рнымъ, те'плiи засту^пницы ду'шъ и=
тjьле'съ на'шихъ. тjь'мъ дне'сь вси` почита'емъ ч\стно'е
пренесе'нiе тjьле'съ ва'шихъ, сла'внiи. Хр\сту`
помоли'теся дарова'ти душа'мъ на'шымъ ми'ръ и= ве'лiю
мл\сть.

%<Р%>а'дуйтеся и= весели'теся, самобра'тнiи,
красу'йтеся и= весели'теся, до'брiи врачи`, се' бо
прiя'ли _е=сте` о_у= хр\ста` жела'_емыя вjьнцы`, и='миже
стра^сти и= неду'зи вси` и=сцjьля'ются. Вы' бо
сокру'шистjь бjьсw'вскiя кw'зни и= пога^нскiя полки`.
ва'шими бо мл~твами и= посо'бiемъ вjь'рнiи лю'ди на'ши
держа'внw побjьжда'ютъ. тjь'мъ и= мы` дне'сь, па'мять
ва'шу сла'вяще, вопiе'мъ: хр\сту` помоли'теся дарова'ти
душа'мъ на'шымъ ми'ръ и= ве'лiю мл\сть.

%<Р%>а'дуйся, ст~а'я цр~ковь, ди'вная впра'вду, въ
ню'же пренесе'ни бы'ша ст~ы^я ра'ки, jа=`же и='мутъ въ
себjь` да'ры и=сцjьле'нiя бл~года'ти, чт\сна^я тjьлеса`
ва^ша, хр\стw'ви мч~ницы. Вы' бо смире'нiе стяжа'сте и=
цjьлому'дрiе, служи'теля же невjь'рствовавша въ стра'хъ
вложи'сте и= о_у=вjь'рили _е=сте`. Неду'зи и= стра^сти
и=сцjьля'ются, и= бjьсw'въ мно'жество и=счеза'ютъ,
прогони'ми быва'ютъ невjь'рныхъ полцы` посо'бiемъ
ва'шимъ. хр\сту` помоли'теся дарова'ти душа'мъ на'шымъ
ми'ръ и= ве'лiю мл\сть.

%<Сла'ва, гла'съ s~. Самогла'сенъ:%>

%<П%>рiиди'те, ли'къ соста'вльше, возвели'чимъ
чудотво'рцы и= мч~ники, и=`же зако'ннw пострада'вшыя и=
свjь'тлw со держа'вными мч~ники вjьнча'вшыяся, и= со
безпло'тными тр\оцjь предстоя'щыя, мо'лятъ о_у=мири'ти
мi'ръ и= спасти` ду'шы на'шя.

%<И= ны'нjь, бг~оро'диченъ.%>

%<Вхо'дъ. Прокi'менъ дне` и= чт_е'нiя мч~нич_еская
(зри` ли'стъ р~f на w=б.)%>

%<На лiтi'и стiхи^ры, гла'съ д~:%>

%<А='%>ще и= земна'гw цр\ствiя, но'вый ка'iнъ
бг~оненави'стникъ и= братоненави'стный о_у=бi'йственнjь
лиши` ва'съ. Хр\сто'съ же непреходя'щее и= безконе'чное
цр\ство ва'мъ дарова`, _е=му'же со а='гг~льскими
во'инствы предстоя'ще, моли'теся спасти` любо'вiю пою'щыя
всеч\стну'ю и= многопра'зднственную па'мять ва'шу

%<З%>емля` w=святи'ся кро'вiю всеч\стно'ю ва'шею, и=
чл~вjь'цы w=богати'вшеся ва'ми, и=сцjьле'нiе незави'стнw
прiе'млютъ, бг~ому'дрiи о_у=гw'дницы хр\стw'ви, сла'вне
рwма'не съ неsло'бивымъ давi'домъ. Моли'теся гд\севи,
_е=му'же w\т ю='ности прилjьпи'стеся, сп~сти` и=`же
вjь'рою пою'щыя ва'съ.

%<Сла'ва, гла'съ s~:%>

%<Д%>не'сь вjь'рныхъ собо'ри, ли'къ дх~о'вный
соста'вивше, въ па'мяти ст~ы'хъ мч~никъ ст~олjь'пнw
ликовству'емъ и= весе'лiемъ гд\са просла'вимъ,
просла'вльшаго ст~ы^я своя^, си'мъ а='бiе
о_у=чу'вствившеся и= кла'няющеся чудотво'рному гро'бу,
вопiе'мъ: ра'дуйтеся, дру'зи гд\сни, попра'вшiи главу`
sмi'еву: ра'дуйтеся, и=`же по _о=бы'чаю _о='бразъ
невре'днw сохра'нше: ра'дуйтеся, хр\сто'вы ра'ди
за'повjьди о_у=бiе'нiе прiи'мшiи: ва^ша же тjьлеса`, на
мjь'стjьхъ непрохо'дныхъ и= пусты'хъ пов_е'ржена, сто'лпъ
_о='гненъ возвести`. Ра'дуйтеся, цвjь^тницы бл~гово'нни,
крi'ни неувяда'емiи рwссi'йстiи, непреста'ннw моля'щiися
хр\сту` поми'ловатися и= сп~сти'ся свjьтоно'сную ва'шу
па'мять пра'зднующымъ.

%<И= ны'нjь, бг~оро'диченъ.%>

%<На стiхо'внjь стiхи^ры, гла'съ в~:%>

%<П%>рiиди'те, цjьлому'дрiя люби'телiе, мч~никъ
дво'ицу восхва'лимъ, ч\стымъ се'рдцемъ хр\ста`
возлю'бльшихъ, и=`же душа'ми и= тjьлесы` неразлу'чни и=
мо'лятся гд\севи спасти'ся душа'мъ на'шымъ.

%<Стi'хъ: П%>ра'ведникъ, jа='кw фi'нi_ксъ,
процвjьте'тъ и=, jа='кw ке'дръ, и='же въ лiва'нjь,
о_у=мно'жится.

%<W\т%> ст~а и= ч\стна` ко'рене и=зра'стше, пресла'вне
рwма'не съ неsло'бивымъ давi'домъ, нетлjь'емую сла'ву
па'че тлjь'нныя и=збра'вше и= хр\сто'вы любве` ра'ди
пострада'вше, _е=го'же моли'те сп~сти` на'съ, любо'вiю
ва'съ почита'ющихъ.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<З%>а'пwвjьди хр\стw'вы дjь'лы и=сполня'юще и= w=
о_у=бива'ющихъ моля'щеся: не поста'ви и=`мъ, гд\си,
грjьха` сегw`, гл~го'люще, мл~твами гд\си твои'хъ
о_у=гw'дникъ посли` на'мъ бога^тыя твоя^ мл\сти.

%<Сла'ва, гла'съ s~:%>

%<П%>рiиди'те, восхва'лимъ чудотво'рцы и= мч~ники:
сi'и бо, зако'ннw пострада'вше, побjьди'ша супроти'внаго
врага`. и= ны'нjь, свjь'тлw о_у=кра'шени, предстоя'тъ
хр\сту`, ра'дующеся. тjь'мъ и= мы` пjь'сньми па'мять
и='хъ ве'селw похва'лимъ, любо'вiю вопiю'ще: ра'дуйтеся,
вселе'ннjьй засту^пницы и= побw'рницы на враги`:
ра'дуйтеся, врачи` боля'щымъ и= бjьсw'мъ прогони'телiе:
ра'дуйтеся, _w любе'зная версто`, бра'тiе прекра'снiи,
рwма'не сла'вный и= давi'де чу'дный, люби'мцы хр\стw'ви,
за ны` моли'те ст~у'ю тр\оцу, о_у=мири'ти мi'ръ и=
сп~сти` ду'шы на'шя.

%<И= ны'нjь, бг~оро'диченъ.%>

%<Тропа'рь, гла'съ д~:%>

%<Д%>не'сь цр~кw'вная разширя'ются нjь^дра,
прiе'млющiи бога'тство бж~iя бл~года'ти, веселя'тся
ру'сстiи собо'ри, ви'дяще пресла^вная чудеса`, jа=`же
твори'те приходя'щымъ къ ва'мъ вjь'рою, ст~i'и
чудотво'рцы бори'се и= глjь'бе, моли'те хр\ста` бг~а, да
сп~се'тъ ду'шы на'шя.

%<И='нъ тропа'рь, гла'съ в~:%>

%<П%>реч\стнi'и и= цjьлому'дреннiи, и= неsло'бивiи
страстоте'рпцы, рwма'не сла'вный и= давi'де чу'дный,
и='го бо гд\сне _е=v\гльски на ра'мо взе'мше,
послjь'довасте хр\сту`, и= кре'стъ _е=гw`, jа='кw
ски'петръ, въ руку` и=му'ще, врага` бра'та и= sла'го
властолю'бца соwдолjь'сте, и= то'й ны'нjь въ гее'ннjь
му'чится, вы' же ра'дуетеся, съ ли'ки а='гг~льскими
предстоя'ще ст~jь'й тр\оцjь, моли'теся w= держа'вjь
срw'дникъ ва'шихъ, бл~гоуго'днjьй бы'ти, и= сыновw'мъ
ру^сскимъ сп~сти'ся.

%<И='нъ тропа'рь, гла'съ д~:%>

%<М%>ч~ницы гд\сни спа'сшiися, пресла'внiи бл~же'ннiи
кня'зи бори'се и= глjь'бе, тружда'ющымся бы'стрiи
помw'щницы, неду^жнымъ цjьли'тели, вы' бо бwлjь'зни
врачу'ете притека'ющихъ въ цр~ковь съ вjь'рою. тjь'мже и=
мы` мо'лимся: w\т бjь'дъ и=зба'вите на'съ, чту'щихъ съ
любо'вiю пренесе'нiе моще'й ва'шихъ.

%<И='нъ тропа'рь, гла'съ и~:%>

%<Д%>не'сь вся'кая душа` вjь'рныхъ весели'тся, въ
пренесе'нiе ч\стны'хъ моще'й ва'шихъ, бори'се и= глjь'бе,
слjьпы^я просвjьща'ете, нjьмы^мъ о_у=ста` w\тверза'ете и=
печа^льныя о_у=тjьша'ете, прiя'ли бо _е=сте` w\т хр\ста`
бг~а бл~года'ть и=сцjьле'нiй, моли'теся w= душа'хъ
на'шихъ.

%<На о_у='трени.%>

%<По а~-мъ стiхосло'вiи сjьда'ленъ, гла'съ а~.%>

%<Подо'бенъ: К%>а'мени запеча'тану:

%<S%>вjьзды` незаходи^мыя, пресвjь^тлая свjьти^ла
jа=ви'лися _е=сте`, сла'вный рwма'не съ до'блимъ
давi'домъ, дне'сь и= по кончи'нjь то'чите и=сцjьл_е'нiя.
сла'ва да'вшему ва'мъ крjь'пость, сла'ва вjьнча'вшему
ва'съ, сла'ва дjь'йствующему ва'ми и=сцjьле'нiе.

%<Сла'ва, и='нъ сjьда'ленъ, гла'съ то'йже:%>

%<Д%>не'сь земля` ру'сская ва'ми, страстоте'рпцы
хр\стw'ви, кня'же бори'се и= сла'вный глjь'бе, сы'ны
вели'кагw кня'зя влади'мiра, свjь'тится, jа='кw со'лнце,
свои'ми бо вjьнцы` на всю` ру'сскую зе'млю сiя'ете,
моли'те хр\ста` бг~а на'шего за вся^ вjь^рныя хр\стiа'ны,
да сп~се'тъ ду'шы на'шя.

%<И= ны'нjь, пра'здника.%>

%<По в~-мъ стiхосло'вiи сjьда'ленъ, гла'съ д~:%>

%<З%>а'висти ра'ди погу'блени w\т своегw` бра'та,
и='мже приведе'ся, jа='кw а='гнцы, бг~у, пожро'шася
во'лею, за о_у=бива'ющыя бг~у моля'щеся, и='хже мл~твами
сп~си` ду'шы на'шя.

%<Сла'ва, и='нъ сjьда'ленъ, гла'съ то'йже:%>

%<С%>о ст~ы'ми ны'нjь всели'лися _е=сте`, ст~у'ю свою`
сконча'сте жи'знь, тjь'мъ и= ра'ка ва'ша и=сто'чникъ
и=сцjьле'нiй показа'ся, рwма'не пребл~же'нне съ чу'днымъ
давi'домъ, мл~твами ва'шими w\т напа'сти и=зба'вите
на'съ, ва'съ почита'ющихъ.

%<Сла'ва, и= ны'нjь, бг~оро'диченъ:%>

%<В%>ъ кро'въ тво'й, преч\стая дв~о, прибjьга'ющихъ,
мольбу` прiими` w\т на'съ и= не преста'й моля'щи
чл~вjьколю'бца сп~сти'ся рабw'мъ твои^мъ.

%<По полv"еле'и сjьда'ленъ, гла'съ и~:%>

%<Подо'бенъ: П%>рему'дрости:

%<Б%>л~же'нна о_у=`бо земля`, крw'ви ва'шя
воспрiе'мшая, и=злiя'нны w\т непра'веднагw бра'та и=
врага`, пречу'дная и= предо'брая версто`, и='стинjь
побw'рницы и= приста'нище небу'рное су'щымъ въ бjьда'хъ,
тjь'мъ досто'йнw бл~жи'ми _е=сте`, рwма'не сла'вне съ
неsло'бивымъ давi'домъ. моли'те хр\ста` бг~а
согрjьше'нi_емъ w=ставле'нiе дарова'ти, чту'щымъ любо'вiю
ст~у'ю па'мять ва'шу.

%<Сла'ва, и='нъ сjьда'ленъ, гла'съ то'йже:%>

%<К%>ъ бж~е'ственнjьй красотjь` пресвjь'тлw взя'стеся
бл~года'тiю, з_емны'я концы` по'хоти попра'вше свы'ше
стра'стiю, рwма'не и= давi'де, вселе'ннjьй свjьти^ла.
тjь'мъ мо'лимся w\т тмы` грjьхо'вныя и= w\т неду^гъ
и=зба'вити на'съ, мо'лимъ ва'съ: моли'те бг~а w= всjь'хъ
на'съ.

%<И= ны'нjь, бг~оро'диченъ:%>

%<_W%> прест~а'я дв~о, мт~и хр\сто'ва, души` моея`
стра^сти и=сцjьли`, jа=`же без\ъ о_у=ма` содjь'яхъ,
молю'ся, и= тишину` ми` пода'ждь: а='зъ бо ду'шу
w=скверни'хъ и= тjь'ло, _о=кая'нный, и= не вjь'мъ,
что` сотворю` въ де'нь суда`, _е=гда` а='гг~ли ду'шу
мою` разлуча'тъ w\т о_у=бо'гагw моегw` тjьлесе`, тогда`
предста'тельница ми` бу'ди, и=збавля'ющи мя` муче'нiя,
при'снw моля'щи сн~а своего` согрjьше'нi_емъ w=ставле'нiе
дарова'ти, тебе' бо и=мjь'ю наде'жду, ра'бъ тво'й.

%<Степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: Ч%>естна` пред\ъ гд\семъ сме'рть
прп\дбныхъ _е=гw`. %<Стi'хъ: Ч%>то` возда'мъ гд\севи w=
всjь'хъ, jа=`же воздаде' ми; %<В%>ся'кое дыха'нiе:
%<_Е=v\глiе w\т луки`, зача'ло р~s.%>

%<По н~-мъ _псалмjь` стiхи'ра, гла'съ s~:%>

%<Д%>не'сь о_у=`бо соше'дшеся, многосостоя'нiе
цр~ко'вное, пjь'сньми хва'ляще хвала'мъ досто'йнаго
самоде'ржца влади'мiра, повину'вшася багряни'цы цр\ствiя
хр\сто'ва и= лю'ди своя^ просвjьти'вша бл~гоче'стiемъ,
w\т негw'же многосвjь^тлая два` свjьти^ла произыдо'сте,
бори'съ со глjь'бомъ. и='хже не терпя`, бг~оме'рзскiй
братоненави'стникъ _о=ру'жiемъ тjь'хъ закала'етъ. но
мл~твами, бж~е, твои'хъ о_у=гw'дникъ сп~си` ду'шы на'шя.

%<Канw'нъ мч~никwмъ, гла'съ и~.%>

%<Пjь'снь а~. I=рмо'съ:%>

%<С%>окру'шившему бра^ни мы'шцею свое'ю и= прове'дшему
i=и~ля сквозjь` чермно'е мо'ре, пои'мъ _е=му`, jа='кw
и=зба'вителю на'шему бг~у: jа='кw просла'вися.

%<П%>охва'лимъ, вjь'рнiи, пресла'вную и= ч\стну'ю
дво'ицу, прехва'льныхъ мч~никъ рwма'на и= давi'да,
и='миже хр\сто'съ просвjьти` всю` страну` ру'сскую.

%<Д%>арова'вшему си^мъ да'ръ бл~года'ти и=сцjьле'нiя,
стра^сти и= неду'ги и=сцjьля'ти, вл\дцjь хр\сту`
воспои'мъ сп~су и= и=зба'вителю на'шему, jа='кw
просла'вися.

%<Jа='%>коже рече` хр\сто'съ: вjь'руяй въ мя`, дjьла`,
jа=`же а='зъ творю`, и= то'й сотвори'тъ, и= бо'лша си'хъ.
сiя^ прiе'мша, ст~i'и мч~ницы, боля'щыя и=сцjьля'ете и=
ду'хи бjьсw'вскiя w\тго'ните.

%<Бг~оро'диченъ:%>

%<Ч%>т\снjь'йшую херувi^мъ и= сла'внjьйшую серафi^мъ,
ро'ждшую на земли` бг~а сло'ва, ч\стоты` хра'мъ
душе'вный, бц\ду мр~i'ю вjь'рнw восхва'лимъ.

%<Катава'сiа пра'здника.%>

%<Пjь'снь г~. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся
ро'гъ мо'й въ бз~jь мое'мъ, разшири'шася на враги^ моя^
о_у=ста` моя^, возвесели'хся w= сп~се'нiи твое'мъ.

%<Ч%>т\сны'мъ пренесе'нiемъ тjьле'съ ва'шихъ,
сла'внiи, просла'вися чт\сна'я цр~ковь, и=му'щая въ
себjь` бл~года'ти сокро'вище неwску'дное и= пречу'дное.

%<С%>т~ы^я ра^ки ва'ши ч\стны^я и=му'щи въ себjь`
да'ры бл~года^тныя, пресла'вная тjьлеса` ва^ша, ст~i'и
мч~ницы бори'се и= глjь'бе, врачи` неду^жнымъ.

%<С%>вjь'телъ вои'стину и= преч\стенъ вышегра'дъ,
превы'ше бо всjь'хъ градw'въ превознесе'ся, и=мы'й въ
себjь` ч\стну'ю цр~ковь, въ ню'же пренесе'ни бы'ша
би'сери многоцjь'ннiи.

%<Бг~оро'диченъ:%>

%<О_у=%>тверди`, дв~о, помышле'нiе мое` и= о_у='мъ
мо'й пла'вающiй о_у=тиши`, ко'рмчiю бо родила` _е=си` и=
w=чи'стника собла'знwмъ на'шымъ.

%<Конда'къ и= i='косъ пра'здника.%>

%<И='нъ конда'къ ст~ы'хъ, гла'съ г~:%>

%<П%>рiиди'те, вси` ру'сстiи собо'ри, чудотвw'рцу и=
мч~нику бори'са и= глjь'ба восхва'лимъ, зако'ннw бо
пострада'вше, побjьди'сте сопроти'внаго врага`, тjь'мъ
ст~ы'мъ заступле'нiемъ кня'зи ру'сстiивраги`
побjьжда'ютъ, тjь'мъ па'мять _е='ю ве'селw и= любо'вiю
похва'лимъ, вопiю'ще: за ны` моли'те ст~у'ю тр\оцу,
о_у=мири'ти мi'ръ и= сп~сти` ду'шы на'шя.

%<И='нъ конда'къ ст~ы'хъ, гла'съ д~:%>

%<W\т%> гро'ба зна'м_енiя показа'сте во странjь`
ру'сстjьй, jа=ви'ся дне'сь бл~года'ть и=сцjьле'нiя
всjь^мъ, къ ва'мъ, страстоте'рпцы, притека'ющымъ съ
вjь'рою, бори'се сла'вный со глjь'бомъ чу'днымъ. крjь'пцы
вjь'рою, добропобjь'днiи мч~ницы, за хр\ста` под\ъе'мше
разли^чныя му^ки, и= на мнw'га лjь^та сокров_е'ни бы'ша
ва'ши ст~i'и мо'щи, ны'нjь же jа=вля'етеся w\т земли`,
возсiя'вше луча'ми, jа='кw бога'тство многоцjь'нно, и= въ
цр~ковь бж~iю ч\стнw носи'ми, а=рхiер_е'й бж~iихъ
дла'ньми. тjь'мже вопiе'мъ ва'мъ: ра'дуйтеся, кня'зи,
ру'сстiи засту^пницы.

%<Сjьда'ленъ ст~ы'хъ, гла'съ и~:%>

%<Х%>р\стw'вы о_у=вjь'дjьвше за'пwвjьди бл~гi^я, того`
возлюби'вше, страстонw'сцы сла'внiи, w= о_у=бiе'нiи
тjьлесе` неради'сте, ду'шы же прекра^сныя въ ру'цjь
хр\сту` преда'сте: _о='въ, копiе'мъ пробода'емь,
веселя'щеся, другi'й же, jа='кw а='гня, без\ъ ми'лости
закала'емь, сегw` ра'ди прiя'ша да'ръ и=сцjьле'нiя,
мч~ницы самобра'тнiи, моли'те хр\ста` бг~а грjьхw'въ
w=ставле'нiе дарова'ти чту'щымъ любо'вiю ст~у'ю па'мять
ва'шу.

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<П%>роро'къ а=вваку'мъ о_у='мныма _о=чи'ма прови'дjь,
гд\си, прише'ствiе твое`, тjь'мъ и= вопiя'ше: w\т ю='га
прiи'детъ бг~ъ. сла'ва си'лjь твое'й, сла'ва
снизхожде'нiю твоему`.

%<Б%>ра'тiе прекра'снiи, ра'дуйтеся, jа='кw вjьнцы`
жела'_емыя w\т бг~а прiе'мше и= сегw` ра'ди w=ста'вльше
всю` сла'ву тлjь'ющую, да хр\ста` прiwбря'щете
_е=ди'наго, би'сера безцjь'ннаго.

%<Х%>р\стw'вы о_у=вjь'дjьвше за'пwвjьди бж~е'ств_енныя
и= тому` послjь'дующе, воста'нетъ бо, рече`, бра'тъ на
бра'та, сегw` ра'ди прiя'сте ну'ждную сме'рть, jа='кw
а='гнцы закала'еми.

%<П%>рободе'нному на крестjь` копiе'мъ тебе` ра'ди
послjь'дуя стопа'мъ, а='гнцу бж~iю, сла'вный страда'льче,
о_у=бi'йцамъ не проти'влься, бори'се чу'дный, во'ине
до'блiй.

%<Бг~оро'диченъ:%>

%<Р%>а'дуйся, душе'вная цр~ковь и= руно` преч\стое
бг~оро'сное, воды` живы'я и=сто'чниче неистека'ющiй,
вл\дчце, запечатле'нный дв~ствомъ, рабы^ своя^ сохрани`
w\т всjь'хъ sw'лъ.

%<Пjь'снь _е~. I=рмо'съ:%>

%<Г%>д\си бж~е на'шъ, ми'ръ да'ждь на'мъ, гд\си бж~е
на'шъ, стяжи' ны, гд\си, ра'звjь тебе` и=но'гw не вjь'мы,
и='мя твое` и=мену'емъ.

%<Jа='%>кw а='гнецъ безsло'бивъ, не рету'я же, ни
вопiя`, сн~ъ бж~iй веде'ся на сме'рть. вы' же, сему`
послjь'дующе, не w\т врага`, но w\т сро'дника о_у=бiе'ни
бы'сте.

%<В%>о'зрастомъ и= ю='ностiю w= любви` преле'стнjьй
небрего'сте, ст~i'и, хр\стw'вы за'пwвjьди и=сполня'юще,
вjь'чную жи'знь прiwбрjьто'сте.

%<В%>торы'й солу'нь ра'дуется, въ странjь` ру'сстjьй
вышегра'дъ сла'вный, и=мjь'я въ себjь` бл~года'ть сла'вну
пренесе'нiемъ тjьле'съ ва'шихъ.

%<Бг~оро'диченъ:%>

%<О_у=%>врачу'й, преч\стая вл\дчце, ду'шу мою`, мwлвы`
же и= напа^сти бjьсw'вскiя прогоня'ющи, врача' бо
страсте'мъ родила` _е=си` и= творца` всjь'хъ.

%<Пjь'снь s~. I=рмо'съ:%>

%<Jа='%>кw во'ды мwрскi'я, чл~вjьколю'бче, волна'ми
жите'йскими w=бурева'юся. тjь'мже, jа='кw i=w'на, та'кw
вопiю' ти: возведи` w\т тли` живо'тъ мо'й, благоутро'бне
гд\си.

%<В%>ся'кw мjь'сто w=ст~и'ся и= и='же въ неду'зjьхъ
и=сцjьлева'ются посjьще'нiемъ ва'шимъ, врачи`
пресла'внiи, слjьпi'и прозира'ютъ, хромi'и хо'дятъ,
слу'цыи простира'ются.

%<В%>о всю` зе'млю и=зыдо'ша вjьща^нiя а=п\сльская,
ва'шими же чуде'съ и=сцjьл_е'нiи вселе'нная и=спо'лнися,
вjь^рнымъ бо и=сточа'ете здра'вiе _о=би'льнw, сла'внiи.

%<С%>ло'во твое` и=спо'лнися, чл~вjьколю'бче, _е='же
рече` о_у=ченикw'мъ свои^мъ, гра'дъ бо не о_у=кры'ется,
верху` горы` стоя`. и= се' бо вышегра'дъ просвjьща'етъ
всю` зе'млю ру'сскую jа=вле'нiемъ ст~ы'хъ твои'хъ, гд\си.

%<Бг~оро'диченъ:%>

%<В%>сепjь'тая дв~о, свjь'тлый _о='блаче, прожени`
мра'къ души` моея`, jа='кw со'лнце пра'ведное ро'ждшая,
и= наста'ви мя` на стезю` живо'тную мольба'ми свои'ми,
пренепоро'чная.

%<Конда'къ, гла'съ д~.%>

%<Подо'бенъ: Jа=%>ви'лся _е=си` дне'сь:

%<Jа=%>ви'ся дне'сь въ странjь` ру'сстjьй блг\дть
и=сцjьле'нiя всjь^мъ, къ ва'мъ, бл~же'ннiи, приходя'щымъ
и= вопiю'щымъ: ра'дуйтеся, засту^пницы те'плiи.

%<I='косъ:%>

%<Н%>овоявле'нныхъ му'ч_еникъ пресла'вная па'мять
дне'сь ру'сстjьй земли` свjь'тлw возсiя`, свjь^тлы бо
jа=ви'стеся sвjь'зды w\т бг~а, чудесы` w=блиста'юще,
и='хже въ па'мять гд\сь всjь^мъ вjь^рнымъ подае'тъ
и=сцjьле'нiе и= въ темни'цjьи=збавле'нiе.
тjь'мже и= мы`, немощнi'и, прiиди'те, воспои'мъ сiя^, да
воспрiи'мемъ здра'вiе, просвjьща'ете бо слjьпы^я и=
неду^жныя и=сцjьля'ете, засту^пницы те'плiи.

%<Пjь'снь з~. I=рмо'съ:%>

%<Х%>алде'йская пе'щь, _о=гне'мъ распала'емая,
w=роша'шеся дх~омъ, бж~iимъ предстоя'нiемъ, _о='троцы
поя'ху: бл~гослове'нъ _е=си`, бж~е _о=т_е'цъ на'шихъ.

%<В%>ра^жiя и=счеза'ютъ полцы`, и= пога^нская тjьлеса`
постла'на быва'ютъ под\ъ но'ги во'инwвъ на'шихъ,
призыва'ющихъ и=мена` ст~ы^я ва^ша, мч~ницы хр\стw'ви.

%<П%>ресла'внw просла'вися вся'ко мjь'сто и= страна`,
въ ни'хже созда'ни бы'ша ч\стны^я цр~кви всjь'ми
вjь'рными w= и='мени ва'шемъ, сла'внiи хр\стw'ви мч~ницы.

%<К%>то` не диви'тся зе'мленъ ва'шему цjьлому'дрiю,
ца'ри и= кня'зи, судiи^ же и= вси` вjь'рнiи, ва^ша
чудеса` пресла^вная ви'дяще, неисцjь^льныя бо стра^сти
и=сцjьля'ете вопiю'щымъ: бл~гослове'нъ бг~ъ _о=т_е'цъ
на'шихъ.

%<Бг~оро'диченъ:%>

%<П%>реч\стая вл\дчце, вл\дку всjь'хъ ро'ждшая,
вл\дчества мя` sла'гw свободи'въ, наста'ви на пу'ть
живо'тный, бл~гослове'нная бц\де прера'дованная.

%<Пjь'снь и~. I=рмо'съ:%>

%<П%>окрыва'яй вода'ми превы'спр_енняя своя^,
полага'яй мо'рю предjь'лъ песо'къ и= содержа'й вся^, тя`
пое'тъ со'лнце, тя` сла'витъ луна`, тебjь` прино'ситъ
пjь'снь вся` тва'рь, jа='кw содjь'телю всjь'хъ во вjь'ки.

%<П%>омо'щники въ ско'рбехъ, и= въ напа'стехъ, и=
бjьда'хъ, и= въ темни'цjь и=збавле'нiе, и= на бра'ни
заступле'нiева'шимъ посjьще'нiемъ w\т бг~а
прiе'млемъ, призыва'юще ва'съ, хра'брiи, бра'тiе
прекра'снiи.

%<И=%>сцjьля'ете стра^сти, и= бjь'сы прого'ните, и=
напа^сти разоря'ете всjь'мъ, сла'вящымъ пресла'внw ст~о'е
пренесе'нiе тjьле'съ ва'шихъ, всехва'льнiи мч~ницы
хр\стw'ви, засту^пницы гра'ду на'шему.

%<_W%> бл~же'нная, ст~а'я вои'стину дво'ице
преди'вная, вы` кня'зи княз_е'мъ, хра'бри же хр\стw'ви
мч~ницы, w= на'съ те'плiи моли'тв_енницы, вы' бо
w=брjьта'етеся вско'рjь, w\т бjь'дъ и=збавля'юще.

%<Бг~оро'диченъ:%>

%<W=%>мраче'нiе души` моея` прожени`, всеч\стая дв~о,
неразу'мiя се'рдце мое` просвjьти` и= о_у='мъ мо'й
w=зари`, ро'ждшая вели'каго совjь'та а='гг~ла, i=и~са
чл~вjьколю'бца, бг~а же и= чл~вjь'ка, во _о=бое'мъ
соверше'на.

%<Пjь'снь f~. I=рмо'съ:%>

%<Б%>л~гослове'нъ гд\сь, бг~ъ i=и~левъ, воздви'гнувый
ро'гъ сп~се'нiя на'мъ въ дому` дв~довjь, _о='трока
своего`, въ ни'хже посjьти` на'съ восто'къ съ высоты` и=
напра'вилъ ны` _е='сть на пу'ть ми'ра.

%<Б%>л~гослове'нъ гд\сь бг~ъ всjь'хъ, страну' же и=
вся^ лю'ди защища'я, чту'щихъ ва'ши ра'ки, сла'внiи, въ
ч\стнjьй цр~кви, въ ню'же принесе'ни бы'сте ст~а'я
тjьлеса` ва^ша сла^вная, рwма'не и= давi'де.

%<Б%>ж~е'ственною ре'вностiю распала'еми, w= че'сти
земнjь'й и= вла'сти небрего'сте, хр\стw'вы за'пwвjьди
соблюда'юще бж~е'ств_енныя, те'мнаго кня'зя попра'ли
_е=сте`, ст~i'и.

%<Б%>л~гослове'нъ гд\сь бг~ъ i=и~левъ, вjьнча'вый
дво'ицу преч\стну'ю, въ странjь` ру'сстjьй о_у=го'дникwвъ
свои'хъ, и='миже посjьти`на'съ, свjьтода'вче,
свы'ше, о_у=моле'нъ быва'я си'ми w= на'съ, сп~се на'шъ.

%<Бг~оро'диченъ:%>

%<Б%>л~гослове'нъ, гп\сже`, пло'дъ твоегw` чре'ва,
призва'вый на'съ и=з\ъ тмы` и= сjь'ни см_е'ртныя и=
w=святи'вый себjь` лю'ди и=збра'нны. сего` моли`,
преч\стая вл\дчце, рабw'мъ свои^мъ побjь^ды дарова'ти на
враги` проти^вныя.

%<Свjьти'ленъ. Подо'бенъ: Н%>е'бо sвjьзда'ми:

%<П%>рiиди'те, приступи'те, вjь'рнiи, въ бж~е'ственную
цр~ковь пресла'вныхъ мч~никъ рwма'на и= давi'да, и=`же
w=ста'виша сла'ву вре'менную и= возлюби'ша сла'ву
безконе'чную и= въ не'й лику'ютъ съ нб~е'сными чи'нми.
моли'те w= на'съ, чт\сну'ю ва'шу па'мять пра'зднующихъ.

%<Сла'ва, и= ны'нjь, пра'здника.%>

%<На хвали'техъ стiхи^ры, гла'съ а~. Подо'бенъ:
Н%>б~е'сныхъ чинw'въ:

%<С%>вjьтоза'рная, и= ст~а'я, и= бл~гоwбра'зная
мч~никwвъ бори'са и= глjь'ба всепра'зднественная возсiя`
па'мять, и='же, всю` зе'млю просвjьща'юще и= i='дwльскiй
мра'къ w\тгоня'юще, цjьльба'мъ бл~года'ть и=сточа'ютъ.

%<Ч\с%>тны'ми ка'плями крове'й ва'шихъ w=багри'сте
ри^зы ва'шя, бл~же'ннiи рwма'не и= давi'де, тjь'мъ
вjь'рою па'мять ва'шу пра'зднующе, моли'теся, мо'лимъ
ва'съ, о_у=мири'ти мi'ръ и= сп~сти` ду'шы на'шя.

%<Jа='%>кw _е=ди'нъ свjь'тъ во двою` тjьлеси`, мi'ръ
просвjьща'ете чуде'сными блиста'нiи, страстоте'рпцы
гд\сни, мра'къневjь'денiя w\тгоня'юще, тjь'мъ
воспjьва'емъ ра'достнw, похваля'юще ва'шу па'мять.

%<Сла'ва, гла'съ s~.%>

%<И=`%>же на земли` а='гг~лы и= на нб~си` чл~вjь'ки
бж~iи, ст~ы'хъ мч~никъ почти'мъ, кро'вiю бо ва'шею всю`
зе'млю рwссi'йскую w=святи'сте и= w\т вселе'нныя
просла'вистеся, сегw` ра'ди и= мы`, грjь'шнiи, къ ва'мъ
прибjьга'емъ, и=сцjьле'нiя да'ры прiе'млюще, о_у=гw'дницы
ст~i'и рwма'не и= давi'де, скорбя'щыя о_у=тjьша'ете,
печа^льныя заступа'ете, моли'теся w= душа'хъ на'шихъ.

%<И= ны'нjь, пра'здника.%>

%<Славосло'вiе вели'кое. И= w\тпу'стъ.%>

%<На лiтургi'и. Бл~ж_е'нны w\т канw'на, пjь^сни г~-я
и= s~-я. Прокi'менъ, гла'съ д~: С%>т~ы^мъ, и=`же су'ть на
земли` _е=гw`, о_у=диви` гд\сь вся` хотjь^нiя своя^ въ
ни'хъ. %<Стi'хъ: П%>редзрjь'хъ гд\са предо мно'ю вы'ну,
jа='кw w=десну'ю мене` _е='сть, да не подви'жуся.
%<А=п\столъ къ ри'млянwмъ, зача'ло ч~f. А=ллилу'iа,
гла'съ д~: В%>оззва'ша пра'веднiи, и= гд\сь о_у=слы'ша
и=`хъ, и= w\т всjь'хъ скорбе'й и='хъ и=зба'ви и=`хъ.
%<Стi'хъ: М%>нw'ги скw'рби пра'в_еднымъ, и= w\т всjь'хъ
и='хъ и=зба'витъ я=` гд\сь. %<_Е=v\глiе w\т i=wа'нна,
зача'ло н~в. Прича'стенъ: Р%>а'дуйтеся, пра'веднiи, w=
гд\сjь:

%<Моли'тва.%>

%<_W%> дво'ице сщ~е'нная, бра'тiя прекра^сная, до'блiи
страстоте'рпцы бори'се и= глjь'бе, w\т ю='ности хр\сту`
вjь'рою, ч\стото'ю и= любо'вiю послужи'вшiи, и= кровьми`
свои'ми, jа='кw багряни'цею, о_у=краси'вшiися, и= ны'нjь
со хр\сто'мъ ца'рствующiи. Не забу'дите и= на'съ, су'щихъ
на земли`, но, jа='кw те'плiи засту^пницы, ва'шимъ
си'льнымъ хода'тайствомъ пред\ъ хр\сто'мъ бг~омъ
сохрани'те ю='ныхъ во ст~jь'й вjь'рjь и= ч\стотjь`
неврежде'нными w\т вся'кагw прило'га невjь'рiя и=
неч\стоты`, w=гради'те всjь'хъ на'съ w\т вся^кiя ско'рби,
w=sлобле'нiй и= напра'сныя сме'рти, о_у=кроти'те вся'кую
вражду` и= sло'бу, дjь'йствомъ дiа'вола воздвига'емую w=
бли'жнихъ и= чужди'хъ. мо'лимъ ва'съ, хр\столюби'вiи
страстоте'рпцы, и=спроси'те о_у= великодарови'тагw вл\дки
всjь^мъ на'мъ w=ставле'нiе прегрjьше'нiй на'шихъ,
_е=диномы'слiе и= здра'вiе, и=збавле'нiе w\т наше'ствiя
и=ноплеме'нныхъ, междоусо'бныя бра'ни, jа='звы и= гла'да.
Снабдjьва'йте свои'мъ заступле'нiемъ страну` на'шу и=
всjь'хъ, чту'щихъ ст~у'ю па'мять ва'шу, во вjь'ки
вjькw'въ. %<а=ми'нь.%>

