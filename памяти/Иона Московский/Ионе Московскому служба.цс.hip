<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _е~_i-й де'нь.%>

%<Слу'жба, и='же во ст~ы'хъ, _о=ц~а` на'шегw i=w'ны,
митрополи'та моско'вскагw и= всея` рwссi'и.%>

%<Стiхи^ры на и~, гла'съ д~. Подо'бенъ: З%>ва'нный
свы'ше:

%<_Е=%>гда` бж\ственное * на'йде на тя` зва'нiе, *
i=w'но бг~ому'дре, * тогда` мi'ръ, и= jа=`же въ мi'рjь
w=ста'вилъ _е=си`, * и= хр\сту` послjь'довалъ _е=си` *
невозвра'тнымъ по'мысломъ. * w\т_ону'дуже всеви'дящее
_о='ко, * ви'дjьвъ твое` до'брое произволе'нiе, *
ст~и'тельствомъ тебе` о_у=краша'етъ: * сего` моли`, * и=
тому` помоли'ся * спасти` и= просвjьти'ти ду'шы на'шя.

%<Два'жды.%>

%<_Е=%>гда` бж\ственное сiя'нiе * въ се'рдцы твое'мъ, *
i=w'но ст~и'телю, всели'ся, * тогда` ра'дость пресвjь'тлую,
* и= пречестну'ю сла'ву вопрiи'мъ. * w\тсю'ду же вся^
су^щая, * jа='кw преходя^щая и=мjь'лъ _е=си`: * _е=ди'ному
же бг~у * w\т се'рдца прилjьпи'лся _е=си`. * того` моли`, *
и= тому` помоли'ся, * вели'кiй во а=рхiере'ехъ, * спасти` и=
просвjьти'ти ду'шы на'шя.

%<_Е=%>гда` бж\ственное раче'нiе * на'йде на тя`,
ст~и'телю, * тогда` ве'сь w\т ю='ности себе` * вл\дцjь
хр\сту` возложи'въ, * сегw` возжелjь'лъ _е=си`, * и=
вся'кихъ страсте'й * до'лу влеку'щихъ w=чи'щся. * w\тсю'ду
же до'мъ и= жили'ще * прест~а'гw дх~а jа=ви'лся _е=си`, *
пресла^вная содjьва'я чудодjь^йства: * хр\ста` моли`, *
спасти` и= просвjьти'ти ду'шы на'шя.

%<И='ны стiхи^ры, гла'съ то'йже. Подо'бенъ: Jа='%>кw
до'бля:

%<Н%>а земли` jа='кw а='гг~лъ пожи'въ, * всеблаже'нне
ст~и'телю i=w'но, * надъ страстьми` воцари'лся _е=си`, *
ху'ждшее покори'лъ _е=си` лу'чшему. * тjь'мже преше'дъ къ
непреходя'щему цр\ствiю, * моли'ся при'снw, * низпосла'ти
вjь'рнw чту'щымъ тя` * грjьхw'въ w=чище'нiе * и= ве'лiю
ми'лость.

%<Два'жды.%>

%<Б%>г~одарова'нную ти` па'ству, * ст~и'телю i=w'но, *
твои'ми о_у=ч_е'нiи до'брjь о_у=па'слъ _е=си`, * на
sла'цjьхъ живо'тныхъ: * ны'нjь же преше'дъ къ незаходи'мому
сiя'нiю, и= присносу'щному весе'лiю, * помина'й,
преблаже'нне, лю'ди * чту'щыя честно'е о_у=спе'нiе твое`, *
и= моли`, спасти'ся душа'мъ на'шымъ.

%<В%>ели'кагw а=рхiере'а, * i=w'ны блаже'ннагw *
свяще'нную па'мять дне'сь соверша'юще, * бж\ственными
пjь'сньми, прiиди'те, вси` почти'мъ, * w= на'съ всегда`
моля'щася, * низпосла'ти мно'жество щедро'тъ, * и= спасе'нiе
душа'мъ на'шымъ.

%<Сла'ва, гла'съ s~. Самогла'сенъ:%>

%<Б%>лагоуха'етъ бж\ственная ра'ка моще'й твои'хъ,
i=w'ност~и'телю, всjь^мъ вjь^рнымъ и=сцjьле'нiе,
душа'мъ и= тjьлес_е'мъ да'рующи. тjь'мже тя` мо'лимъ,
бг~одарова'нное твое` ста'до въ мi'рjь соблюсти`,
_о=те'чество же и= все` правосла'вiе: да вси` тебе` jа='кw
и='стиннаго па'стыря, и= моли'твенника къ бг~у, непреста'ннw
велича'емъ.

%<И= ны'нjь, бг~оро'диченъ: К%>то` теб_е` не
о_у=блажи'тъ:

%<Та'же вхо'дъ. Прокi'менъ дне`. Пар_емiи`.%>

%<При'тчей чте'нiе.%>

[Глава` г~] %<П%>а'мять пра'веднагw съ похвала'ми,
и= благослове'нiе гд\сне на главjь` _е=гw`. Блаже'нъ
человjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. Лу'чше бо сiю` купова'ти, не'жели
зла'та и= сребра` сокрw'вища. Честнjь'йшая же _е='сть
ка'менiй многоцjь'нныхъ: все' же честно'е недосто'йно _е=я`
_е='сть. Долгота' бо дне'й, и= лjь^та живота` въ десни'цjь
_е=я`: въ шу'ицjь же _е=я` бога'тство и= сла'ва: w\т
о_у='стъ _е=я` и=схо'дитъ пра'вда, зако'нъ же и= ми'лость на
я=зы'цjь но'ситъ. [и~] Послу'шайте о_у=`бо мен_е`, _w ча^да!
честна^я бо реку`: и= бл~же'нъ человjь'къ, и='же пути^ моя^
сохрани'тъ: и=схо'ди бо мои`, и=схо'ди живота`, и=
о_у=готовля'ется хотjь'нiе w\т гд\са. Сегw` ра'ди молю`
ва'съ, и= предлага'ю мо'й гла'съ сыновw'мъ человjь'ч_ескимъ:
jа='кw а='зъ прему'дрость о_у=стро'ихъ, совjь'тъ и= ра'зумъ,
и= смы'слъ, а='зъ призва'хъ. Мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` лю'бящыя люблю`, и='щущiи же мене` w=бря'щутъ
бл~года'ть. Разумjь'йте о_у='бw, неsло'бивiи, кова'рство,
ненака'заннiи же, прилага'йте сердца`. Послу'шайте мен_е` и=
па'ки, честна^я бо реку`: и= w\тве'рзу w\т о_у=сте'нъ
пра^вая, jа='кw и='стинjь поучи'тся горта'нь мо'й, м_е'рзски
же предо мно'ю о_у=стны` лжи^выя. Съ пра'вдою вси` глаго'лы
о_у='стъ мои'хъ: ничто'же въ ни'хъ стро'потно, ниже`
развраще'нно. Вся^ пра^ва су'ть разумjьва'ющымъ, и= прw'ста
w=брjьта'ющымъ ра'зумъ. Науча'ю бо ва'съ и='стинjь,
да бу'детъ w= гд\сjь наде'жда ва'ша, и= и=спо'лнитеся дх~а.

%<Прему'дрости соломw'новы чте'нiе.%>

[Глава` _i~] %<О_у=%>ста` прв\днагw ка'плютъ
прему'дрость: о_у=стнjь' же муже'й му'дрыхъ вjь'дятъ
бл~года'ть. О_у=ста` му'дрыхъ поуча'тся прему'дрости,
пра'вда же и=збавля'етъ и=`хъ w\т сме'рти. Сконча'вшуся
му'жу пра'ведну, не поги'бнетъ наде'жда. Сы'нъ бо пра'веденъ
ражда'ется въ живо'тъ, и= во бл~ги'хъ свои'хъ пло'дъ пра'вды
w=б\ъи'метъ. Свjь'тъ пра'в_еднымъ всегда`, и= w\т гд\са
w=бря'щутъ бл~года'ть и= сла'ву. Я=зы'къ му'дрыхъ дw'брая
свjь'сть, и= въ се'рдцjь и='хъ почi'етъ му'дрость. Лю'битъ
гд\сь преподw'бныя сердца`, прiя'тни же _е=му` вси`
непоро'чнiи въ пути`. Му'дрость гд\сня просвjьща'етъ лице`
разу'мнагw. [s~] Постига'етъ бо жела'ющыя ю=`, пре'жде да'же
разумjь'ти ю=`: и= о_у=до'бь о_у='зрится w\т лю'бящихъ ю=`.
О_у='треневавый къ не'й не о_у=труди'тся: и= бдя'й _е=я`
ра'ди вско'рjь безъ печа'ли бу'детъ. Jа='кw досто'йныхъ
_е=я` сама` w=бхо'дитъ и='щущи, и= во стезя'хъ _е=я`
jа=вля'ется и=`мъ благопрiе'мнjь. Му'дрости никогда'же
w=долjь'етъ sло'ба. [и~] Си'хъ ра'ди и= рачи'тель бы'хъ
добро'ты _е=я`: и= возлюби'хъ ю=`, и= поиска'хъ w\т ю='ности
моея`: и= взыска'хъ невjь'сту привести` себjь`, jа='кw
всjь'хъ вл\дка возлюби` ю=`: таи'нница бо _е='сть бж~iя
хи'трости, и= w=брjьта'тельница дjь'лъ _е=гw`. Труды` _е=я`
су'ть добродjь'т_ели: цjьлому'дрiю же и= ра'зуму та`
о_у=чи'тъ, пра'вдjь и= му'жеству, и='хже потре'бнjье
ничто'же _е='сть въ житiи` человjь'кwмъ. А='ще же и=
мно'гагw и=ску'сства жела'етъ кто`, вjь'сть др_е'вняя, и=
бы'ти хотя^щая разсмо'тритъ: свjь'сть и=зви^тiя слове'съ, и=
разрjьш_е'нiя гада'нiй: зна'м_енiя и= чудеса`
проразумjь'етъ, и= сбытiя^ време'нъ и= лjь'тъ: и= всjь^мъ
совjь'тникъ _е='сть бл~гъ, jа='кw безсме'ртiе _е='сть въ
не'й, и= бл~госла'вiе во _о=бще'нiи слове'съ_е=я`.
Сегw` ра'ди бесjь'довахъ ко гд\су, и= помоли'хся _е=му`, и=
рjь'хъ w\т всегw` се'рдца моегw`: [f~] бж~е _о=ц~_е'въ, и=
гд\си ми'лости, сотвори'вый вся^ сло'вомъ твои'мъ, и=
му'дростiю твое'ю о_у=стро'ивый человjь'ка, да владjь'етъ
бы'вшими w\т теб_е` тварьми`, и= да о_у=правля'етъ мi'ръ въ
преподо'бiи и= пра'вдjь, да'ждь ми` твои'хъ престо'лwвъ
присjьдя'щую прему'дрость, и= не w\тлучи` мен_е` w\т
_о='трwкъ твои'хъ: jа='кw а='зъ ра'бъ тво'й, и= сы'нъ
рабы'ни твоея`. Посли` ю=` съ нб~съ w\т ст~а'гw жили'ща
твоегw`, и= w\т пр\сто'ла сла'вы твоея`, да су'щи со мно'ю
научи'тъ мя`, что` бл~гоуго'дно _е='сть предъ тобо'ю: и=
наста'витъ мя` въ ра'зумъ, и= сохрани'тъ мя` въ сла'вjь
свое'й. Помышл_е'нiя бо сме'ртныхъ вся^ боязли^ва, и=
погрjьши'т_ельна о_у=мышл_е'нiя и='хъ.

%<Прему'дрости соломw'новы чте'нiе.%>

[Глава` д~] %<П%>охваля'ему пра'веднику, возвеселя'тся
лю'дiе: безсме'ртiе бо _е='сть па'мять _е=гw`, jа='кw w\т
гд\са познава'ется, и= w\т человjь^къ: и= о_у=го'дна гд\севи
душа` _е=гw`. [s~] Возлюби'те о_у=`бо, _w му'жiе, му'дрость,
и= поживете`: восхощи'те _е=я`, и= нака'зани бу'дете:
нача'ло бо _е=я` любы`, и= соблюде'нiе зако'на. Почти'те
прему'дрость, да во вjь'ки цр\ствуете. Возвjьщу` ва'мъ, и=
не скры'ю w\т ва'съ та^инъ бж~iихъ: [з~] Jа='кw то'й
му'дрости наста'вникъ _е='сть, и= му'дрыхъ и=спра'витель, и=
вся'кому смы'слу и= дjь'лу хитре'цъ. И= всjь^мъ смы'слwмъ
научи'тъ му'дрость: _е='сть бо въ не'й дх~ъ разу'менъ и=
ст~ъ, и= сiя'нiе свjь'та присносу'щнагw, и= _о='бразъ
бла'гости бж~iя. Та` дру'ги бж~iя и= пр\оро'ки
о_у=строя'етъ: бл~голjь'пнjьйши же _е='сть со'лнца, и= па'че
вся'кагw сотворе'нiя sвjь'здъ, свjь'ту сосужда'ема,
w=брjьта'ется пе'рвjьйши. Та` о_у=гожда'ющихъ _е='й w\т
болjь'зней и=зба'ви, и= наста'ви на ст_ези` пра^выя. Даде`
и=`мъ ра'зумъ и=мjь'ти свя'тъ, и= сохрани` я=` w\т
ловя'щихъ, и= по'двигъ крjь'покъ подаде` и=`мъ.Да
разумjь'ютъ вси`, jа='кw си'льнjьйши всегw` _е='сть
бл~гоче'стiе: и= никогда'же премо'жетъ sло'ба му'дрости,
ниже` пре'йдетъ sлы^я w=блича'ющи су'дъ. [в~] Реко'ша же въ
себjь`, помы'сливше непра'веднw: наси'льствуемъ пра'ведному,
не пощади'мъ преподо'бства _е=гw`, ни о_у=срами'мся сjьди'нъ
ста'рости многолjь'тны. Бу'детъ бо на'мъ крjь'пость зако'нъ:
и= о_у=лови'мъ пра'веднаго, jа='кw неуго'денъ на'мъ _е='сть,
и= проти'вится дjьлw'мъ на'шымъ, и= поно'ситъ на'мъ
w\тпаде'нiе зако'на, и= w=блича'етъ на'мъ согрjьш_е'нiя
наказа'нiя на'шегw. Возвjьща'етъ на'мъ ра'зумъ и=мjь'ти
бж~iй, и= _о='трока гд\сня себе` и=мену'етъ. Бы'сть на'мъ на
w=бличе'нiе помышле'нi_емъ на'шымъ, и= тя'жекъ на'мъ
_е='сть, и= ви'димъ, jа='кw неподо'бно и=ны^мъ житiе`
_е=гw`, и= и=змjьн_е'ны стези^ _е=гw`: въ поруга'нiе
вмjьни'хомся _е=му`, и= о_у=даля'ется w= путе'й на'шихъ,
jа='кw w\т нечисто'тъ, и= блажи'тъ послjь^дняя пра'ведныхъ.
О_у=ви'димъ о_у='бw, а='ще словеса` _е=гw` и='стинна су'ть:
и=ску'симъ, jа=`же сбыва'ются _е=му`. Руга'нiемъ и= му'кою
и=стя'жемъ _е=го`, да разумjь'емъ кро'тость _е=гw`, и=
и=ску'симъ безsло'бство _е=гw`: сме'ртiю без\ъ_обра'зною
w=су'димъ _е=го`, бу'детъ бо посjьще'нiе w\т слове'съ
_е=гw`. Сiя^ помы'слиша, и= прельсти'шася: w=слjьпи' бо я=`
sло'ба и=`хъ, и= не разумjь'ша та^инъ бж~iихъ, и= не
разсуди'ша, jа='кw ты` _е=си` бг~ъ _е=ди'нъ, живота`
и=мjь'яй и= сме'рти вла'сть, и= спаса'яй во вре'мя ско'рби,
и= и=збавля'яй w\т вся'кагw sла`. Ще'дръ и= ми'лостивъ, и=
дая'й преподw'бнымъ свои^мъ бл~года'ть, и= свое'ю мы'шцею
гw'рдымъ противля'яйся.

%<На стiхо'внjь стiхи^ры, гла'съ а~.%>

%<Подо'бенъ: Н%>б\сныхъ чинw'въ:

%<Б%>г~ому'дре i=w'но ст~и'телю, * ты` твои'ми
моли'твами и= посто'мъ, * бдjь'нiемъ же и= ми'лостынею бг~у
соедини'лся _е=си`: * тjь'мже дх~а прест~а'гw до'мъ и=
жили'ще показа'лся_е=си`. * w\т_ону'дуже и=
а=рхiере'й цр~кве хр\сто'вы бы'лъ _е=си`, * моли`, спасти'ся
душа'мъ на'шымъ.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ.

%<П%>овину'яся за'повjьди бг~а вседержи'теля, * тjь'мже
w\т ю='ности твоея` тогw` стопа'мъ, ст~и'телю, послjь'довалъ
_е=си`: * сегw` ра'ди w\т негw` благода'ть прiя'лъ _е=си`, *
дjь'йствовати пресла^вная чудеса`, * и= ду'хи прогони'ти
лука^выя w\т всjь'хъ * любо'вiю чту'щихъ тя`.

%<Стi'хъ: О_у=%>слы'шите сiя^, вси` jа=зы'цы, внуши'те,
вси` живу'щiи по вселе'ннjьй.

%<К%>ро'токъ и= неsло'бивъ * во все'й жи'зни твое'й
пребы'лъ _е=си`, ст~и'телю i=w'но: * сегw` ра'ди w=брjь'лъ
_е=си`, jа='коже возжелjь'лъ _е=си`, * на нб~сjь'хъ со
ст~ы'ми поко'й. * тjь'мже почита'емъ бж~е'ственную па'мять
твою`, * вjь'рою пра'зднующе, * бг~облаже'нне и= всече'стне.

%<Сла'ва, гла'съ д~. Самогла'сенъ:%>

%<_Е=%>гда` о_у='бw, бг~у поспjьшеству'ющу ти`,
ст~и'телю, цр\ствующагw гра'да дости'глъ _е=си`, тогда` w\т
патрiа'рха че'стнw прiя'тъ бы'лъ _е=си`, и= w\тту'ду па'ки
къ рwссi^йскимъ страна'мъ посыла'емь быва'еши, ми'ръ и=
бл~гослове'нiе съ собо'ю нося`. тjь'мже и= рwссi'йская
страна` тебе` съ любо'вiю jа='кw _о=ц~а` воспрiе'млетъ: и=
судо'мъ бж~iимъ, и= самоде'ржца хотjь'нiемъ, пресла'внw на
а=рхiере'йскiй престо'лъ возводи'мь быва'еши, на не'мже
мнw'га лjь^та жи'въ, ко гд\су w\тхо'диши. того` моли`,
спасти` любо'вiю пою'щыя тя`.

%<И= ны'нjь, бг~оро'диченъ. Тропа'рь, гла'съ д~:%>

%<W\т%> ю='ности твоея` ве'сь са'мъ себе` гд\севи
возложи'въ, въ моли'твахъ и= трудjь'хъ и= въ постjь'хъ,
_о='бразъ бы'въ добродjь'тели: w\т_ону'дуже ви'дjьвъ бг~ъ
твое` благо'е произволе'нiе, а=рхiере'а тя` и= па'стыря
цр~кви свое'й о_у=строя'етъ. тjь'мже и= по преставле'нiи
честно'е тjь'ло твое` цjь'ло и=нетлjь'нно
соблюде'ся, i=w'но ст~и'телю: моли` хр\ста` бг~а, да
спасе'тъ ду'шы на'шя.

%<Сла'ва, и= ны'нjь, бг~оро'диченъ:%>



%<На о_у='трени. По а~-й стiхоло'гiи, сjьда'ленъ, гла'съ
а~.%>

%<Подо'бенъ: К%>а'мени запеча'тану:

%<О_у=%>че'ньми твои'ми и= дjь'лы цр~ковь хр\сто'ву
о_у=краси'лъ _е=си`, i=w'но ст~и'телю. w\тсю'ду же въ мi'рjь
просiя` твое` добродjь'тельное житiе`, въ моли'твахъ и=
поще'нiихъ, и= бдjь'нiихъ, _о='бразъ цр~кве бы'лъ _е=си`.
тjь'мже вопiе'мъ ти`: сла'ва да'вшему ти` крjь'пость, сла'ва
вjьнча'вшему тя`, сла'ва даю'щему тобо'ю всjь^мъ
и=сцjьле'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>пова'нiе хр\стiа'нъ, прест~а'я дв~о, _е=го'же
родила` _е=си` бг~а, па'че о_у=ма' же и= сло'ва,
непреста'ннw моли` съ вы'шними си'лами, пода'ти w=ставле'нiе
грjьхw'въ на'шихъ всjь'хъ, и= и=справле'нiе житiя`, вjь'рою
и= любо'вiю при'снw тя` сла'вящымъ.

%<По в~-й стiхоло'гiи, сjьда'ленъ, гла'съ д~. Подо'бенъ:
В%>ознесы'йся:

%<С%>миреному'дрiе предпочита'я бы'лъ _е=си`, i=w'но
ст~и'телю, и= w\тсю'ду просла'вился _е=си`, jа='кw
бж~е'ственный а=рхiере'й, принося` ж_е'ртвы поже'ршемуся
во'лею хр\сту` бг~у на'шему: _е=го'же моли`, спасти'ся
душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, ч\стая, бж\ственнымъ рж\ство'мъ
твои'мъ и=стлjь'вшее во страсте'хъ земноро'дныхъ ме'ртвенное
существо`, и= воздви'гла _е=си` вся^ w\т сме'рти къ животу`
нетлjь'нiя. тjь'мже тя` по до'лгу бл~жи'мъ вси`, дв~о
препросла'вленная, jа='коже прорекла` _е=си`.

%<По полv"еле'и, сjьда'ленъ, гла'съ и~. Подо'бенъ:
П%>рему'дрости:

%<Jа='%>кw добродjь'теленъ и= кро'токъ, цр~ковь
хр\сто'ву о_у=ясни'лъ _е=си`, дjь'лы соблю'дъ _е='же по
_о='бразу бж~iю,а=рхiере'ю вели'кiй i=w'но:
просiя' бо добродjь'тельное житiе` твое` въ мi'рjь, и= w\т
всjь'хъ сла'вится. тjь'мже вси` бл~годаря'ще вопiе'мъ ти`:
бг~облаже'нне ст~и'телю, моли` хр\ста` бг~а, грjьхw'въ
w=ставле'нiе дарова'ти чту'щымъ любо'вiю бж\ственную па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца млеко'мъ пита'еши зижди'теля и= гд\са. тjь'мъ
а='гг~льскiй и= человjь'ческiй ро'дъ, досто'йнw сла'вимъ
прест~о'е рж\ство` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са. Та'же,
прокi'менъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ. %<Стi'хъ: О_у=%>слы'шите
сiя^, вси` jа=зы'цы, внуши'те, вси` живу'щiи по вселе'ннjьй.
%<_Е=v\глiе ст~и'тельское.%>

%<По н~-мъ _псалмjь` стiхи'ра, гла'съ s~:%>

%<Б%>л~гоуха'етъ бж~е'ственная ра'ка моще'й твои'хъ,
i=w'но ст~и'телю, всjь^мъ вjь^рнымъ и=сцjьле'нiе, душа'мъ и=
тjьлес_е'мъ да'рующи. тjь'мже тя` мо'лимъ, бг~одарова'нное
твое` ста'до въ ми'рjь соблюсти`, _о=те'чество же и= все`
правосла'вiе: да вси` тебе` jа='кw и='стиннаго па'стыря, и=
моли'твенника къ бг~у, непреста'ннw велича'емъ.

%<Канw'нъ бц\ды на s~, и= ст~а'гw на и~.%>

%<Канw'нъ прест~ы'я бц\ды, _е=гw'же краегране'сiе:%>

%<М%>т~и бж~iя, незави'стную ми` да'ждь бл~года'ть.

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по бе'зднjь
стопа'ми,гони'теля фараw'на ви'дя потопля'ема,
бг~у побjь'дную пjь'снь, пои'мъ, вопiя'ше.

%<П%>рича'щшися _е='vа саду` преслуша'ннагw бра'шна,
кля'тву введе`: но сiю` разрjьши'ла _е=си`, ч\стая,
бл~гослове'нiя нача'токъ, хр\ста` ро'ждши.

%<Jа='%>же би'сера w\т бж~е'ственныя мо'лнiи, хр\ста`
ро'ждши, страсте'й мои'хъ мглу`, и= прегрjьше'нiй смуще'нiе,
ч\стая, разжени` свjь'томъ твоея` свjь'тлости.

%<Jа=%>зы'кwвъ ча'янiе, i=а'кwвъ и=зъ теб_е`
воплоща'емаго предзря'ше та'йнw о_у='мныма _о=чи'ма, бг~а,
и=зба'вльшаго на'съ хода'тайствомъ твои'мъ.

%<W=%>скудjь'вшымъ княз_е'мъ w\т колjь'на i=у'дова,
преч\стая, сн~ъ тво'й и= бг~ъ, проше'дъ во'ждь, надъ концы^
земны'ми ны'нjь вои'стинну воцр~и'ся.

%<Канw'нъ ст~а'гw i=w'ны.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла`
и=збjьжа'въ, i=и~льтянинъ вопiя'ше: и=зба'вителю и= бг~у
на'шему пои'мъ.

%<И='%>же w\т бг~а дарова'нiя бж\ственнагw наслажда'яся,
ко'еждо проше'нiе посjьща'я чудесы`, w\т_ону'дуже, _о='ч~е,
и= мнjь` пода'ждь си'лу, во _е='же пjь'ти твое` сщ~е'нное
торжество`.

%<Б%>л~года'ть бж\ственная и=злiя'ся во о_у=стна'хъ
твои'хъ, ст~и'телю i=w'но, и= бы'лъ _е=си` па'стырь
хр\сто'вы цр~кве: о_у=краси' бо тебе`, бг~ъ, _е=гw'же
житiе'мъ твои'мъ просла'вилъ _е=си`.

%<Б%>л~гоуха'етъ честна'я ра'ка моще'й твои'хъ, и=
и=сточа'етъ здра^вiя, неду'зи же при'снw w\т вjь'рныхъ
w\тгоня'ются, тя` бл~гоче'стнw чту'щихъ, ст~и'телю.

%<С%>тjь'ну тве'рду хр\сто'ва цр~ковь стяжа'вши тя`,
ст~и'телю, при'снw пребыва'етъ хва'лящи своего` вл\дку,
тебе` просла'вльшаго.

%<Бг~оро'диченъ:%>

%<Ц%>р~ковь бж~iя бы'сть нескве'рная _о=трокови'ца,
все'льшемуся па'че о_у=ма` въ тя`, бц\де, и= ле'сть w\т
ду'шъ человjь'ческихъ w\тгна'вшему.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Т%>лjь'нную мою` пло'ть и= сме'ртную, всечи'стая
бг~омт~и, и=зъ чре'ва твоегw` несказа'ннw прiе'мъ бл~гi'й,
и= w=безтлjь'нивъ сiю`, вjь'чнjь себjь` связа'лъ _е='сть.

%<Б%>г~а воплоща'ема и=зъ теб_е` зря'ще, дв~о,
о_у=жаса'хуся стра'хомъ ли'цы а='гг~льстiи: и= jа='кw мт~рь
бж~iю, немо'лчными пjь'сньми тя` почита'ютъ.

%<О_у=%>жасе'ся, го'ру о_у='мную ви'дjьвъ тя` пр\оро'къ
данiи'лъ, и=зъ нея'же ка'мень w\тсjьче'ся кромjь` ру'къ, и=
д_е'мwнская ка^пища, бг~ома'ти, крjь'пкw сокруши`.

%<Н%>е мо'жетъ сло'во тя` человjь'ческое, ниже` я=зы'къ,
дв~о, похвали'ти досто'йнw: и=зъ теб_е' бо безъ сjь'мене
жизнода'вецъ хр\сто'съ воплоти'тися, преч\стая, благоволи`.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<Н%>а высоту` добродjь'телей возше'лъ _е=си`,
ст~и'телю, и= прiи'мъ сщ~еннопома'занiе высо'кагw твоегw`
житiя`, на сjьда'лищи высо'цjь послужи'лъ _е=си` бг~у jа='кw
а=рхiере'й вели'кiй.

%<Ц%>р~ковь хр\сто'ва свjьти'льника тя` стяжа'вши,
святи'телю, добродjь'тельными твои'ми о_у=ч_е'нiи,
прему'дре, просвjьща'ется, глаго'лющи: ты` моя`, гд\си,
крjь'пость и= о_у=твержде'нiе.

%<Б%>ж\ственнымъ жела'нiемъ все` плотско'е жела'нiе
w\три'нувъ,соверше'ннымъ житiе'мъ просiя'лъ
_е=си`. тjь'мже w\тсю'ду преста'вился _е=си` къ невече'рнему
сiя'нiю.

%<Jа='%>кw а=рхiере'_емъ прее'мникъ бы'лъ _е=си`,
святи'телю, потща'вся словесы` и= дjь'лы, и= поуче'нiемъ
пра'вымъ подо'бникъ _о='нjьмъ бы'ти. тjь'мже почита'емъ тя`,
jа='кw хр\сто'ва святи'теля.

%<Бг~оро'диченъ:%>

%<О_у='%>гля бж\ственнагw свjьтоза'рная клеще`, купина`
не w=пали'вшися бж\ства`, сjьнw'вныя моя^ попали` стра^сти,
и= _о=гня` и=схи'ти вjь'чнующагw.

%<Сjьда'ленъ, гла'съ д~. Подо'бенъ: С%>ко'рw предвари`:

%<С%>вjь'тло житiе` твое` всjь^мъ jа=ви'ся, и=
всепра'зднственная па'мять твоя`, чудесы` w=блиста'ющи,
о_у=дивля'етъ вjь^рныя. тебе` о_у=`бо ны'нjь ра'достiю
почита'емъ, а=рхiере'_евъ похвало`, моли`, спасти'ся душа'мъ
на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>ое'мъ тя`, бг~оневjь'сто, мт~и хр\ста` бг~а,
сла'вяще рождество` твое` непостижи'мое, и='мже
и=зба'вихомся w\т ле'сти дiа'воли, и= вся'кiя бjьды`, бц\де
вл\дчце, и= вjь'рнw вопiе'мъ: поми'луй ста'до твое`,
_е=ди'на всепjь'тая.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<П%>ое'мъ, преч\стая, тебе` всенепоро'чную, и=`же
тобо'ю спа'сшiися, и= благоче'стнw пою'ще взыва'емъ:
благослове'нна jа='же бг~а, приснодв~о, ро'ждшая.

%<С%>вjь'тъ незаходи'мый, дв~о, родила` _е=си`, су'щымъ
во тмjь` житiя` пло'тiю свjьтя'щъ, всеблаже'нная: и=
пою'щымъ тя` ра'дость, приснодв~о, и=сточи'ла _е=си`.

%<Б%>лагода'ть процвjьте`, зако'нъ преста` тобо'ю,
всест~а'я: ты' бо, ч\стая, родила` _е=си` гд\са, подаю'щаго
на'мъ, приснодв~о, w=ставле'нiе.

%<М%>е'ртва мя` показа` са'да вкуше'нiе: жи'зни же
дре'во, и=зъ теб_е` jа='вльшееся, преч\стая, воскреси`, и=
ра'йскiя сла'дости наслjь'дника мя` о_у=стро'и.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж~ество`.

%<В%>ели'кое свjьти'ло сiя^нiи твои'хъ добродjь'телей,
и= свjьтлостьми` чуде'съ просвjьща'еши вjь^рныя, и='скреннw
тебе` пою'щыя, ст~и'телю.

%<Jа='%>кw прекра'сная ма'слина, _о='ч~е, насажде'нъ
бы'въ, ст~и'телю, въ дому` гд\сни, и= во дво'рjьхъ до'му
бг~а на'шегw процвjь'лъ _е=си`, подава'я здра'вiе душа'мъ и=
тjьлес_е'мъ.

%<В%>сечестно'е тjь'ло твое`, святи'телю i=w'но, до'мъ
прест~а'гw дх~а бы'сть: во гро'бjь бо лежя`, ду'хи лука^выя
w\т человjь^къ прогоня'етъ си'лою въ тебjь` живу'щагw.

%<С%>ло'вомъ и= дjь'лы, и= простото'ю се'рдца, просiя'лъ
_е=си`, i=w'но святи'телю, помина'й на'съ, чту'щихъ па'мять
твою`, преподо'бне.

%<Бг~оро'диченъ:%>

%<И='%>же всjь'ми невмjьсти'мый, преч\стая, вмjьща'ется
во о_у=тро'бу твою`, спаса'я мя` бла'гостiю погруже'ннаго
грjьхи^.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Ч%>истото'ю возсiя'вши свjь'тлw, бж\ственное
пребыва'нiе вл\дки, всепjь'тая, была` _е=си`, ты' бо
_е=ди'на мт~и бж~iя jа=ви'лася _е=си`, во w=б\ъя'тiихъ
jа='кw младе'нца сего` носи'вши.

%<Н%>ося'щи добро'ту о_у='мную краснjь'йшiя твоея`
души`, невjь'ста бж~iя была` _е=си`, запеча'тствована
дjь'вствомъ, ч\стая, и= свjь'томъ чистоты` мi'ръ
просвjьща'ющи.

%<Д%>а рыда'етъ собра'нiе sлочести'выхъ, не
проповjь'дающихъ тя` jа='вjь ч\стую бг~омт~ерь: ты' бо
врата` бж~iя свjь'та jа=ви'лася _е=си` на'мъ, мра'къ
прегрjьше'нiй разгоня'ющи.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннагw, но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Ч%>и'стъ о_у='мъ тво'й къ бг~у и=мjь'я, святи'телю,
всегда`, до'брjь о_у=пра'вилъ _е=си` хр\сто'во ста'до:
тjь'мже о_у=`бо и= непреходя'щее селе'нiе со а='гг~лы и=
а=рхiер_е'и наслjь'дилъ _е=си`, преподо'бне, w\т_ону'дуже
сiя'еши чудесы`.

%<О_у=%>мо'мъ чистjь'йшимъ разсмотря'лъ _е=си` о_у=ма`
всjь'хъ вино'внаго: сегw` ра'ди прiе'мь дарова^нiя чуде'съ,
ст~и'телю, вjь^рныя о_у=дивля'еши любо'вiю тебе`
почита'ющыя, прему'дре.

%<W\т%> ю='нагw во'зраста житiе` твое` просiя`,
добродjь'тельми о_у=кра'шено, i=w'но святи'телю, и= чудесы`
высо'кими о_у=до'брено, блаже'нне, _е='же и= по
преставле'нiи просла'ви тя` jа=вле'нна.

%<С%>ла'ва ст~и'телей, и= вjь'рныхъ люде'й засту'пникъ,
вои'стинну, _о='ч~е, бы'лъ _е=си` красота` це'ркве, и=
w=снова'нiе и= добродjь'телей, благоче'стiя о_у=твержде'нiе,
достохва'льне.

%<Бг~оро'диченъ:%>

%<В%>и'дjьша бж\ственнагw та'инства, бг~ора'дованная,
непостижи'мую глубину` честнi'и пр\оро'цы чи'стагw
рождества` твоегw`, преч\стая, разли'чными _о='бразы,
jа='коже вмjьсти'ша.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<В%>ели'кiй преднаписа` во пр\оро'цjьхъ мwv"се'й тя`
ковче'гъ, и= трапе'зу, и= свjь'щникъ, и= ру'чку, _о=бра'знw
назна'менуя воплоще'нiе, _е='же и=зъ теб_е` вы'шнягw, мт~и
дв~о.

%<О_у=%>мерщвля'ется сме'рть, и= тлjь'нiе
о_у=праждня'етсяа=да'мова w=сужде'нiя, _w вл\дчце,
плоду` твоему` прирази'вшееся: жи'знь бо родила` _е=си`, w\т
и=стлjь'нiя и=збавля'ющую пою'щыя тя`.

%<З%>ако'нъ и=знемо'же, и= сjь'нь ми'мw и='де, па'че
о_у=ма` и= смы'сла jа='вльшейся ми` благода'ти, _е='же w\т
теб_е`, дв~о, рождества`, бг~а и= сп~са, многопjь'тая.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<Б%>лаголjь'пiя вjьнце'мъ о_у=кра'шенъ, сiя'еши ны'нjь,
святи'телю, jа='кw и='стинный а=рхiере'й, пра'вдою
вои'стинну w=дjь'явся, преда'нiе сп~сово соблю'лъ _е=си`.
тjь'мже и= зва'нiю бж\ственному вопiю'щу ти`: вни'ди въ
ра'дость гд\са твоегw`.

%<К%>ро'токъ и= неsло'бивъ, вл\дчнимъ стопа'мъ
возслjь'дуя, преподо'бне, и= преходя` w\т тлjь'нныхъ къ
вjь^чнымъ: w\т_ону'дуже и= зе'млю кро'ткихъ со ст~ы'ми
дости'глъ _е=си`. сегw` ра'ди тя` собо'ри благочести'выхъ
воспjьва'ютъ.

%<Т%>воегw` ра'ди житiя` вели'кагw и= чистоты`, сн~а тя`
свjь'та и= дне` хр\сто'съ показа`, и= а=рхiере'а, и=
па'стыря це'ркве своея` содjь'ла, и=дjь'же послужи'въ jа='кw
па'стырь и=зря'денъ, ко _о=би'тел_емъ нб\снымъ восхо'диши.

%<Р%>азсужде'нiемъ о_у=ма`, и= жела'нiемъ духо'внымъ
распала'емь, жи'знь твою`, святи'телю, проходи'лъ _е=си`: и=
не су^щая jа='кw преходя^щая ми'мw текi'й, къ бж\ств_еннымъ
селе'нi_емъ, _о='ч~е i=w'но, преложи'лся _е=си`.

%<Бг~оро'диченъ:%>

%<W=%>ст~и` ду'шу мою`, дв~о, jа='же ст~о'е ро'ждши
сло'во, вои'стинну во ст~ы'хъ, jа='кw пречи'сто почива'ющаго
_е=ди'наго бг~а на'шего, и= да'руй ми`, jа='кw ми'лостива,
о_у=миле'нiя ту'чу, пренепоро'чная.

%<Конда'къ, гла'съ и~. Подо'бенъ: В%>збра'нной:

%<Jа='%>кw w\т младе'нства гд\севи порабо'тивъ себе`,
му'дре, посто'мъ и= бдjь'нiемъ тjь'ло твое` о_у=друча'я.
тjь'мже сосу'дъ чи'стъ и= до'мъ дх~у прест~о'му jа=ви'лся
_е=си`: сегw` ра'ди и= це'ркви свое'й тебе` а=рхiере'а и=
па'стыря о_у=строя'етъ, ю='же до'брjь о_у=па'съ, ко гд\су
w\тхо'диши, _е=го'же возлюби'лъ _е=си`. тjь'мъ мо'лимъ тя`:
помина'й на'съ вjь'рою чту'щихъ ст~у'ю па'мять твою`, да
вси` зове'мъ ти`: ра'дуйся, _о='ч~е i=w'но, святи'телю
всечестны'й.

%<I='косъ:%>

%<Ч%>еловjь'къ о_у='бw сы'й _е=стество'мъ, _о='ч~е, но
па'че человjь'ка подвиза'лся _е=си` въ постjь'хъ и=
бдjь'нiихъ, и= моли'твахъ, и= трудjь'хъ, jа='кw _о='бразъ
бы'въ добродjь'тели мнw'гимъ: сегw` ра'ди тя` бг~ъ
а=рхiере'а и= па'стыря це'ркве своея` о_у=строя'етъ.
w\т_ону'дуже тя` мо'лимъ: моли'ся благода'телю всjь'хъ бг~у,
во _е='же странjь` на'шей чту'щей тя`, дарова'ти побjь'ду на
враги`, и= на'мъ w=брjьсти` благода'ть и= ми'лость въ де'нь
су'дный, да вси` зове'мъ ти`: ра'дуйся, _о='ч~е i=w'но,
ст~и'телю всечестны'й.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<Ю='%>ношъ трiе'хъ пе'щь не w=пали`, рождество`
проwбразу'ющихъ твое`: бж\ственный бо _о='гнь тебе` не
w=пали'въ, всели'ся въ тя`, и= вся^ научи` вопи'ти:
благослове'нъ _е=си`, бж~е _о=т_е'цъ на'шихъ.

%<Б%>лажа'тъ концы` тя`, всеч\стая мт~и, jа='коже
прорекла` _е=си`, просвjьща'еми свjьтолу'чными сiя'ньми
твои'ми и= благода'тiю, пою'ще вопiю'тъ: благослове'нъ
_е=си`, бж~е _о=т_е'цъ на'шихъ.

%<П%>а^губныя о_у='бw зу'бы въ мя` вонзе` sмi'й
лука'внjьйшiй, но са'мъ тво'й, бг~омт~и, сокруши` сн~ъ,
крjь'пость же мнjь` даде` вопи'ти, благослове'нъ _е=си`,
бж~е _о=т_е'цъ на'шихъ.

%<W=%>чисти'лище _е=стества` ты` _е=си`, _е=ди'на
бг~облаже'нная, на ра'му бо херувi'мску сjьдя'щаго бг~а во
w=б\ъя'тiихъ нося'щи, вопiе'ши: благослове'нъ _е=си`, бж~е
_о=т_е'цъ на'шихъ.

%<И='нъ. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=ц~_е'въ бж~е, бл~гослове'нъ _е=си`.

%<В%>и'дjьвъ твое` благо'е произволе'нiе хр\сто'съ бг~ъ,
jа='кw не себjь` живе'ши, по дjь'йствующему въ тебjь` гд\су:
тjь'мъ о_у=краша'етъ тя` чуде'съ и=сцjьле'нiемъ.

%<Ч%>и'стыми дjь'лы и= и=справле'ньми твои'ми просiя'въ,
jа='кw свjьти'ло, бг~ода'нную ти` це'рковь до'брjь
о_у=па'слъ _е=си`, поя` хр\сту`: _о=т_е'цъ на'шихъ бж~е,
благослове'нъ _е=си`.

%<Jа='%>кw въ зако'нjь гд\сни поуча'яся де'нь и= но'щь,
святи'телю, за^дняя забыва'я, на пр_е'дняя же простира'яся,
творцу` и= вл\дцjь вопiя'лъ _е=си`, благослове'нъ _е=си`,
гд\си бж~е _о=т_е'цъ на'шихъ.

%<И=%>зря'дно житiе` твое`, святи'телю, всjь'ми позна'но
бы'сть, сегw` ра'ди и= по преставле'нiи прославля'етъ тя`
хр\сто'съ, _е=му'же о_у=се'рднw послужи'лъ _е=си`, i=w'но
_о='ч~е на'шъ, поя`: _о=т_е'цъ на'шихъ бж~е, благослове'нъ
_е=си`.

%<Бг~оро'диченъ:%>

%<_О='%>гнь ника'коже тя` бж\ства` w=пали`, дв~о: тя' бо
и=ногда` купина` проwбразова'ше въ горjь` w=паля'ема,
преч\стая, и= ника'коже сгара'ема.

%<Пjь'снь и~. I=рмо'съ:%>

%<И=%>зъ пла'мене преподw'бнымъ ро'су и=сточи'лъ _е=си`,
и= пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. Тя` превозно'симъ
во вся^ вjь'ки.

%<П%>озлаще'нною ри'зою jа='коже цр~и'цу сн~ъ тво'й
просвjьти'въ заре'ю дх~а, тебе` w=десну'ю себ_е` поста'ви,
преч\стая, _е=го'же превозно'симъ во вся^ вjь'ки.

%<И='%>же хотjь'нiемъ _е=ди'нымъ мi'ръ водрузи'вый, w\т
пречи'стыя твоея` о_у=тро'бы пло'ть взе'млетъ, вы'ше сiю`
назда'ти хотя`: _е=го'же превозно'симъ во вся^ вjь'ки.

%<С%>чета'нiемъ сло'ва ко мнjь` человjь'ку, бж\ственное
жили'ще была` _е=си`, преч\стая, просiя'вши jа='вjь
дjь'вства свjь'тлостiю: тjь'мже тя` пое'мъ во вся^ вjь'ки.

%<З%>латоза'рный тя` свjь'щникъ предвоwбрази`, прiе'мшую
несказа'ннw свjь'тъ непристу'пный, ра'зумомъ свои'мъ
w=заря'ющь вся'ч_еская: тjь'мже тя` пое'мъ, ч\стая, во
вjь'ки.

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<А='%>гг~льское житiе` пожи'лъ _е=си` на земли`,
святи'телю, смире'нъ и= кро'токъ бы'въ: w\т_ону'дуже и= въ
земли` кро'ткихъ со ст~ы'ми водворя'ешися, хр\сту` поя`:
хвали'те и= превозноси'те _е=го` во вjь'ки.

%<Х%>ра'мъ w=свяще'нiя всечестна'я ра'ка моще'й твои'хъ,
святи'телю, и=зъ негw'же и=сцjьле'нiе благода'ти
почерпа'юще, вл\дку всjь'хъ гд\са пое'мъ, тебе` цjьле'бника
дарова'вшаго, и= превозно'симъ _е=го` во вjь'ки.

%<О_у='%>мъ тво'й, святи'телю, манове'нiемъ бж\ственнымъ
w=божа'емь, до конца` плотски'хъ страсте'й о_у=дали'ся,
хр\сту` поя`: хвали'те и= превозноси'те _е=го` во вjь'ки.

%<П%>о досто'инству почита'емъ вjь'рнiи моще'й твои'хъ
честну'ю ра'ку, i=w'но святи'телю, jа='кw мv'ро почерпа'юще
вjь^рнымъ благоуха'нiе, вл\дцjь хр\сту` вопiю'ще: вся^
дjьла`, хвали'те и= превозноси'те _е=го` во вjь'ки.

%<Бг~оро'диченъ:%>

%<И=%>сцjьли` стра^сти се'рдца моегw`, безстра'стiя
и=сто'чникъро'ждшая, и= къ животу' мя бж\ственному
наста'ви, да тя` сла'влю во вся^ вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и, тя` о_у=блажа'емъ.

%<S%>вjьзда` сiя'ющи заря'ми бж\ства` w\т i=а'кwва, w\т
мра'ка содержи^мымъ возсiя`: тобо'ю бо, всеч\стая, хр\сто'съ
бг~ъ сло'во воплоще'нно, и='мже просвjьща'еми, съ нб\сными
вw'и тя` о_у=блажа'емъ.

%<О_у=%>крjь'плься си'лою твое'ю и= благода'тiю, тебjь`
пjь'снь о_у=се'рднw w\т се'рдца возложи'хъ: но сiю` прiими`,
дв~о ч\стая, благода'ть воздаю'щи твою` многосвjь'тлую, w\т
нетлjь'нныхъ сокро'вищь, бг~облаже'нная.

%<П%>оста'въ показа'лася _е=си` jа='вjь бж\ства`, въ
не'мже ри'зу тjьлесе` сло'во и=стка`, бг~осодjь'лавъ мо'й,
дв~о, зра'къ: въ него'же w=бо'лкся, всjь'хъ спасе`, w\т
смы'сла чи'ста тебе` велича'ющихъ.

%<М%>_е'ртвымъ воскресе'нiе ны'нjь дарова'ся твои'мъ
несказа'ннымъ и= неизрече'ннымъ рождество'мъ, бц\де
всеч\стая: жи'знь бо и=зъ теб_е` пло'тiю w=бо'лкшися,
всjь^мъ возсiя`, и= сме'ртную дря'хлость jа='вjь разруши`.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли^ки тя` велича'юще.

%<Ч%>и'стымъ се'рдцемъ и= бж\ственными восхожд_е'нiи,
о_у='мъ впери'лъ _е=си`, _е=ди'нагw бг~а зрjь'ти добрw'ты
жела'я: и= w\тту'ду свjьтоли'тiемъ просвjьща'ешися,
бг~ому'дре ст~и'телю.

%<Б%>г~опре'данную па'ству твою`, па'стыря тя` и=му'щую,
тя'жкiя во'лки w\тгоня'юща w\т всjь'хъ вjь'рныхъ, и= ста'до
бл~года'тiю хр\сто'вою соблюда'емо сохрани`, i=w'но
ст~и'телю.

%<Jа='%>коже пе'рвjье цjьлому'дреннагw i=w'сифа тjь'ло
i=и~льпрено'ситъ, та'кw и= ны'нjь ра'ку моще'й
твои'хъ, i=w'но ст~и'телю, вjь'рнiи прiе'млюще, почита'ютъ
любе'знjь, хр\ста` велича'юще.

%<Д%>не'сь свjь'тлая па'мять твоя`, ст~и'телю,
возсiя'вши, вjь'рныхъ сердца` просвjьща'етъ: тjь'мже и=
пjь'нiе сiе` произве'дшему, моли` хр\ста` бг~а, сохрани'тися
w\т лука'вагw ловле'нiя, и= получи'ти ми'лость въ де'нь
су'дный.

%<Бг~оро'диченъ:%>

%<С%>вjь'томъ покая'нiя помраче'ннаго мя` лjь'ностiю,
всенепоро'чная, просвjьти`, да пою` и= велича'ю, и= сла'влю
тя` пренепоро'чную вл\дчцу.

%<Свjьти'ленъ. Подо'бенъ: П%>осjьти'лъ ны` _е='сть:

%<Т%>езоимени'те цjьлому'дрiя, w\т ю='нагw воспита'нiя,
ст~и'телю, бы'въ, потща'лся _е=си` тлjь'нными нетлjь^нная
стяжа'ти: w\т_ону'дуже и= а=рхiере'йствомъ почте'нъ бы'въ,
при'снw w= на'съ вл\дку моли`, любо'вiю пою'щихъ тя`.

%<Два'жды.%>

%<Сла'ва, и= ны'нjь, бг~оро'диченъ:%>

%<Щ%>едрw'ты твоя^, бж~е, на лю'ди и= ста'до твое`
низпосли`, моли'твами преч\стыя твоея` мт~ре, и= всjь'хъ
ст~ы'хъ твои'хъ, и= на'мъ да'руй вели'кую твою` ми'лость.

%<На хвали'техъ стiхи^ры, на д~, гла'съ и~. По\д: _W%>
пресла'внагw чудесе`!

%<_О='%>ч~е бг~ому'дре i=w'но, ст~и'телю, * ты` w\т
ю='ности воздержа'нiю поуча'яся, * и= во бдjь'нiихъ, и= въ
моли'твахъ, и= постjь'хъ, * гд\севи приближа'яся, * и=
моли'твенницу всегда` призыва'я дв~у бц\ду, * _е=я'же ра'ди
наде'жди не погрjьши'лъ _е=си`. * тjь'мже а=рхiере'а тя` и=
па'стыря * цр~кви свое'й хр\сто'съ о_у=стро'и, * того` моли`
при'снw w= душа'хъ на'шихъ.

%<Два'жды.%>

%<_О='%>ч~е ст~и'телю i=w'но бг~ому'дре, * ты` w=
мл\днства мiрскi'й мяте'жъ w=ста'вилъ _е=си`, * и= молвы^
w\ттря'слъ _е=си`, * о_у=ма` чистото'ю бг~у приближа'яся: *
сегw` ра'ди тя` бг~ъ а=рхiере'а цр~кви, * и= лю'демъ по
достоя'нiю бж~е'ственнагоблагода'теля
поставля'етъ. * всегда` моли` w= на'съ, * низпосла'ти
душа'мъ на'шымъ * ми'ръ и= ве'лiю ми'лость.

%<_О='%>ч~е бг~ому'дре ст~и'телю i=w'но, * ты` и=зъ
мла'да хр\ста` возлюби'въ, * тогw` любви` прилjьпи'лся
_е=си`, * и= пресвjь'тлагw дх~а бж~е'ственными заря'ми
се'рдце твое` просвjьти'въ, * свjьтови'дjьнъ ве'сь
вои'стинну бы'лъ _е=си`. * тjь'мже ко хра'му твоему` вjь'рою
притека'ющыя, * прош_е'нiя jа=`же ко спасе'нiю сподо'би, *
и= моли` хр\ста` бг~а, спасти'ся душа'мъ на'шымъ.

%<Сла'ва, гла'съ s~. Самогла'сенъ:%>

%<Н%>б\снагw цр~я` и= вл\дки преизря'дный служи'тель,
ст~и'телю i=w'но, бы'лъ _е=си`, чистоту' бо соблю'лъ _е=си`,
безъ нея'же никто'же о_у='зритъ бг~а. тjь'мже и= возме'здiе
по достоя'нiю прiя'лъ _е=си`: во гро'бjь бо лежя` честно'е
тjь'ло твое` цjь'ло и= нетлjь'нно соблюде'ся, душа' же къ
нб\снымъ ликостоя'нi_емъ пре'йде. сегw` ра'ди творцу`
всjь'хъ моли'ся при'снw w= всjь'хъ чту'щихъ тя` любо'вiю,
низпосла'ти ми'ръ и= ве'лiю ми'лость.

%<И= ны'нjь, бг~оро'диченъ:%>

%<На лiтургi'и слу'жба ст~и'тел_емъ.%>

