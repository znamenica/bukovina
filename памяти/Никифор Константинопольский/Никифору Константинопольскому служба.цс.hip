<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во в~-й де'нь.%>

%<И='же во ст~ы'хъ, _о=ц~а` на'шегw нiки'фора,
патрiа'рха кwнстантi'ня гра'да, и=сповjь'дника:%>

%<Стiхи^ры и=сповjь'дника, гла'съ д~. Подо'бенъ:
Jа='%>кw до'бля:

%<И='%>стины водруже'нiе, * и= вjь'ры о_у=твержде'нiе, *
и= догма'тwвъ предложи'теля тя` зна'емъ, * благоче'стiя
согла'сника, * чистоты` селе'нiе, * и= прiя'телище
и=збра'нное,благово'нiе дх~а, * и= превели'кое
сокро'вище о_у=че'нiй, * и= w=снова'нiе хр\сто'вы цр~кве, *
священноявле'нне бг~одухнове'нне.

%<А=%>по'столwвъ прее'мника, * страда'льц_евъ
_е=динонра'вна, * по'стникwвъ _е=диноревни'теля восхваля'емъ
тя`, * и= о_у=чи'телей печа'ть, * и= бж\ственное
и=з\ъwбраже'нiе, * хр\сто'ва тайноводи'теля, * ст~и'телю
бл~же'нне, и= бг~ото'чную рjьку` разумjь'нiй, *
беззако'нникwвъ и= ху'льникwвъ мы^сли потопля'юща,
прему'дре.

%<П%>рему'дрости тала'нтъ * о_у=мно'живъ, пребога'те, *
ра'дости сподо'бился _е=си` гд\са твоегw`, * и=спещре'нъ
бл~года'тiю * бж~е'ственнагw сiя'нiя, и= заре'ю мы'сленнw
сiя'я дх~о'вною, * ны'нjь предстои'ши десни'цjь
жизноно'снjьй, * w\тту'ду луча'ми всегда` w=блиста'емь,
сла'вне.

%<И='ны стiхи^ры, гла'съ и~. Подо'бенъ: _W%>
пресла'внагw чудесе`!

%<В%>ъ бж\ственныхъ незаходи'мыхъ вну'трь, * и='стинныя
же ски'нiи, * ю='же гд\сь водрузи`, * jа='кw свяще'нникъ
зако'ненъ * вше'лъ _е=си`, преподо'бне * не чужде'ю,
_о='ч~е, кро'вiю, но твое'ю, * хр\сту` подо'бяся,
совjь'тному не поко'рся томле'нiю, _е='юже бг~у, _о='ч~е,
о_у=годи'лъ _е=си` до конца`.

%<С%>ло'вомъ и= дjья'нiемъ о_у=кра'шенъ, * и= свяще'нною
твое'ю _о=де'ждею, и= о_у=че'нiя пра'востiю, нiки'форе
всему'дре, * прему'дрости пита'телю, и=сповjь'данiемъ си'хъ
прiя'лъ _е=си`, * заточ_е'нiи и=стяза'емь, терпjь'лъ _е=си`
о_у=се'рднw, * по'мысла крjь'постiю лю^тая, * вся^
приходя^щая, блаже'нне.

%<_О=%>рга'нъ jа=ви'лся _е=си` дх~а, * бг~одохнове'нными
гла'сы w=глаша'емь свы'ше, * и= возглаша'я несказа'нное
сп~са та'инство, * и= бж~е'ственная труба`, * вои'стинну и=
наро'читая, * велегла'снw на'мъ проповjь'дающи сло'ва
воплоще'нiе, * _е='же па'че достиже'нiя, * и= вы'ше о_у=ма`
вся^, * и= по'мысла, прече'стне.

%<Сла'ва, и= ны'нjь, бг~оро'диченъ:%>

%<С%>паси' мя, вл\дчце преч\стая, jа='же сп~са хр\ста`
неизрече'ннwро'ждшая: * тя' бо _е=ди'ну стяжа'хъ
предста'тельницу, * и= неwбори'мую стjь'ну, * и= покро'въ,
и= ра'дованiе, * и= души` моея` бж~е'ственное о_у=тjьше'нiе.
* Ты` о_у='бw мя` и=зба'ви неусыпа'ющагw че'рвiя, * и=
_о=гня` вjь'чнующагw, * мт~и хр\ста` бг~а.

%<Кр\стобг~оро'диченъ:%>

%<Т%>я` ви'дящи пригвожда'ема * на кр\стjь`, i=и~се, *
и= стр\сти прiе'млюща во'лею, * дв~а и= мт~и твоя`, вл\дко,
* о_у=вы` мнjь`, вопiя'ше, * ча'до сла'дкое, * ра^ны
непра'веднw ка'кw терпи'ши, * врачу`, и=сцjьли'вый
человjь'ческое неможе'нiе, * и= w\т тли` всjь'хъ и=зба'вивый
милосе'рдiемъ твои'мъ;

%<Тропа'рь, гла'съ д~:%>

%<П%>ра'вило вjь'ры и= _о='бразъ кро'тости, воздержа'нiя
о_у=чи'теля, jа=ви' тя ста'ду твоему`, jа='же веще'й
и='стина: сегw` ра'ди стяжа'лъ _е=си` смире'нiемъ высw'кая,
нището'ю бога^тая, _о='ч~е нiки'форе, моли` хр\ста` бг~а,
спасти'ся душа'мъ на'шымъ.

%<Канw'нъ, _е=гw'же краегране'сiе:%>

%<Н%>iки'фора jа='кw побjьдоно'сна пjь'сньми пою`.
%<Fеофа'нъ.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кресто_обра'зными
мwv"се'овыма рука'ма а=мали'кову си'лу въ пусты'ни
побjьди'лъ _е='сть.

%<Д%>jья'нiе видjь'нiя показа'лъ _е=си`, jа='вjь
восхожде'нiе: ду'шу бо согласи'лъ _е=си` дjь'тельнw,
нiки'форе пребога'те, къ видjь'нiю и=зря'днw кра'йнему
возлетjь'лъ _е=си`.

%<О_у=%>мертви'въ jа=`же на земли` мудрова^нiя
воздержа'нiемъ ты`, и= ду'шу напра'вилъ _е=си`
прилjьжа'нiемъ, нiки'форе бг~одохнове'нне, ко приста'нищ_емъ
дости'глъ _е=си` невла'емагw наслажде'нiя.

%<Н%>еду'говавъ мамw'ны _е='ресiю ле'въ _о=кая'нный, и=
кътве'рдому тебjь` ка'мени прира'жся, нiки'форе
бг~опрiя'тне, разсы'пася вско'рjь при а='дjь пребезу'мный.

%<Бг~оро'диченъ:%>

%<И=%>сцjьли` сокруше'нiе, пренепоро'чная,
человjь'чества, творца` ро'ждши, вся^ ны` и=спра'вльшаго,
низве'рж_енныя паде'нiемъ пра'_от_ецъ, бг~оневjь'стная.

%<Пjь'снь г~. I=рмо'съ:%>

%<Н%>е му'дростiю и= си'лою, и= бога'тствомъ, хва'лимся,
но тобо'ю, _о='ч~ею v=поста'сною му'дростiю, хр\сте`:
нjь'сть бо свя'тъ, па'че теб_е`, чл~вjьколю'бче.

%<О_у=%>краси'въ добродjь'тельми твои'ми житiе` твое`,
и= свjьти'льникъ сло'ва жи'зни, jа='вjь храни'тель бы'въ,
хр\сто'во всесщ~е'нное ста'до наста'вль.

%<Б%>г~оглаго'ливый _о='гненный я=зы'къ тво'й
бж~е'ственный _о=гне'мъ разу'мнымъ тернw'вныя попали`
_е='р_еси, бг~ому'дре _о='ч~е сла'вне.

%<Л%>юбому'дрiемъ прему'дрости глубину` и=спыта'въ,
о_у=че'нiй твои'хъ плени'цами, w\тмета'ющыяся _о='браза
хр\сто'ва, jа='снw придави'лъ _е=си`, досточу'дне.

%<Бг~оро'диченъ:%>

%<И=%>сповjь'дающе _о=ц~у` превjь'чному сн~а
собезнача'льна, напослjь'докъ и=зъ твоея` о_у=тро'бы
ро'ждшася, преч\стая, вои'стинну сла'вимъ тя` бж~iю мт~рь.

%<Сjьда'ленъ, гла'съ и~. Подо'бенъ: П%>рему'дрости:

%<С%>лове'съ твои'хъ бл~года'ть разу'мныхъ, и=
о_у=че'нiй высота` та'йныхъ, бж~е'ственнагw на'мъ бы'сть
восхожде'нiя лjь'ствица: духо'вну бо, _о='ч~е, стяжа'лъ
_е=си` трубу`, се'ю проповjь'далъ _е=си` бж~е'ств_енная
о_у=ч_е'нiя. Тjь'мже и= на мjь'стjь всели'лся _е=си`
sла'чнjь, sвjь'ря w\тгна'лъ _е=си` пра'щею слове'съ твои'хъ,
нiки'форе бл~же'нне: моли` хр\ста` бг~а, грjьхw'въ
w=ставле'нiе пода'ти чту'щымъ всечестну'ю твою` па'мять.

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'менеро'ждшую бг~а пло'тiю, вси` о_у=блажа'емъ
ро'ди человjь'честiи: _о='гнь бо всели'ся въ тя` бж\ства`,
и= jа='кw младе'нца млеко'мъ пита'еши зижди'теля и= гд\са.
тjь'мъ а='гг~льскiй и= человjь'ческiй ро'дъ, досто'йнw
сла'вимъ прест~о'е рождество` твое`, и= согла'снw вопiе'мъ
ти`: моли` хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рождеству` твоему`.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя, а='гница
зря'щи на кр\стjь`, восклица'ше, пла'чущи, и= го'рькw
рыда'ющи, вопiя'ше: мi'ръ о_у='бw ра'дуется, прiе'мля тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно и= и=сто'чниче
неисчерпа'емый, о_у=милосе'рдися{<::рус>В оригинале
<::слав>о_у=молосе'рдися. <::рус>Прим. <::лат>
оrthlib<::слав>} и= да'руй согрjьше'нiй w=ставле'нiе вjь'рою
пою'щымъ бж~е'ств_енныя стра^сти твоя^.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце
пра'ведное, ста` въ чи'нjь свое'мъ, досто'йнw взыва'ющи:
сла'ва си'лjь твое'й, гд\си.

%<С%>и'лою бж\ственною ч_е'люсти, священноявле'нне,
нечести'выхъ сокруши'лъ _е=си`, тве'рдымъ твои'мъ сло'вомъ
си'хъ побjьди'въ, и= чествова'ти научи'лъ _е=си` бж\ственный
сп~са _о='бразъ.

%<И=%>сповjь'данiемъ бж\ственное свяще'нство, свjь'тлw
о_у=ясни'лъ _е=си`, _о='ч~е нiки'форе, льво'во суровство`
загражда'я, таи'нниче неизрече'нныхъ, бг~опрiя'тне.

%<Ю='%>ношески проти'влься, нiки'форе, благочести'выми
о_у=ч_е'нiи ч\стны'я цр~кве, ра'ною слове'съ твои'хъ во'лки
w\тгна'лъ _е=си`, вjь'ру пра'вую корче'мствующыя.

%<Бг~оро'диченъ:%>

%<В%>оплоще'на безпло'тнаго пе'рвjье, ро'ждши сло'ва
бж~iя, всенепоро'чная, w=бра'дованная, мi'ръ w=бнови'ла
_е=си`. тjь'мже тя`, бг~оневjь'сто, вjь'рою правосла'вною
почита'емъ.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя,
вjь'рою воспjьва'ющыя тя`.

%<О_у='%>мъ и=мjь'я чи'стъ на нб~са` восходя'щъ, ра'зума
и= прему'дрости неувяда'ющiй цвjь'тъ w=б\ъя'лъ _е=си`,
всеблаже'нне.

%<И=%>сцjьле'нiе душа'мъ правосла^внымъ w=роси'лъ _е=си`
слове'съ твои'хъ, бг~оявле'нне, зе'млю же неразу'мныхъ
w=прове'рглъ _е=си` твои'ми о_у=ч_е'нiи.

%<С%>ло'во дjь'ятельно и= живо'тъ и=мjь'я неw\те'млемь,
jа='кw со'лнце w=блиста'я, ч\стны'я цр~кве просвjьща'еши
о_у=твержде'нiе.

%<Бг~оро'диченъ:%>

%<Р%>азрjьше'нiе кля'твы прама'тере ты` была` _е=си`,
пренепоро'чная, заче'нши на'съ благослове'ньми бж\ственными
вjьнча'вшаго.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<С%>вjьтоно'снw заря'ми сiя'я духо'вными, цр~квамъ,
бг~ому'дре, jа=ви'лся _е=си` сто'лпъ, нб~си` ра'венъ, и=
_о='блакъ къ наслjь'дiю веды'й нб\сному.

%<В%>сю` твою` жи'знь бг~у w=святи'лъ _е=си`, пребыва'я
по все'й вселе'ннjьй нача'льникъ, просла'вился _е=си`,
священноявле'нне _о='ч~е блаже'нне.

%<Р%>астерза'етъ плет_е'нiя безбо'жныхъ _е=ресе'й твое`
бг~одохнове'нное сло'во, _о=бою'ду _о='стрымъ мече'мъ
о_у=тjь'шителя, свjь'тъ же и='стины всjь^мъ предпоказа`.

%<Бг~оро'диченъ:%>

%<З%>ако'ни пресла'внw _е=стества` разрjьша'ются: дв~а
бо ражда'етъ, и= пита'етъ _о=трокови'ца, неискусобра'чнw
заче'нши всjь'хъ зижди'теля и= гд\са.

%<Конда'къ, гла'съ д~. Подо'бенъ: Jа=%>ви'лся _е=си`
дне'сь:

%<П%>обjь'ды вjьне'цъ, _w нiки'форе! съ нб~се`,
пресла'вне, jа='кw прiе'мъ w\т бг~а, спаса'й вjь'рою
почита'ющыя тя`, jа='кw священнонача'льника хр\сто'ва и=
о_у=чи'теля.

%<I='косъ:%>

%<Jа='%>коже невоева'нъ гра'дъ бж~iй на горjь`, вели'кiй
i=ера'рхъ стоя` водруже'нъ jа=ви'ся, соблюда'я мi'ръ
моли'твами, полки` безбо'жныхъ побjьди'въ, пребы'сть
невреди'мь, w\т врагw'въ стрjьля'нiй неуя'звенъ, всjь'хъ
цр~я` и= гд\са вну'трь въ се'рдцы нося`. тjь'мже и=
о_у=ясня'етъ чту'щыя хр\ста` на i=кw'нjь, съ высоты`
добродjь'телей, и= столпа` дjь'лъ, пра'щею мета'етъ на
полки` врагw'въ, дв_е'ри же милосе'рдiемъ w\тверза'етъ,
вjь'рою пою'щымъ сего`, jа='кw святи'теля хр\сто'ва и=
о_у=чи'теля.

%<Пjь'снь з~. I=рмо'съ:%>

%<В%>ъ пе'щи а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<Ц%>р~ковь тя` жи'ву бг~а жива'гw вjь'мы, вну'трь
jа='кw свjьти'льника и=му'ща златоза'рна, тр\оцы позна'нiе:
благослове'нъ _е=си` въ хра'мjь сла'вы твоея`, гд\си.

%<_Е=%>ретi'чествующихъ я=зыкобw'лiя низложи'лъ _е=си`,
о_у=вjьря'я чти'ти i=кw'ну хр\сто'ву, нiки'форе, взыва'ющыя:
благослове'нъ _е=си` въ хра'мjь сла'вы твоея`, гд\си.

%<П%>рему'дрости бога'тство, и= житiе` и=мjь'я
бж\ственно, все` премину'лъ _е=си` чу'вство мы'сленнw,
хр\сту` ны'нjь бесjь'дуеши: благослове'нъ _е=си` въ хра'мjь
сла'вы твоея`, гд\си.

%<Бг~оро'диченъ:%>

%<Н%>ераздjьля'юще соедин_е'нная, ниже` слива'юще,
_е=ди'наго хр\ста` сла'вимъ, и=зъ теб_е` воплоще'ннаго
сло'ва, зову'ще: благослове'нъ _е=си` въ хра'мjь сла'вы
твоея`, гд\си.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть,тогда` о_у='бw
w=бразу'емое, ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте, дjьла`, и=
превозноси'те _е=го` во вся^ вjь'ки.

%<К%>ро'вiю хр\сто'вою и=зба'вленъ, ра'зумомъ и='же
_е=гw` ра'ди под\ъя'тъ сме'рть: со'вjьсти бо прине'слъ
_е=си` муче'нiе и=сповjь'данiя благода'тiю сiя'я: гд\са
по'йте, дjьла`, взыва'я, и= превозноси'те _е=го` во вся^
вjь'ки.

%<Т%>jь'ломъ и= душе'ю w=чище'нъ, сло'ву всеви'дцу
сло'вомъ поже'рлъ _е=си`, сiе` пре'жде безпло'тно и=
безнача'льно показу'я, и= ми'лостивна бы'вша чл~вjь'ка
по'слjьжде: гд\са по'йте, дjьла`, взыва'я, и= превозноси'те
_е=го` во вся^ вjь'ки.

%<Д%>а наслjь'дiе нб\сное, и= сла'ву неизмjь'нную
о_у=лучи'ши, сла'вне, сла'ву о_у=вяда'емую, _о='ч~е,
w=ста'вилъ _е=си`, и=згна'нiе и= w=sлобле'нiе терпя`
до'блественнjь, му'дре, взыва'я: гд\са по'йте, дjьла`, и=
превозноси'те _е=го` во вся^ вjь'ки.

%<Бг~оро'диченъ:%>

%<_Е=%>ди'ну голуби'цу чи'сту тя` жени'хъ мы'сленный
w=брjь'те, всенепоро'чная, крi'нъ благово'ннjьйшiй, цвjь'тъ
прекра'снjьйшiй и= свjьтоно'сенъ черто'гъ, невjь'сту
приведе`. тjь'мже тя` дв~у пое'мъ, и= превозно'симъ во вся^
вjь'ки.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`,
дв~о, краеуго'льный w\тсjьче'ся, хр\сто'съ, совокупи'вый
разстоя^щаяся _е=ст_ества`. тjь'мъ, веселя'щеся, тя`, бц\де,
велича'емъ.

%<W=%>брjь'лъ _е=си` блаже'нный коне'цъ, преше'дшымъ
зерца'лwмъ, и='стинjь jа='вльшейся, видjь'нiемъ нетлjь'нныя
добро'ты: _е=я'же ны'нjь насыща'яся, твои'ми моли'твами
на'съ помина'й.

%<Р%>а'ку w=бступи'вше бж\ственную бг~оно'снагw
нiки'фора, прiиди'те, хр\стоно'снiи, о_у=се'рднw, jа='кw
побjьдоно'сца сего` воспои'мъ, и= тогw` торжество` съ
весе'лiемъ пра'зднуимъ.

%<В%>ся'ку добродjь'тель о_у=держа'въ, при кончи'нjь
подвигw'въи=сповjь'данiя вjьнце'мъ,
сщ~енному'чениче, jа=ви'лся _е=си` о_у=кра'шенъ, и='мже
о_у=добре'нъ твоему` вл\дцjь ны'нjь предстои'ши.

%<Бг~оро'диченъ:%>

%<Jа='%>кw ко'рень и= и=сто'чникъ, и= вину` нетлjь'нiя,
тя`, дв~о, вси` вjь'рнiи вjь'дуще, хвала'ми почита'емъ: ты'
бо v=поста'сное безсме'ртiе на'мъ и=сточи'ла _е=си`.

%<Свjьти'ленъ. Подо'бенъ: О_у=%>чн~икw'мъ зря'щымъ:

%<Jа='%>кw побjьдоно'сецъ и=зря'денъ страсте'й,
нiки'форе, вjьне'цъ сугу'бъ прiя'лъ _е=си` w\т хр\ста`
сп~са: jа='кw _е='ресь бг~обо'рную бж\ств_енныя i=кw'ны
w\тмета'ющихъ, прему'дре низлага'я, ст~и'телю, и=
страда'лецъ, jа='кw благоче'стiя побо'рникъ, _о='ч~е. w=
на'съ о_у=`бо моли`, чту'щихъ тя`, блаже'нне.

%<Сла'ва, и= ны'нjь, бг~оро'диченъ:%>

%<_О=%>ч~ескихъ не w=ста'вль нjь'дръ, а='ще и=
воплоти'лся _е=си` w\т дв~ы, гд\си: и='бо спасти` мене`
па'дшаго, преклони'въ нб~са` соше'лъ _е=си`, и= и=схи'тити
хотя` w\т о_у='стъ sвjь'ря мы'сленнагw, и= _е=гw`
о_у=давл_е'нiи держи'маго. тjь'мже и=зба'влься, сла'влю
твою` си'лу.
