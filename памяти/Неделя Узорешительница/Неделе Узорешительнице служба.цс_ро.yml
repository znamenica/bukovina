---
вечерня:
   отпустительно:
      тропарь:
         глас: 4
         текст: Победоноснаго Воскресения / истинноименитая наречена еси, / мученице Христова, /
            победы на враги / поставила еси мук терпением, / Христа ради, Жениха твоего, /
            Егоже возлюбила еси. // Того моли спасти души наша.
      молитва: О многострадальная и премудрая великомученице Христова Анастасие! Ты
         душею на Небеси у Престола Господня предстоиши, на земли же данною тебе благодатию
         различная совершаеши исцеления; призри убо милостивно на предстоящия люди и
         молящияся пред иконою твоею, просящия твоея помощи, простри ко Господу святыя
         молитвы о нас и испроси нам оставление согрешений наших, помощи в трудах милосердных,
         укрепления духа в служении, кротости, смирения и послушания, недужным исцеление,
         скорбящим и во узах сущим скорую помощь и заступление, умоли Господа, да подаст
         всем нам христианскую кончину и добрый ответ на Страшнем Судищи Своем, да сподобимся
         и мы купно с тобою славити Отца и Сына и Святаго Духа. Аминь.
утреня:
   канон:
      кондак:
         глас: 2
         текст: 'Во искушениих и скорбех сущии, / к твоему храму притекающе, / приемлют
            честная дарования / от живущия в тебе / Божественныя благодати, / Анастасие:
            ты бо присно // миру точиши исцеления.'
