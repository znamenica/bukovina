---
вечерня:
   отпустительно:
      тропарь:
         глас: 1
         текст: Во Иордане крещающуся / Тебе, Господи, / троическое явися поклонение, /
            Родителев бо глас / свидетельствоваше Тебе, / возлюбленного Тя Сына именуя, /
            и Дух в виде голубине, / извествоваше словесе утверждение. / Явлейся Христе
            Боже, // и мир просвещей, слава Тебе.
      молитва: 'Господи Иисусе Христе, Сыне Божий Единородный, от Отца прежде всех
         век рожденный, Свете от Света, просвещаяй всяческая, в последняя же лета от
         Пресвятыя Девы Марии нетленно воплощенный и в мир сей на спасение наше пришедый!
         Ты бо не потерпел еси видети от диавола мучима рода человеча и сего ради в пресветлый
         день Богоявления Твоего пришел еси на Иордан ко грешником и мытарем креститися
         от Иоанна, безгрешен сый, да исполниши всякую правду и да возьмеши в водах Иорданских
         грехи всего мира, яко Агнец Божий, во еже понести я на Себе и искупити Крещением
         крестным, пречистою Кровию Твоею. Сего ради погрузившуся Тебе в водах, отверзошася
         Тебе небеса Адамом заключенная и Дух Святый сниде на Тя в виде голубине, просвещение
         и обожение носяй естеству нашему, и Пребожественный Отец Твой возвести Тебе
         небесным гласом благоволение Свое, зане сотворил еси волю Его и человек грехи
         восприял еси и Себе на заклание уже предуготовал еси, якоже Сам рекл еси: “Сего
         ради любит Мя Отец, яко Аз душу Мою полагаю, да паки прииму ю”, и тако во всесветлый
         день сей, Ты, Господи, положил еси начало искупления нашего от грехопадения
         прародительскаго. Сего ради вся силы небесныя радуются и вся тварь веселится,
         чающе свобождение свое от работы истления, глаголюще: Прииде просвещение, благодать
         явися, избавление наста, мир просветися и людие радостию исполняются. Да веселится
         ныне небо и земля и мир весь да играет; реки да плещут; источницы и озера, бездны
         и моря да срадуются, яко Божественным Крещением освятися днесь естество их.
         Да радуются днесь и человеков собори, яко естество их взыде ныне паки к первому
         благородию и вси с радостию да поют: Богоявления время. Приидите мысленно на
         Иордан, видение велие в нем узрим: Христос ко Крещению грядет. Христос ко Иордану
         приходит. Христос наши в воде погребает грехи. Христос овча похищеннаго и заблуждшаго
         приходит искати и обрет е вводит в рай. Сего Божественнаго таинства воспоминание
         празднующе, усердно молимся Тебе, Человеколюбче Господи: сподоби нам жаждущим
         по гласу Твоему приити к Тебе, Источнику присноживотныя воды, да почерпем воду
         благодати Твоея и оставления грехов наших и да отвергшеся нечестия и мирских
         похотей; целомудренно и девственно, и праведно и благочестно поживем в нынешнем
         веце, ждуще блаженнаго упования и явления славы Твоея, Великаго Бога и Спаса
         нашего, да не от дел наших спасеши нас, но по Твоей милости и по обновлению
         Святаго Духа Твоего банею пакибытия, Егоже обильно излиял еси, да оправдившеся
         благодатию Его, наследницы будем вечныя жизни во Царствии Твоем, идеже со всеми
         святыми сподоби нам прославити всесвятое Имя Твое со Безначальным Твоим Отцем
         и со Пресвятым и Благим и Животворящим Твоим Духом ныне и присно и во веки веков.
         Аминь.'
утреня:
   величание:
      Величаем Тя, / Живодавче Христе, / нас ради ныне плотию / Крестившагося от Иоанна //
      в водах Иорданских.
   канон:
      кондак:
         глас: 4
         текст: 'Явился еси днесь вселенней, / и свет Твой, Господи, / знаменася на нас, /
            в разуме поющих Тя: / пришел еси и явился еси, // Свет Неприступный.'
