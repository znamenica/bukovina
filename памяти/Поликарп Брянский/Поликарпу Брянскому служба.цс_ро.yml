---
вечерня:
   отпустительно:
      тропарь:
         глас: 1
         текст: Ветрилом креста / душевный корабль окормив, / житейская красная оставил еси, /
            и от мирскаго мятежа изшед, / плотския похоти / воздержанием многим / отче умертвил
            еси, / пощением и слезами, / молитвами и песньми непрестанно / прилепляяся к Богу; /
            темже и жилище достойно / Духа Пресвятаго показался еси. / Моли, Поликарпе преподобне, /
            Христа Бога, / оставление прегрешений // даровати нам и велию милость.
      молитва: 'О пастырю добрый, наставниче неусыпный, преподобне отче Поликарпе,
         ты от мятежа мира сего исшед, отвержением благ преходящих Евангельски Христу
         последовал еси, и равноангельское житие пожив, Бесплотных почести сподобился
         еси; того ради памятуя любовь твою к людям ти сродным, яко чадо ко отцу, к тебе
         прибегаем и молимся со умилением: буди щит несокрушим Святей Церкви Православней
         и отечеству нашему, воинству, яко соратник, и споспешествуй в победах на супостаты.
         Избави, о преподобне угодниче Божий, от всякого навета вражия и веси страны
         Российския и не остави заступлением твоим нас немощных, грехи  и скорбми многими
         обремененных: умоли благость Христа Бога нашего даровати нам помыслов мир, от
         пагубных страстей и всякия скверны воздержание, братолюбие искреннее,благочестие
         нелицемерно и да не во зло обратим благая, нам свыше выну посылаемая. Озари,
         преблаженне, ум наш светом лица Божия, иже ныне осиявает тя; укрепи благодатиею
         Господнею произволение наше, да утвердившееся в законе Христове, неленостно
         течем по пути заповедей святых; осени горним твоим благословением нас и всех
         в скорбех сущих, беды и болезньми душевными и телесными обдержимых, исцеление,
         утешение и избавление им даруя; дух кротости и смирения, дух терпения и покаяния,
         да прочее время живота нашего иждевем в вере и сокрушении сердечнем и тако в
         час скончания и разрешения от уз плоти благодарне восхвалим прославившего тя
         Господа, Безночального Отца, Единородного Его Сына и Единосущного и Всеблагого
         Духа, Троицу Нераздельную во веки веков.'
утреня:
   канон:
      кондак:
         глас: 4
         текст: 'Якоже отец духовно, / князь чувственно, / людем русским явился еси, /
            преподобне Поликарпе; / мудрование бо и славу / мирскую презрев, / Божественным
            житием последовал еси, / монахом же был твердое укрепление / и светильник светел; /
            темже похваляюще / честную память твою, / зовем ти: моли Христа Бога // спасти и
            просветити души наша.'
