---
вечерня:
   отпустительно:
      тропарь:
       - глас: 4
         текст: 'Рим, отечество твое, оставив, в пустыню вселился еси, и тамо, в пусте
            месте обрет жилище себе, отбегл еси суеты мира сего, и в безмолвнем пристанищи
            добре направлял еси себе ко Господу. Сего ради и мы, чтущии тя, притекающе,
            молим тя, отче Макарие: моли о нас Господа, да помилует нас в день судный.'
       - глас: 4
         текст: 'Отечество твое, ветхий Рим, оставив, во страну Российскую пришел еси,
            преподобне, и в пустыне блатней вселився, тамо пристанище тихое ко спасению
            обрел еси и безмолвное житие благоугодно провождал еси, направляя себе ко
            Господу молитвами непрестанными. Сего ради Христос тя возлюби и чудесы прослави,
            отче Макарие, явив тя пастыря добра словеснаго стада Своего. Темже и мы, притекающе
            к тебе, умильно глаголем: моли Прославльшаго тя спастися душам нашим.'
утреня:
   канон:
      кондак:
       - глас: 7
         текст: 'От Рима возсиял еси, якоже звезда пресветлая, преподобне отче наш
            Макарие, и в пустыни вселився, просветил еси чистым жи­тием твоим верно притекающия
            к тебе. Темже и мы, прославляюще свет­лую память твою, вопием ти: радуйся,
            преподобне отче Макарие.'
       - глас: 8
         текст: 'Якоже пресветлая звезда, от Рима возсиял еси, преподобне, и Богом
            наставляемь, Российскую страну светом чудес твоих озарил еси духовно, созывая
            верный к мощем твоим, от нихже исцеления недужным подаеши. Темже молимся тебе:
            научи нас, отче, твоему богоразумию и уврачуй недуги наша душевныя и телесныя,
            да зовем ти: радуйся, преподобне отче Макарие.'
