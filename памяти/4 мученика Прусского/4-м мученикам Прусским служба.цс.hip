<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~_i-й де'нь.%>

%<Ст~а'гw сщ~енному'ченика патрiкi'а, _е=п\скопа
пру'сскагw, и= дружи'ны _е=гw`:%>

%<А=ллилу'iа.%>

%<Стiхи^ры му'ченикwвъ, гла'съ s~. Подо'бенъ: В%>се`
w\тло'жше:

%<С%>ло'вомъ w=кормля'еми, * страсте'й треволне'нiе
о_у=до'бнw преплы'ша, * сщ~енному'ченицы бл~же'ннiи, * и=
те'плыми вода'ми * человjь'кwмъ стра^сти * цjьли'ти
о_у=вjь'ришася: * и='хже мw'щи сщ~еннолjь'пнw
спогребо'шася, * и=сцjьл_е'нiя и=злива'ютъ бога'тнw
тре'бующымъ: * си'хъ по достоя'нiю почти'мъ *
непреста'ннw, вjь'рнiи, * со дерзнове'нiемъ моля'щихся *
w= душа'хъ на'шихъ.

%<Н%>ося'ще w\т кро'ве * мч~ническiя багряни'цу, *
ски'петръ же держа'ще кр\стъ ч\стны'й, * цр\ствуютъ со
хр\сто'мъ ра'дующеся, * за него'же пострада'ти во'лею
восхотjь'ша * бж\ственнiи му'ч_еницы, * сщ~енноявле'нный
полv"е'нъ{<::рус>Исправлена опечатка оригинала:<::слав>
полv"а'нъ. <::рус>Прим. <::лат> оrthlib<::слав>}, *
а=ка'кiй же и= мена'ндръ * съ патрiкi'емъ бг~ому'дрымъ. *
и= ны'нjь ра'дующеся * предстоя'тъ пр\сто'лу хр\сто'ву, *
со дерзнове'нiемъ моля'щеся * w= душа'хъ на'шихъ.

%<Ж%>ела'юще мч~ницы хр\сто'ва цр\ствiя * вре'менную
сме'рть, * jа='кw пи'щу вмjьни'ша блаже'ннiи, * и= гла'дъ
претерпjь'вше, * и= jа='зв_енiя болjь'зней, * му'жески
до'блiи. * тjь'мже бы'ша всjь^мъ вjь^рнымъ засту^пницы, *
душа'мъ же и= тjьлес_е'мъ здра'вiе * о_у=строя'юще
незави'стнw, * jа=`же ны'нjь по до'лгу * воспое'мъ,
вjь'рнiи, ра'достнw, * jа='кw гд\севи моля'щыяся *
w= душа'хъ на'шихъ.

%<Стiхи^ры бц\ды.%>

%<[А='ще по'стъ, и= пое'тся а=ллилу'iа, тогда`
стiхи^ры пре'жде бц\ды, та'же ст~ы'хъ. гла'съ и=
подо'бенъ то'йже:]%>

%<Р%>а'дуйся, зако'на и=сполне'нiе *, ра'дуйся, хра'ме
ст~ы'я тр\оцы *, невjь'сто нетлjь'нная *; ра'дуйся,
бж\ственное носи'ло всjь'хъ цр~я`: * ра'дуйся, _о=гню`
невеще'ственный *, jа='кw клеще'ю нося'щи на руку`
тво_е'ю о_у='гля, * но'вый раю` вертогра'да
затворе'ннагw, * трапе'за бж\ственная и= пресвjь'тлая, *
голуби'це нескве'рная, * пр\сто'ле вы'шнягw, _о='дръ
бж~iй мы'сленный, * ю='же дх~ъ ст~ы'й * _о=трокови'цу тя`
w=сjьни`.

%<О_у=%>я'звена мя` * разбо'йническими бjьсо'вскими
нахw'ды, * и= лежа'ща всего` недjь'йственна,
пренепоро'чная, * на пути` всегда` непостоя'ннагw житiя`,
* и= ми'лости прося'ща, * вско'рjь посjьти`, * вiно`
и=злива'ющи и= _е=ле'й на неисцjь^льныя ра^ны, * и= ко
здра'вiю возведи`, * jа='кw да тя` сла'влю, * и= любо'вiю
по до'лгу воспою` * вели^чiя твоя^, ч\стая, * мт~и
приснодв~о.

%<Н%>ра'вомъ sлы'мъ поползо'хся, * и= порабоще'нъ
ле'стiю лука'вною, бг~оневjь'стная *, къ пречу'дному
твоему` милосе'рдiю, * и= те'плому заступле'нiю, *
прест~а'я _о=трокови'це, * прибjьга'ю _о=кая'нный. *
сою^зъ мя` и=зба'ви напа'стей и= печа'ли, * и= спаси' мя,
пренепоро'чная, * бjьсо'вскихъ прилw'гъ, * да прославля'ю
тя`, * и= любо'вiю пою`, и= покланя'юся, * и= велича'ю
тя`, вл\дчце, * приснобл~же'нную.

%<Сла'ва, и= ны'нjь, бг~оро'диченъ:%>

%<К%>и'това чре'ва мя`, * лука'вагw грjьха` и=зведи`,
вл\дчце, * во о_у=тро'бjь вмjьсти'вшая невмjьсти'маго: *
лю^тыя во'лны * и=скуше'нiй и=зба'ви, * бу'ри паде'нiй, *
_о=трокови'це, и=схити`, * беззако'нiй мои'хъ и=зсуша'ющи
пучи'ну, * и= о_у=ставля'ющи де'мwнскагw w=полче'нiя
настоя^нiя, * бж\ственнымъ твои'мъпосо'бiемъ,
ч\стая, * jа='кw да непреста'ннw сла'влю тя`, *
приснобл~же'нную.

%<Кр\стобг~оро'диченъ:%>

%<А='%>гнца своего`, * а='гница нескве'рная дре'вле, *
и= непоро'чная вл\дчца, * на дре'вjь кр\стнjьмъ jа='кw
о_у=зрjь`, * мт~рски восклица'ше, * и= дивя'щися
вопiя'ше: * ча'до сладча'йшее, * что` зрjь'нiе сiе` *
но'вое и= пресла'вное; * ка'кw со'нмъ безблагода'тный *
суди'щу пiла'тову предаде' тя, * и= w=сужда'етъ на
сме'рть живота` вся'ческихъ; * но воспjьва'ю твое`
неизрече'нное, сло'ве, снизхожде'нiе.

%<Канw'нъ, творе'нiе fеофа'ново.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й
и=ногда` мwv"се'йскiй же'злъ, кр\сто_обра'знw порази'въ
и= раздjьли'въ мо'ре: i=и~ля же бjьглеца`, пjьшехо'дца,
спасе`, пjь'снь бг~ови воспjьва'юща.

%<В%>ся'ческими о_у=кра'шенъ бл~года'тьми, свяще'нства
_о=де'ждею, и= w=багре'нiемъ а='бiе муче'нiя кро'вiю,
о_у=краси'вшеся, сла'внiи, и= до'брjь о_у=кра'шшеся,
бл~гоче'стiя jа=ви'стеся побw'рницы тве'рди вjь'ры.

%<П%>одвигополо'жникъ хр\сто'съ, сjьдя'й w=десну'ю
_о=ц~а`, страда'льц_емъ всjь^мъ подвигw'въ три'знище
w\тве'рзый, собра` возра'стнw сочета'нныхъ, ли'къ
му'ч_еникъ четверочи'сленный, пjь'сньми того`
велича'ющыя.

%<Ц%>р~кве предста'тель, патрiкi'е, jа='коже па'стырь
бла'гъ, по не'й, бл~же'нне, ду'шу твою` положи'лъ _е=си`,
со а=ка'кiемъ, мена'ндромъ и= полv"е'номъ бж\ственнымъ,
прему'дрыми засту'пники w=бога'щся, пjь'нiе бг~у
возсыла'я при'снw.

%<Бг~оро'диченъ:%>

%<Г%>лаго'лwмъ бж\ственныхъ пр\орw'къ послjь'дующе,
и=сповjь'даша бж~iе сло'во, пло'ть прiе'мшаго,
бг~оглаго'ливiи му'ч_еницы, w\т преч\стыя дв~ы. ю='же
бц\ду сла'вяще, пjь'сньми при'снw блажи'мъ.

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъ w=снова'вый, на ка'мени мя`, хр\сте`,
за'повjьдей твои'хъ о_у=тверди`, jа='кw нjь'сть свя'тъ
па'че теб_е`, _е=ди'не чл~вjьколю'бче.

%<Ш%>е'ствовавшыя му'жески стезю` муче'нiя, и=
сконча'вшыя до'брое тече'нiе, о_у=блажи'мъ, вjь'рнiи,
jа='кw побjьдонw'сныя мч~ники и= вjьне'чники бж\ственныя,
и= ст~и'тели бг~ому^дрыя.

%<Б%>г~огла'сный разже'гся ре'вностiю бл~гоче'стiя,
о_у=вяди` пла'мень пре'лести, витi'йствуя тве'рдw
бг~ослов_е'сная велjь^нiя, и= вразумля'я всjь'хъ къ
бж\ственному вои'стинну позна'нiю.

%<О_у=%>мерщвле'на ви'дjьвъ пiя'нствомъ нече'стiя,
патрiкi'й лю'таго и=ге'мwна, вскочи` вопiя` бг~оразу'мiя
глаго'лы, и= разсjьва'я всjь^мъ бж\ственное сло'во
вjь'ры.

%<Бг~оро'диченъ:%>

%<Н%>еискусобра'чнw сло'во бж~iе, _w бц\де, породила`
_е=си` и=зъ теб_е` воплоще'нна: _е=го'же мч~ницы бг~а
му'жески и=сповjь'даша, jа='кw во'ини сегw`, и=
вjьн_е'чницы бы'вше.

%<Сjьда'ленъ, гла'съ и~: Подо'бенъ: П%>рему'дрости:

%<С%>ъ мена'ндромъ а=ка'кiа му'драго, и= полv"е'на
вjь'рою свяще'ннаго почти'мъ пjь'сньми, и= вели'каго
патрiкi'а: свяще'нницы бо сi'и бг~а вседержи'теля бы'вше,
вjь'рою тому` бл~гоугоди'ша, тjь'мже муче'нiя при
кончи'нjь житiя` свjь'тлw сподо'бишася, и= а='гг~лwмъ
сочета'шася. и=`мже любо'вiю вопiе'мъ: моли'те хр\ста`
бг~а, согрjьше'нiй w=ставле'нiе дарова'ти чту'щымъ
любо'вiю святу'ю па'мять ва'шу.

%<Сла'ва, и= ны'нjь, пра'здника, и=ли`
бг~оро'диченъ:%>

%<Н%>б\сную две'рь и= кiвw'тъ, пресвяту'ю го'ру,
свjь'тлый _о='блакъ, воспои'мъ, неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'ру, и= w=ставле'нiе дре'внихъсогрjьше'нiй.
сегw` ра'ди вопiе'мъ _е='й: моли'ся сн~у твоему`,
прегрjьше'нiй w=ставле'нiе дарова'ти, благоче'стнw
покланя'ющымся всест~о'му рж\ству` твоему`.

%<Кр\стобогоро'диченъ:%>

%<А='%>гнца и= па'стыря, и= и=зба'вителя, а='гница
зря'щи на кр\стjь`, восклица'ше пла'чущи, и= го'рькw
рыда'ющи, вопiя'ше: мi'ръ о_у='бw ра'дуется, прiе'мля
тобо'ю и=збавле'нiе, о_у=тро'ба же моя` гори'тъ, зря'щи
твое` распя'тiе, _е='же терпи'ши за милосе'рдiе ми'лости.
Долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися, и= да'руй согрjьше'нiй
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ
пр\оро'комъ а=вваку'момъ зову' ти: си'лjь твое'й сла'ва,
чл~вjьколю'бче.

%<С%>и'лою хр\сто'вою w=дjь'явся, патрiкi'е,
свяще'нникъ бо сегw` бы'лъ _е=си`, и= тогw` стопа'мъ
jа='вjь послjь'довавъ, муч_е'нiи прине'слся _е=си`
_е=ди'ному благодjь'телю, благоче'стнw взыва'я: си'лjь
твое'й сла'ва, чл~вjьколю'бче.

%<С%>вященнодjь'йственникъ бж\ственъ показа'лся
_е=си`, а=ка'кiе, бж\ственныя зари`, _о='ч~е, насыща'яся,
и= хр\сто'въ му'ченикъ и='стиненъ jа='влься, i='дwльскую
ле'сть w=плева'лъ _е=си`. тjь'мже и= ра'достною
со'вjьстiю зове'ши: си'лjь твое'й сла'ва, чл~вjьколю'бче.

%<С%>ъ со'нмомъ, хр\сте`, твои'хъ му'ч_еникъ мена'ндръ
лику'я и= ра'дуяся, луча'ми ны'нjь сiя'етъ твои'ми, и=
свjьтоли^тiи лjь'пw о_у=краша'емь, и= та'мw тебjь`
вл\дцjь ра'дуяся взыва'етъ: си'лjь твое'й сла'ва,
чл~вjьколю'бче.

%<Бг~оро'диченъ:%>

%<_О=%>ру'жiе, хр\сте`, тя` ро'ждшую всенепоро'чную
стяжа'вше, ле'сти побjьди'ша кова^рства му'ч_еницы
му'дрiи, и= томи'телейласка^нiя jа='вjь
w\три'нуша. и= ны'нjь вjьнцено'сцы jа='вльшеся вопiю'тъ:
си'лjь твое'й сла'ва, чл~вjьколю'бче.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я
тма` _о=кая'ннагw; но w=брати' мя, и= къ свjь'ту
за'повjьдей твои'хъ, пути^ моя^ напра'ви, молю'ся.

%<О_у=%>мертви'вшеся мi'ру, му'ч_еницы бг~ому'дрiи,
болjь'зньми воздержа'нiя, хр\сту` о_у=се'рднw
принесо'стеся закол_е'нiя соверш_е'нная, себе` поже'рше
jа='коже а='гнцы, вл\дчнимъ предповину'стеся
бж\ств_еннымъ повелjь'нi_емъ.

%<П%>острада'вше зако'ннw, му'ч_еницы всехва'льнiи,
вjьнча'стеся: претерпjь'вше бо гw'рькiя болjь^зни и=
ра^ны w\т беззако'нныхъ, на нб~сjь'хъ наслажда'тися
нетлjь'нныя жи'зни сподо'бистеся.

%<О_у='%>мнw со а='гг~лы ны'нjь живы'й, патрiкi'е
блаже'нне, соверша'ющихъ честну'ю па'мять твою` помяни`,
ко вл\дцjь твои'ми моли'твами прилjь'жнw моля'ся, w\т
бjь'дъ и=зба'вити, всехва'льне.

%<Бг~оро'диченъ:%>

%<И='%>стинную бц\ду вси' тя позна'вше, му'ч_еницы
сла'внiи, и=зъ теб_е` рожде'ннаго бг~а сло'ва вjь'дяще
проповjь'даша, проти'ву грjьху` ю='ношески и= до сме'рти
сопроти'вльшеся, _о=трокови'це всепjь'тая.

%<Пjь'снь s~. I=рмо'съ:%>

%<Б%>е'здна грjьхw'въ и= прегрjьше'нiй бу'ря мя`
смуща'етъ, и= во глубину` ну'жднагw рjь'етъ мя`
w\тча'янiя: но твою` крjь'пкую ру'ку мнjь` простри`,
jа='кw петро'ви, _w о_у=пра'вителю, и= спаси`.

%<Л%>и'къ страда'льческiй w\т четы'рехъ соста'вленъ,
му'ч_еникъ и= ст~и'т_ель, досто'йнw бл~голjь'пнw
о_у=ясня'емый: лю'дiе благочести'вiи, ны'нjь соста'вльше
ли'къ, ра'достнw восхва'лимъ.

%<Р%>азрjьша'ютъ тjьл_е'сныя болjь^зни, страда'льцы,
неду^жнымъ те'плыхъ во'дъ w\т гробw'въ ва'шихъ
и=злiя^нiя: и=стра^сти душ_е'вныя ва'шими
бж\ственными моли'твами, вjь'рою приходя'щымъ
и=змjьня'ются.

%<О_у='%>тро ми` о_у='мное, во тмjь` прегрjьше'нiй
лежа'щу, и= въ скве'рнjьй жи'зни пребыва'ющу, моли'твами,
блаже'нне, твои'ми ны'нjь возста'ви, моля` и=зба'вителя
хр\ста`, патрiкi'е.

%<Бг~оро'диченъ:%>

%<П%>росвjьти` мою` ду'шу, ро'ждшая сiя'нiе сла'вы
_о='ч~и, дв~о бц\де всепjь'тая: твою' бо страда'льцы
бл~года'ть и=му'ще, мучи'телей я=зыкобw'лiя w\три'нуша.

%<Конда'къ, гла'съ д~. Подо'бенъ: Jа=%>ви'лся _е=си`:

%<Jа='%>кw свjьтосiя'ненъ добро'тою свяще'нства, и=
муче'нiя кро'вiю преукра'шенъ, съ пострада'вшими съ
тобо'ю, патрiкi'е, хр\сту` предстоя`, w= на'съ помина'й,
jа='кw страда'лецъ честны'й.

%<Пjь'снь з~. I=рмо'съ:%>

%<Б%>ж~iя снисхожде'нiя _о='гнь о_у=стыдjь'ся въ
вавv"лw'нjь и=ногда`, сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще,
поя'ху: бл~гослове'нъ _е=си`, бж~е _о=т_е'цъ на'шихъ.

%<С%>ла'внiи му'ч_еницы, свяще'нства о_у=кра'шени
_о=де'ждею, свое'ю кро'вiю сiю` свяще'ннjьйшу
содjь'лавше, въ бг~овидjь'нiи лику'юще, поя'ху:
бл~гослове'нъ _е=си`, бж~е _о=т_е'цъ на'шихъ.

%<В%>итi'йскую лю'тость, свjь'томъ бж\ственнымъ
w=заря'емь, и=з\ъwбличи'лъ _е=си`, блаже'нне, jа='кw въ
пещи` тепли'цахъ, въ ни'хже не w=пали'лся _е=си`,
взыва'я: благослове'нъ _е=си`, бж~е _о=т_е'цъ на'шихъ.

%<Н%>е терпя'ше, сла'вне, му'дрыхъ твои'хъ слове'съ
и=ге'мwнъ го'рдый и='миже w=бличи'лъ _е=си`
прескверна^выя и= лжеимени^тыя бо'ги, и=`хже поплева'въ,
пjь'лъ _е=си` ра'дуяся: благослове'нъ _е=си`, бж~е
_о=т_е'цъ на'шихъ.

%<Бг~оро'диченъ:%>

%<С%>е` ны'нjь соверши'ся дв~да бж\ственнагw
бж\ственное прорече'нiе, мо'лится бо любо'вiю четвери'ца
мч~никъ твоему`лицу`, ч\стая, воплоще'нному
и=зъ теб_е` взыва'ющи: благослове'нъ _е=си`, бж~е
_о=т_е'цъ на'шихъ.

%<Пjь'снь и~. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю
вопiя'ше: _о='троцы, бл~гослови'те, свяще'нницы,
воспо'йте, лю'дiе, превозноси'те во вся^ вjь'ки.

%<В%>jьнценw'сныя му'ченики, святи'тели бг~ому^дрыя,
прiиди'те ра'дующеся, вjь'рнiи, почти'мъ, хр\ста`
велича'юще, дарова'вшаго си^мъ крjь'пость, sлочести'выхъ
не о_у=жаса'тися му'къ, пою'щымъ: _о='троцы,
благослови'те, свяще'нницы, воспо'йте, лю'дiе,
превозноси'те во вся^ вjь'ки.

%<С%>вяще'нiя пома'занiемъ, муче'нiя же кро'вiю,
добропобjь'дныхъ четвери'ца о_у=краси'ся, и= сiя'етъ
чудесы` разли'чнw па'че свjь'та, содjь'телю и=
и=зба'вителю вопiю'щи: _о='троцы, бл~гослови'те,
свяще'нницы, воспо'йте, лю'дiе, превозноси'те во вся^
вjь'ки.

%<П%>обjьди'вше, сла'внiи, д_е'мwнскiя полки`, и=
мучи'телей преще'нiя не о_у=боя'вшеся, вjьнцы` прiя'сте
w\т хр\ста`, всехва'льнiи, и= jа='кw побjьдоно'снiи
страда'льцы поете`: _о='троцы, благослови'те,
свяще'нницы, воспо'йте, лю'дiе, превозноси'те во вся^
вjь'ки.

%<Бг~оро'диченъ:%>

%<Д%>а ра'дуется мена'ндръ, да весели'тся а=ка'кiй, и=
съ полv"е'номъ свjь'тлый патрiкi'й, ли'къ соста'вльше,
воплоще'нное сло'во _о='ч~ее, w\т дjьви'ческихъ
неискусобра'чныхъ ложе'снъ, да пою'тъ непреста'ннw,
свяще'нницы jа='вльшеся, того` превознося'ще во вся^
вjь'ки.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее небе'съ. тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.


%<О_у=%>диви'шася, зря'ще страда'льц_евъ главы^
посjька'еми, мучи'тели, и= ду'шы любо'вiю предаю'ще
терпjьли'внw: хр\сто'съ же прiя'тъ си'хъ, о_у=поко'ивъ
я=` о_у= себ_е`, и='миже и= и=сцjьл_е'нiя и=сточа'етъ,
jа='кw w\т _о=крi'на, непреста'ннw притека'ющымъ.

%<В%>и'дjьти тща'щеся жела'емыхъ и=сто'чника,
святи'тели и= мч~ники на нб~сjь'хъ, вся'ко достоя'нiе
_е='же на земли` w=ста'вльше, взя'стеся къ высо'кому
вели'честву бж\ственнагw цр\ствiя, пи'щи сподо'бльшеся,
_е='же па'че о_у=ма` бл~же'нства.

%<П%>роидо'сте во'ду и=скуше'нiй, и= _о='гнь муче'нiй
премину'сте, и= ны'нjь jа='снw вjь'чнующiй, страда'льцы,
поко'й прiя'сте въ нб\сныхъ ски'нiихъ въ ни'хже,
вjьнцено'сцы, лику'юще непреста'ннw, w\т бjь'дъ на'съ
и=зба'вите.

%<Бг~оро'диченъ:%>

%<Jа='%>кw со'лнце па'мять, страда'льц_евъ вjь^рныя
w=сiява'етъ чудесы`: и='бо и=зъ теб_е`, ч\стая дв~о,
рожде'йся бг~ъ, _е=го'же благоче'стнw проповjь'даша
святi'и, сiя^ преwсiя` свjь'тлw прославля'яй вjь'рою
тогw` прише'ствiе поче'тшыя, jа='кw w=бjьща`.
