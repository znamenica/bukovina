---
вечерня:
   отпустительно:
      тропарь:
         глас: 7
         текст: Преобразился еси на горе, / Христе Боже, / показавый учеником Твоим /
            славу Твою, / якоже можаху, / да возсияет и нам, грешным, / Свет Твой присносущный /
            молитвами Богородицы, // Светодавче, слава Тебе.
      молитва: Господи Иисусе Христе, Боже наш, во Свете живый неприступнем, Сияние
         сый Славы Отчия и Образ Ипостаси Его! Егда прииде исполнение времен, Ты за милосердие
         неизреченное к падшему роду человеческому Себе умалил еси, зрак раба приял еси,
         смирил еси Себе, послушлив бысть даже до смерти. Обаче прежде Креста и вольныя
         страсти Твоея на горе Фаворстей преобразился еси в Божественней Славе Своей
         пред святыми Твоими ученики и Апостолы, мало скрыв плоти восприятие, да егда
         Тя узрят распинаема, и смерти предаваема, уразумеют убо страдание Твое вольное
         и Божество. Даруй же и нам всем, пречистыя Плоти Твоея Преображение празднующим,
         чистым сердцем и нескверными умы взыти на Святую гору Твою, в селения святыя
         славы Твоея, идеже глас чист празднующих, глас несказаннаго радования, да тамо
         купно с ними лицем к лицу узрим Славу Твою в невечернем дни Царствия Твоего,
         и со всеми святыми, от века Тебе благоугодившими прославим Всесвятое имя Твое
         со Безначальным Твоим Отцем и Пресвятым и Благим и Животворящим Твоим Духом
         ныне и присно и во веки веков.
утреня:
   величание:
      Величаем Тя, / Живодавче Христе, / и почитаем пречистыя плоти Твоея / преславное //
      преображение.
   канон:
      кондак:
         глас: 7
         текст: На горе преобразился еси, / и якоже вмещаху / ученицы Твои, / славу
            Твою, / Христе Боже, видеша, / да егда Тя узрят распинаема, / страдание убо
            уразумеют вольное, / мирови же проповедят, / яко Ты еси воистинну // Отчее сияние.
