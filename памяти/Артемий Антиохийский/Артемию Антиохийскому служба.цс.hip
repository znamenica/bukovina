<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~-й де'нь.%>

%<Ст~а'гw великому'ченика а=рте'мiа.%>

%<На Г%>д\си, воззва'хъ, %<стiхи^ры на s~, гла'съ д~.
По\д: Jа='%>кw до'бля:

%<М%>ного_обра'зными му'ками лю'тыхъ ра'нъ, * преда'въ
казни'ти многострада'льное * и= терпjьли'вjьйшее тjь'ло
твое`, * бг~ому'дре а=рте'мiе, * не w\тве'рглся _е=си`
хр\ста`, * ни кумi'рwмъ поже'рлъ _е=си`: * но терпjь'лъ
_е=си`, jа='коже и=но'му стра'ждущу, * w=жида'я бу'дущихъ
воздая'нiй, * и= безсме'ртнагw благосла'вiя.

%<П%>овjь'шенъ стру'жемь, * и= ка'менiемъ сдробля'емь, *
и= желjь'зомъ w\твсю'ду и=знуря'емь, * и= мече'мъ
о_у=сjька'емь, * непоколеби'мь пребы'лъ _е=си`, * на ка'мени
мы'сленнjьмъ водрузи'въ души` твоея` стwпы`, сла'вне. * сея`
ра'ди побjь'ды, * а='гг~лwмъ и= мч~никwмъ сочета'лся _е='й,
* свjь'та неизрече'ннагw и=сполня'емь.

%<И=%>сцjьле'нiй бл~года^ти * лю'бящымъ тя` всегда` *
и=сточа'ютъ, сла'вне, твоя^ мо'щи, * и= потопля'ютъ
стра^сти, * и= неду'ги, а=рте'мiе, * и= прого'нятъ лука'выхъ
де'мwнwвъ полки`: * напая'ютъ же вjь'рныхъ сердца` *
прозяба^ющая добродjь'телей плоды` бж\ств_енныя, * и=
благоче'стiя зна'нiе.

%<Сла'ва, гла'съ в~. Студi'тово:%>

%<Р%>азу'мнаго свjьти'льника вjь'ры, а=рте'мiа почти'мъ,
jа='кw w=бличи` царя` ме'рзскаго, и= кро'вiю муче'нiя _е=гw`
цр~ковь бг~ъ w=багри`. тjь'мъ и= прiя'тъ и=сцjьле'нiй
бл~года'ть незави'стную, и=сцjьля'ти неду'ги, вjь'рнw
приходя'щихъ къ ра'цjь моще'й _е=гw`.

%<И= ны'нjь, бг~оро'диченъ, и=ли` кр\стобг~оро'диченъ.
По\д: _Е=%>гда` w\т дре'ва:

%<_Е=%>гда` нескве'рная а='гница ви'дjь своего` а='гнца,
на заколе'нiе jа='кw чл~вjь'ка во'лею влеко'ма, пла'чущи
глаго'лаше. безча'дствовати тя` ны'нjь тщи'шися, хр\сте`,
ро'ждшую тя`. что` сiе`. сотвори'лъ _е=си`, и=зба'вителю
вся'ческихъ; _о=ба'че воспjьва'ю и= сла'влю твою`, ю='же
па'че о_у=ма` и= сло'ва, кра'йнюю бл~гость, чл~вjьколю'бче.

%<На стiхо'внjь _о=ктw'иха. Сла'ва, гла'съ s~:%>

%<З%>а хр\ста` зако'ннw пострада'въ, а=рте'мiе, и= съ
чу'вственнымъ царе'мъ о_у='мнаго низложи'въ врага`,
досто'йнw прiя'лъ _е=си` w\т страстополо'жника сп~са
вjьне'цъ: и= ны'нjь на нб~сjь'хъ со а='гг~льскими ра'дуешися
чи'ны, вы'шнягw свjьтоли'тiя наслажда'яся jа='снw, и=
трiv"поста'сному и= пе'рвому свjь'ту причаща'яся _о=би'льнw.
тjь'мже и= мы` благовjь'рнiи лю'дiе и= любому'ч_еницы,
пjь'сньми вопiе'мъ ти`:ра'дуйся, а=дама'нте
непобjьди'мый душе'ю, и= крjь'пкiй _о=ру'жниче хр\сто'въ:
ра'дуйся, ле'сти i='дwльскiя потреби'телю, и= и='стины
побо'рниче свjь'тлый. но моли'ся гд\су, и= на'мъ житiе'мъ
бг~олюби'вымъ, съ тобо'ю получи'ти стоя'нiе при пр\сто'лjь
вели'чествiя _е=гw`.

%<И= ны'нjь, бг~оро'диченъ, и=ли` кр\стобг~оро'диченъ.
По\д: Т%>ридне'венъ:

%<В%>и'дящи тя` распина'ема, хр\сте`, тебе` ро'ждшая,
вопiя'ше: что` стра'нное _е='же ви'жу та'инство, сн~е мо'й;
ка'кw на дре'вjь о_у=мира'еши пло'тiю повjь'шенъ, жи'зни
пода'телю;

%<Тропа'рь, гла'съ д~:%>

%<М%>у'ченикъ тво'й, гд\си, а=рте'мiй, во страда'нiи
свое'мъ вjьне'цъ прiя'тъ нетлjь'нный w\т теб_е` бг~а
на'шегw: и=мjь'яй бо крjь'пость твою`, мучи'телей низложи`,
сокруши` и= де'мwнwвъ немощны^я де'рзwсти. тогw` моли'твами
спаси` ду'шы на'шя.

%<Сла'ва, и= ны'нjь, бг~оро'диченъ, и=ли`
кр\стобг~оро'диченъ.%>



%<На о_у='трени _о='ба канw'на _о=ктw'иха, безъ
мч~ничнwвъ. И= ст~а'гw канw'нъ на s~, _е=гw'же
краегране'сiе:%>

%<Т%>вою` пода'ждь ми` бога'тную благода'ть, бл~же'нне.
%<I=w'сифъ.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь, сла'внw бо просла'вися.

%<П%>о'двигомъ, му'чениче, до'брымъ jа='кw подвиза'вся,
и= свjь^тлыя вjьнцы` прiи'мъ, свjь'ту предстои'ши
просвjьща'емь, по прича'стiю невеще'ственному. тjь'мъ
мо'лимъ тя`: просвjьти` на'съ моли'твами твои'ми.

%<С%>вjь'тлый тво'й, му'чениче, пра'здникъ вся^ созва`
ра'достнw на трапе'зу дне'сь, предложи'въ страда'нiй твои'хъ
бор_е'нiя, му'жество и= противле'нiе: и='миже
насы'щшеся, вjь'рою тя` и= любо'вiю о_у=блажа'емъ.

%<О_у=%>мерщвле'на на кр\стjь`, пребл~же'нне,
недомы'сленнаго пло'тiю поразумjь'лъ _е=си` гд\си, жи'зни
вино'вника, во'льную возлюби'лъ _е=си` ме'ртвость ю='же w\т
страда'нiй: тjь'мъ безсме'ртную сла'ву получи'лъ _е=си`.

%<Бг~оро'диченъ:%>

%<В%>оплоти'вся и=зъ теб_е` бг~олjь'пнw сло'во
безпло'тное, премно'жествомъ чл~вjьколю'бiя, преч\стая, къ
страсте'мъ прибли'жися, и= безстра'стiе человjь'кwмъ
и=сточи` препросла'вленный гд\сь, сла'внw бо просла'вися.

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си,
jа=зы'ческая неплодя'щая цр~ковь, прише'ствiемъ твои'мъ, въ
не'йже о_у=тверди'ся мое` се'рдце.

%<М%>ч~ническими о_у=краси'тися вjьнцы^, сла'вне,
жела'я, jа='звы поне'слъ _е=си` и= растерза^нiя го'рькихъ
болjь'зней, бж~е'ственною бл~года'тiю.

%<Н%>е потрясе` столпа` твоегw` се'рдца, всему'дре,
лютjь'йшее приложе'нiе му'къ: о_у=тверди'ся бо на
разу'мнjьмъ ка'мени неподви'жнjьмъ.

%<Н%>а дре'вjь повjь'шенъ, и= ча'стыми w\твсю'ду
терза^нiи w=кружа'емь, твои'ми _о=чесы` къ могу'щему спасти`
взира'лъ _е=си`, достосла'вне.

%<Бг~оро'диченъ:%>

%<В%>опло'щся хотjь'нiемъ w\т крове'й, вл\дчце, твои'хъ
преч\стыхъ, гд\сь, спаса'етъ человjь'чество, и= мно'ж_ества
му'ченикwвъ собра`.

%<Сjьда'ленъ, гла'съ и~. Подо'бенъ: Прему'дрости:%>

%<Ц%>р~ю` вjькw'въ о_у=гожда'я, царя` беззако'ннагw
вся'кiй совjь'тъ w\трази'лъ _е=си`, сла'вне, и=
и=стука^ннымъ не поже'рлъ: тогw` ра'ди же'ртву тебе` сама'го
прине'слъ _е=си` пожре'нному сло'ву, пострада'въ крjь'пкw.
тjь'мъ и= чуде'съ и=сточа'ешиструи^, стра^сти
и=сцjьля'я вjь'рнw приходя'щихъ къ тебjь`, страстоте'рпче
а=рте'мiе, моли` хр\ста` бг~а, грjьхw'въ w=ставле'нiе
пода'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>л~нца _о='блаче разу'мнагw, бж\ственнагw свjь'та
свjьти'льниче златокова'нный, нескве'рная, небла'зная,
всенепоро'чная вл\дчце, w=мраче'нную ду'шу мою`
w=слjьпле'нiемъ страсте'й, безстра'стiя заре'ю просвjьти`,
молю'ся: и= w=скверне'нное мое` се'рдце w=мы'й потw'ки
о_у=миле'нiя, покая'нiя же слеза'ми, и= w\т тимjь'нiя мя`
w=чи'сти дjь'лъ мои'хъ, да любо'вiю зову' ти: бц\де
приснодв~о, моли` хр\ста` бг~а прегрjьше'нiй w=ставле'нiе
пода'ти ми`, тебе' бо и=мjь'ю наде'жду ра'бъ тво'й.

%<Кр\стобг~оро'диченъ:%>

%<А='%>гнца и= па'стыря и= и=зба'вителя, а='гница зря'щи
на кр\стjь`, восклица'ше пла'чущи, и= го'рькw рыда'ющи,
вопiя'ше: мi'ръ о_у='бw ра'дуется, прiе'мля тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися, и= да'руй согрjьше'нiй
w=ставле'нiе, вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. тjь'мъ зову' ти: сла'ва си'лjь твое'й, гд\си.

%<О_у=%>подо'бився распя'тому, на дре'вjь во'лею
возвы'сился _е=си` протяза'емь, и= суро'вjьйше стру'жемь,
совлача'яся ко'жныхъ ри'зъ о_у=мерщвле'нiя.

%<Б%>олjь^зни твоя^ плотскi^я и= лю'тыхъ просте'ртiе,
неболjь'зненный поко'й, му'чениче, jа='вjь тебjь`
и=схода'таиша:_е=гw'же ны'нjь насыща'яся, вся'ку
болjь'знь w=блегча'еши w\т w\т ду'шъ на'шихъ.

%<Р%>авноа'гг~льну бы'вшу тебjь` страда'нiй
свjь'тлостьми, руко'ю а='гг~ловою посыла'етъ тебjь` пи'щу
нб\сный хлjь'бъ жи'знь на'ша, о_у=крjьпля'ющую тя`, мч~ниче
достосла'вне.

%<Б%>ога'тыми тя` о_у=краси` бл~года'ть дх~а дарова^нiи,
всему'дре: тjь'мъ вся'ч_ескiя неду'ги, му'чениче всече'стне,
w\тго'ниши, вjь'рою прибjьга'ющихъ ти`.

%<Бг~оро'диченъ:%>

%<Д%>в~у тя` по рж\ствjь`, нескве'рная, нетлjь'нну
хр\сто'съ соблюде`, благоволи'вый во о_у=тро'бjь твое'й,
всего' мя человjь'ка воспрiя'ти, кра'йнею бл~гостiю.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте`
бж~е: тобо'ю бо, вл\дко, къ свjьтонача'льнику _о=ц~у`
твоему`, w\т но'щи невjь'дjьнiя приведе'нiе и='мамы.

%<С%>вjьща` свjьтоза'рная ви'дjьнъ бы'лъ _е=си` дх~омъ,
а=рте'мiе, вjь^рныя просвjьща'ющи, и= лука^вствiя
разгоня'ющи мра'чныхъ и= тмы` и=спо'лненныхъ духw'въ.

%<Н%>а ка'мени живо'тнjьмъ душ_е'вныя стwпы` водрузи'въ,
ка'менiемъ сгнjьта'емь, и= болjь'зньми w=кружа'емь,
и='стинный страстоте'рпецъ, непрекло'ненъ пребы'лъ _е=си`.

%<Т%>ы` честны'ми воwруже'нъ дх~а си'лами, трезу'бц_евъ
_о=строты`, му'чениче доблему'дренне, небре'глъ _е=си`, въ
ни'хже спопра'въ жа^ла вра^жiя.

%<Бг~оро'диченъ:%>

%<К%>р\стъ и= погребе'нiе и=зъ теб_е` во'лею на'съ ра'ди
рожде'йся, претерпjь'въ вл\дчце, свидjь'теля крjьпча'йша
а=рте'мiа свои'хъ страда'нiй jа='кw крjь'пкiй содjь'лалъ
_е='сть.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну. w\т тли`, бж~е, мя`
возведи`.

%<А='%>гнецъ и= заколе'нiе всецjь'лое, му'чениче,
прине'слся _е=си`, а=рте'мiе, во'льное распя'тiе въ на'ше
прiи'мшему воззва'нiе.

%<Н%>еwсла'бными jа='звами сокруша'емо тjь'ло твое`,
а=рте'мiе, терпjьли'вjьйшее, душе'вное благоро'дiе соблю'лъ
_е=си`, вjь'рою неврежде'нное.

%<Н%>еду'гwвъ на'съ и=зба'ви, му'чениче, и=скуше'нiй, и=
страсте'й же и= скорбе'й, къ тебjь` притека'ющыя,
подража'телю сп~совъ, а=рте'мiе.

%<Бг~оро'диченъ:%>

%<W=%>бурева'емаго въ пучи'нjь скорбе'й, и= потопля'ема
наше'ствiями треволне'нiй, спаси` бц\де дв~о, раба` твоего`.

%<Конда'къ, гла'съ в~. Подо'бенъ: Т%>в_е'рдыя:

%<Б%>лагочести'ваго и= вjьнцено'снаго му'ченика, на
враги` побjь'ды взе'мшаго w=долjь'нiе, соше'дшеся досто'йнw
пjь'сньми восхва'лимъ а=рте'мiа, превели'каго въ
му'ченицjьхъ, чуде'съ же да'теля пребога'таго, мо'лится бо
гд\су w= всjь'хъ на'съ.

%<I='косъ:%>

%<К%>то` по'двиги твоя^ довлjь'етъ и=зглаго'лати,
страстоте'рпче, и=ли` болjь^зни твоя^, jа=`же му'жески
претерпjь'лъ _е=си` за вjь'ру гд\сню, и= дарова^нiя, и=`хже
сподо'бился _е=си`; не довлjь'ютъ о_у=ста` человjь'ч_еская
повjь'дати: му'дростiю бо о_у=кра'шенъ и= му'жествомъ,
бога'тство возненави'дjьвъ, и= досто'инство привре'менное,
во'инъ jа=ви'лся _е=си` и='скреннjьйшiй, моля'ся о_у='бw
гд\су w= всjь'хъ на'съ.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля
высо'къ пла'мень вознесло` _е='сть. хр\сто'съ же простре`
бг~очести^вымъ _о=трокw'мъ ро'су духо'вную, сы'й
бл~гослове'нъ и= препросла'вленъ.

%<Н%>епобjьди'мь смы'слъ неруши'мою души` тве'рдостiю,
а=рте'мiе, стяжа'въ, вра^жiя кова^рства, мч~ниче,
о_у=праздни'лъ _е=си`, поя` и=зря'днjьйше: сы'й
бл~гослове'нъ и= препросла'вленъ.

%<С%>труя'ми крове'й твои'хъ возвы'шенный му'къ _о='гнь
о_у=гаси'лъ _е=си`, бл~же'нне, и= росо'ю дх~а
w=блiя'емь, ра'дуяся взыва'лъ _е=си`: сы'й бл~гослове'нъ и=
препросла'вленъ.

%<И=%>сцjьле'нiй дарова^нiя и=сточа'я, страсте'й
разжж_е'нiя о_у=гаша'еши бж\ственною благода'тiю,
w\тгоня'еши же ду'хи присjьще'нiемъ твои'мъ, воспjьва'я
присносло'вый: сы'й бл~гослове'нъ и= препросла'вленъ.

%<Бг~оро'диченъ:%>

%<М%>_е'ртвымъ и=сточи'вшаго безсме'ртiе, дв~о
всенепоро'чная, бг~олjь'пнw родила` _е=си`. того` о_у='бw
моли`, о_у=мертви'ти на'шя стра^сти тjьл_е'сныя, ч\стая, и=
вjь'чныя сподо'битися жи'зни.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства
раздjьля'ше бж~iимъ велjь'нiемъ, халд_е'и w=паля'ющая,
вjь^рныя же w=роша'ющая, пою'щыя: благослови'те, вся^ дjьла`
гд\сня, гд\са.

%<Jа='%>звами лю'тыми тjь'ло твое`, трезу'бцы же
и=знуря'емо претерпjь'лъ _е=си`, взира'яй на воздая'нiе
бу'дущее, _е='же подае'тъ тебjь` зову'щу, сла'вне,
вся'ческихъ бг~ъ, вл\дка же и= гд\сь.

%<К%>ровьми` твои'ми земля` w=святи'ся, и= врачевство`
jа=ви'ся тjь'ло твое` многострада'льное, вся'кiй неду'гъ,
вся'ко w=sлобле'нiе, и= вся'кiй де'мwнскiй всегда` вре'дъ
w\тгоня` w\т вjь'рнw прибjьга'ющихъ въ тебjь`.

%<О_у=%>краше'нiе страда'льц_евъ jа=ви'лся _е=си`,
jа=`же въ мi'рjь благочестному'дреннw w\три'нувъ, и= па'че
премi^рная худjь'йшимъ и=скупу'я, честно'ю же, прехва'льне,
кро'вiю, воспjьва'я: благослови'те вся^ дjьла` гд\сня,
гд\са.

%<Бг~оро'диченъ:%>

%<И=%>сте'кшыя ны` го'рькимъ дре'ва вкуше'нiемъ, и=
па'дшыя поползнове'нiемъ возста'вила _е=си`, преч\стая,
содjь'теля ро'ждши сло'во v=поста'сное, ч\стая. _е=му'же
вопiе'мъ: бл~гослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы на'мъ jа=ви'ся, w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бц\ду велича'емъ.

%<В%>и'дjьти восхотjь'въ добрw'ты неб_е'сныя, ви^димыя
добрw'ты мi'ра прете'клъ _е=си`, и= добротворе'ньми
страда'льц_евъ о_у=краси'вся, му'чениче доблему'дренне,
до'брыхъ кра'йнjьйшее веселя'ся воспрiя'лъ _е=си`.

%<Jа='%>кw о_у='тро, jа='кw со'лнце, па'мять твоя`
просвjьща'ющи вjь'рныхъ сердца`, бл~же'нне, возсiя`: ты' бо
и= свjь'та и= дне` свjьтови'дный jа=ви'лся _е=си`
наслjь'дникъ, разоря'яй, а=рте'мiе, мглу` ду'шъ на'шихъ.

%<В%>зыгра'имъ человjь'цы, духо'внw ликовству'юще,
а=рте'мiа па'мять бж\ственнагw мч~ника, пое'мъ бг~у съ
похвало'ю, чу'дному су'щу во ст~ы'хъ, и= w=свяща'ющу вjь'рою
того` честву'ющыя.

%<Р%>а'ка твоя` точа'щи непреста'ннw и=сцjьл_е'нiя,
вjь^рныя созыва'етъ любо'вiю почерпа'ти, на тjьле'сное
здра'вiе, и= душе'вное и='стиннw спасе'нiе, всебл~же'нне
а=рте'мiе, моли'твенниче w= благохва'лящихъ тя`.

%<Бг~оро'диченъ:%>

%<С%>вjь'томъ мя` просвjьти` лица` твоегw`, гд\си,
о_у=ны'нiя тмо'ю покрове'ннаго, и=мjь'я моля'щую тя`,
сло'ве, и='стинную ч\стую мт~рь твою`, и= а='гг~льскiя
си^лы, и= пресла'внаго а=рте'мiа.

%<Свjьти'ленъ. Подо'бенъ: С%>вjь'те неизмjь'нный:

%<С%>вjь'тъ въ се'рдцы твое'мъ возсiя'въ, а=рте'мiе
страстоте'рпче, горча'йшыя му^ки претерпjь'вшу му'жественнw:
и= и=сцjьле'нiй бл~года'ть прiя'лъ _е=си` свы'ше, немощны^я
и=сцjьля'ти всегда`.

%<Кр\стобг~оро'диченъ:%>

%<С%>вjь'тъ просiя'вый безлjь'тнw и=зъ _о=ц~а` пре'жде
вjькw'въ,въ лjь'то ны'нjь напослjь'докъ и=зъ
теб_е`, дв~о, прозябе` на спасе'нiе мi'ра, къ нему'же не
w=ста'ви w= мi'рjь моли'тися.

%<На стiхо'внjь _о=ктw'иха. Сла'ва, гла'съ s~:%>

%<Д%>не'сь вселе'нная вся`, стр\стоте'рпца
просвjьща'ется заря'ми, и= бж~iя цр~ковь цвjь^ты
о_у=краша'ема, а=рте'мiе, вопiе'тъ ти`: о_у=го'дниче
хр\сто'въ, и= предста'телю те'плый, не преста'й моля'ся w=
рабjь'хъ твои'хъ.

%<И= ны'нjь, бг~оро'диченъ, и=ли` кр\стобг~оро'диченъ.
По\д: Т%>ридне'венъ:

%<В%>и'дящи тя` распина'ема, хр\сте`, тебе` ро'ждшая,
вопiя'ше: что` стра'нное _е='же ви'жу та'инство, сн~е мо'й;
ка'кw на дре'вjь о_у=мира'еши пло'тiю повjь'шенъ, жи'зни
пода'телю;

%<На лiтургi'и: Бл~ж_е'нна, _о=ктw'иха на д~: и=
му'ченика пjь'снь г~-я, на д~. Прокi'менъ, гла'съ з~:
В%>озвесели'тся пра'ведникъ w= гд\сjь, и= о_у=пова'етъ на
него`. %<Стi'хъ: О_у=%>слы'ши бж~е гла'съ мо'й, внегда`
моли'тимися къ тебjь`. %<А=п\слъ къ тiмоfе'ю, зача'ло сч~в.
А=ллилу'iа, гла'съ д~: П%>ра'ведникъ jа='кw фi'нi_ксъ
процвjьте'тъ: %<_Е=v\глiе i=wа'нна, зача'ло н~в.
Прича'стенъ: В%>ъ па'мять вjь'чную бу'детъ пра'ведникъ:

