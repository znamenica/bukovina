<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца ма'рта въ к~_е-й де'нь.

[гл\ва к~г] Бл~говjь'щенiе прест~ы'я вл\дчцы на'шея
бц\ды, и= приснодв~ы мр~i'и.

Въ на'вечерiе бл~говjь'щенiя, а='ще случи'тся въ
суббw'ту, и=ли` недjь'лю.

На ма'лjьй вече'рни, на Гд\си воззва'хъ, стiхи^ры на
д~, гла'съ д~.

Подо'бенъ: Зва'нный свы'ше:

О_у=ще'дривъ тва'рь зижди'тель, милосе'рдiемъ же
свои'мъ прекланя'емь, во о_у=тро'бу дв~ы бг~о_отрокови'цы
всели'тися спjьши'тъ. къ не'йже вели'кiй прiи'де
а=рха'гг~лъ, ра'дуйся, провjьщава'я, бг~ора'дованная:
ны'нjь съ тобо'ю бг~ъ на'шъ. не о_у=жаса'йся мене`
цр~е'ва а=рхiстрати'га: w=брjьла' бо _е=си` благода'ть,
ю='же погуби` _е='vа пре'жде прама'ти твоя` и= зачне'ши
и= роди'ши _о=ц~у` _е=диносу'щнаго. [Два'жды.]

Стра'нно _е='сть сло'во твое` и= воззрjь'нiе, стра'нны
твои` глаго'лы и= возвjьщ_е'нiя, мр~i'а ко а='гг~лу: да
не прельсти'ши мене`, дв~а бо _е='смь, бра'ка не зна'ющи:
глаго'леши, jа='кw зачну` неwб\ъиме'ннаго: и= ка'кw
вмjьсти'тъ о_у=тро'ба моя`, _е=го'же вели'ч_ества нб\сная
вмjьсти'ти не мо'гутъ; а=враа'мовъ кро'въ да научи'тъ тя`
ны'нjь, бг~а вмjьсти'вый проwбразу'ющiй и=здале'ча дв~о,
бг~опрiя'тную твою` о_у=тро'бу.

Въ назаре'тъ ны'нjь гра'дъ прише'дъ, гра'дъ тя`
w=душевле'нъ цр~я` хр\ста` гаврiи'лъ лобыза'етъ вопiя`
тебjь`: ра'дуйся, бл~гослове'нная бг~ора'дованная,
прiи'меши во о_у=тро'бjь твое'й бг~а воплоща'ема, и=
тобо'ю человjь'чество на дре'внее бл~же'нство за
бл~гоутро'бiе призыва'юща, бл~гослове'нъ чре'ва твоегw`
бж~е'ственный пло'дъ безсме'ртный подая'й мi'ру
w=чище'нiе, и= ве'лiю мл\сть.

Сла'ва, и= ны'нjь, гла'съ а~:

Въ шесты'й мц\съ а=рхiстрати'гъ по'сланъ бы'сть къ
тебjь` дв~jь и= чт\сjьй, возвjьсти'ти тебjь` сло'во
сп~се'нiя, вку'пjь же и= зва'ти тебjь`: ра'дуйся,
w=бра'дованная, гд\сь съ тобо'ю, роди'ши сн~а
превjь'чнаго и=з\ъ _о=ц~а`, и= сп~се'тъ лю'ди своя^ w\т
грjь^хъ и='хъ.

На стiхо'внjь стiхи^ры, гла'съ и~:

Подо'бенъ: _W пресла'внагw чудесе`!

Нача'льникъ вы'шнихъ си'лъ, съ нб~съ въ назаре'тъ
слетjь'въ, дв~у лобыза'етъ, ра'дуйся, глаго'ля,
колесни'ца чт\сая бж~ества`: тя` w\т вjь'ка бг~ъ
возлюби`, въ жили'ще и=зво'ли, ра'бъ влады'чень къ тебjь`
прише'льствуяй _е='смь вопи'ти, роди'ши бо гд\са, и=
нетлjь'нна пребу'деши.

Стi'хъ: Бл~говjьсти'те де'нь w\т дне` сп~се'нiе бг~а
на'шегw.

Что` тво'й ви'дъ _о='гненный; гаврiи'лу ч\стая со
о_у=дивле'нiемъ рече`: что` твое` досто'инство, и=
слове'съ си'ла; зача'ти сн~а провjьщава'еши ми`, а='зъ же
и=ску'са му'жеска не вjь'мъ: w\тиди` дале'че, не
прельсти'ши, человjь'че, jа='коже пре'жде _е='vу
прама'терь sмi'й льсти'вый.

Стi'хъ: Воспо'йте гд\сви пjь'снь но'ву, воспо'йте
гд\сни, вся` земля`.

Дх~ъ бж~iй прест~ы'й прiи'детъ преч\стая на тя`,
бг~овмjьсти'мая вл\дчце, и= си'ла вы'шнягw w=сjьни'тъ
тя`: и= роди'ши сн~а, соблюда'юща твое` дjь'вство
неврежде'нно. се'й сн~ъ _е='сть неродосло'вимь. се'й
jа='влься сп~се'тъ лю'ди своя^, jа='кw бл~гоизво'ли.

Сла'ва, и= ны'нjь, гла'съ д~:

Въ шесты'й мц\съ по'сланъ бы'сть а=рха'гг~лъ къ дв~jь
чт\сjьй, и= ра'доватися _е='й прире'къ, бл~говjьсти`
и=з\ъ нея` и=зба'вителю проити`. тjь'мже прiе'мше
цjьлова'нiе, зача'тъ тя` превjь'чнаго бг~а, несказа'ннw
бл~говоли'вшаго вочеловjь'читися, во сп~се'нiе ду'шъ
на'шихъ.

Тропа'рь, гла'съ д~:

Дне'сь сп~се'нiя на'шегw глави'зна, и= _е='же w\т
вjь'ка та'инства jа=вле'нiе: сн~ъ бж~iй сн~ъ дв~ы
быва'етъ, и= гаврiи'лъ бл~года'ть бл~говjьству'етъ.
тjь'мже и= мы` съ ни'мъ бц\дjь возопiи'мъ: ра'дуйся
бл~года'тная, гд\сь съ тобо'ю.

Бл~говjь'щенiе прест~ы'я вл\дчцы на'шея бц\ды, и=
приснодв~ы мр~i'и начина'ется w\т четвертка` г~-я
недjь'ли ст~ы'хъ постw'въ, и= восхо'дитъ до среды`
свjь'тлыя седми'цы.

И= а='ще _е='сть по'стъ, начина'емъ вече'рню без\ъ
каfi'смы, и= без\ъ покло'нwвъ.

На Гд\си воззва'хъ, ста'вимъ стiхw'въ _i~. И= пое'мъ
трiw'ди самогла'сенъ дне` два'жды, и= подо'бны г~, и=
пра'здника три`, повторя'юще двjь`, гла'съ s~.

Подо'бенъ: Всю` w\тложи'вше:

Совjь'тъ превjь'чный w\ткрыва'я тебjь` _о=трокови'це,
гаврiи'лъ предста`, тебе` лобза'я и= вjьща'я: ра'дуйся,
земле` ненасjь'янная: ра'дуйся, купино` неwпали'мая.
ра'дуйся, глубино` неудобозри'мая: ра'дуйся, мо'сте къ
нб~с_е'мъ преводя'й, и= лjь'ствице высо'кая, ю='же
i=а'кwвъ ви'дjь: ра'дуйся, бж~е'ственная ста'мно ма'нны:
ра'дуйся, разрjьше'нiе кля'твы: ра'дуйся, а=да'мово
воззва'нiе, съ тобо'ю гд\сь.[Два'жды]

Jа=вля'ешися мнjь` jа='кw человjь'къ, глаго'летъ
нетлjь'нная _о=трокови'ца ко а=рхiстрати'гу, и= ка'кw
вjьща'еши глаго'лы па'че человjь'ка; со мно'ю бо ре'клъ
_е=си` бг~у бы'ти, и= всели'тися во о_у=тро'бу мою`. и=
ка'кw бу'ду, глаго'ли ми`, вмjьсти'лище простра'нное, и=
мjь'сто свяще'нiя, херувi'мы превосходя'щагw; да не
прельсти'ши мене` ле'стiю, не бо позна'хъ сла'сти, бра'ку
_е='смь неприча'стна: ка'кw о_у=`бо _о=троча`
рожду`;[Два'жды]

Бг~ъ и=дjь'же хо'щетъ, побjьжда'ется _е=стества`
чи'нъ, глаго'летъ безпло'тный, и= jа=`же па'че человjь'ка
содjьва'ются, мои^мъ вjь'руй и='стиннымъ гл~го'лwмъ,
всест~а'я пренепоро'чная. _о=на' же возопи`: бу'ди мнjь`
ны'нjь по глаго'лу твоему`, и= рожду` безпло'тнаго,
пло'ть w\т мене` заи'мствовавшаго, jа='кw да возведе'тъ
человjь'ка, jа='кw _е=ди'нъ си'ленъ, въ пе'рвое
достоя'нiе, срастворе'нiемъ.[Два'жды]

Сла'ва, и= ны'нjь, гла'съ то'йже, самогла'сенъ.

[I=wа'нна мона'ха:] По'сланъ бы'сть съ нб~се`
гаврiи'лъ а=рха'гг~лъ, бл~говjьсти'ти дв~jь зача'тiе: и=
прише'дъ въ назаре'тъ, помышля'ше въ себjь`, чудеси`
о_у=дивля'яся: _w ка'кw въ вы'шнихъ непостижи'мъ сы'й w\т
дв~ы ражда'ется! и=мjь'яй пр\сто'лъ нб~о, и= подно'жiе
зе'млю, во о_у=тро'бу вмjьща'ется дв~чу ! на него'же
шестокрила'тiи, и= много_очи'тiи зрjь'ти не мо'гутъ,
сло'вомъ _е=ди'нjьмъ w\т сея` воплоти'тися бл~гоизво'ли.
бж~iе _е='сть сло'во настоя'щее. что` о_у='бw стою`, и=
не глаго'лю дв~jь: ра'дуйся бл~года'тная, гд\сь съ
тобо'ю: ра'дуйся, ч\стая дв~о, ра'дуйся, невjь'сто
неневjь'стная: ра'дуйся, мт~и живота`, бл~гослове'нъ
пло'дъ чре'ва твоегw`.

Вхо'дъ. Свjь'те ти'хiй. Прокi'менъ, и= чт_е'нiя дне`.
Та'же пра'здника три`, [пи'саны рж\ству` бц\ды, ли'стъ
в~_i-й на w=бор.]

Та'же: Да и=спра'вится мл~тва моя`: И= покло'ны три`
вели^кiя, и= про'чее преждесвяще'нныхъ.

[зри`] А='ще же нjь'сть преждесвяще'нныхъ: На Гд\си
воззва'хъ, стiхи^ры подо'бны г~, трiw'ди: и= пра'здника
_е~. Сла'ва, и= ны'нjь, По'сланъ бы'сть: Вхо'дъ,
прокi'менъ. И= чт_е'нiя дне`, и= пра'здника г~. Та'же,
Сподо'би гд\си: На стiхо'внjь трiw'ди самогла'сенъ дне`,
два'жды, и= му'чениченъ: Сла'ва, и= ны'нjь: Дне'сь
ра'дость: По Ны'нjь w\тпуща'еши, тропа'рь пра'здника,
_е=ктенiа`, и= три` покло'ны вели^кiя, и= w\тпу'стъ. На
трапе'зjь же разрjьша'емъ на вiно` и= _е=ле'й, въ
кi'йлибо де'нь случи'тся, во сла'ву прест~ы'я бц\ды.

Потре'ба _е='сть вjь'дати, jа='кw а='ще случи'тся
бл~говjь'щенiе въ кото'рую суббw'ту поста`: Чту'тся
чте'нiя пре'жде дне`, и= по си'хъ пра'здника, _е~: а~,
Вни'де мwv"се'й: в~, Гд\сь созда` мя`: г~, И=зы'де
i=а'кwвъ: д~, Бу'детъ w\т дне` _о=сма'гw: _е~,
Прему'дрость созда` себjь` до'мъ: Подо'бнjь чту'тся
чте'нiй пра'здника _е~, а='ще бл~говjь'щенiе случи'тся и=
въ недjь'лю. А='ще ли _е='сть по'стъ, чту'тся ве'черъ,
три` преждепи'санныя, и= на лiтургi'и двjь` сiя^.

И=схо'да чте'нiе. [Глава` г~.]

Вни'де мwv"се'й въ го'ру бж~iю хwри'въ: jа=ви'ся же
_е=му` а='гг~лъ гд\снь въ пла'мени _о='гненнjь и=з\ъ
купины`, и= ви'дjь, jа='кw купина` горя'ше _о=гне'мъ, и=
купина` не сгара'ше. Рече' же мwv"се'й: преше'дъ о_у=зрю`
видjь'нiе вели'кое сiе`, что` jа='кw не сгара'етъ
купина`; Jа='коже ви'дjь гд\сь, jа='кw приступа'етъ
ви'дjьти, призва` _е=го` гд\сь, и=з\ъ купины` глаго'ля:
мwv"се'е, мwv"се'е. _о='нъ же рече`: что` _е='сть; И=
рече`: не прибли'жися сjь'мw. и=ззу'й сапо'гъ w\т ногу`
тво_е'ю: мjь'сто бо, на не'мже ты` стои'ши, земля` ст~а
_е='сть. И= рече` _е=му`: а='зъ _е='смь бг~ъ _о=тца`
твоегw`, бг~ъ а=враа'мовъ, и= бг~ъ i=саа'ковъ, и= бг~ъ
i=а'кwвль w\тврати' же мwv"се'й лице` свое`, стыдя'ше бо
ся зрjь'ти пред\ъ бг~омъ. Рече' же гд\сь къ мwv"се'ю:
ви'дя ви'дjьхъ w=sлобле'нiе люде'й мои'хъ, и=`же во
_е=гv'птjь, и= во'пль и='хъ о_у=слы'шахъ w\т
наси'льствующихъ въ дjь'лjьхъ. Вjь'мъ бо болjь'знь и='хъ,
и= снидо'хъ _е='же и=з\ъя'ти и=`хъ w\т руки` _е=гv'птянъ,
и= и=звести` и=`хъ w\т земли` _о='ныя, и= ввести` и=`хъ
въ зе'млю бла'гу и= мно'гу, въ зе'млю точа'щу ме'дъ и=
млеко`.

При'тчей чте'нiе. [Глава` и~.]

Гд\сь созда' мя нача'ло путе'й свои'хъ, въ дjьла`
своя^: Пре'жде вjь^къ w=снова' мя въ нача'лjь, пре'жде
не'же зе'млю сотвори'ти, и= пре'жде не'же б_е'здны
содjь'лати, пре'жде не'же произы'ти и=сто'чникwмъ
вw'днымъ: Пре'жде не'же гора'мъ водрузи'тися, пре'жде же
всjь'хъ холмw'въ ражда'етъ мя`. Гд\сь сотвори` страны^ и=
пусты^ни, и= концы` населе'ны под\ъ небесе'мъ. _Е=гда`
гото'вяше не'бо, съ ни'мъ бjь'хъ: и= _е=гда` w\тлуча'ше
себjь` престо'лъ на вjь'трjьхъ. _Е=гда` крjь'пки творя'ше
вы^шнiя _о='блаки, и= jа='кw тве'рды полага'ше
и=сто'чники поднб~е'сныя: Внегда` полага'ти мо'рю
предjь'лъ _е=гw`, и= во'ды не мимои'дутъ о_у='стъ _е=гw`,
и= крjь'пки творя'ше w=снова^нiя земли`, бjь'хъ къ нему`
подо'бна. А='зъ бjь'хъ, w= не'йже ра'довашеся, по вся^ же
дни^ веселя'хся пред\ъ лице'мъ _е=гw`, на вся'ко вре'мя.

При часjь' же а~-мъ но'щи о_у=даря'етъ въ вели'кiй
кампа'нъ дово'льнw, и= пото'мъ во вся^. И= собра'вшеся въ
хра'мъ, благослови'вшу i=ере'ю, и= кадя'щу, пое'мъ
повече'рiе вели'кое, и= Съ на'ми бг~ъ, съ пjь'нiемъ на
гла'съ и~, на _о='ба ли^ка, И= _о=бы^чныя тропари`: Де'нь
преше'дъ: По а~-мъ трист~о'мъ, тропа'рь пра'здника:
Дне'сь сп~се'нiя на'шегw: По в~-мъ, конда'къ пра'здника:
Взбра'нной воево'дjь: И= по Сла'ва въ вы'шнихъ: твори'мъ
и=схожде'нiе въ притво'ръ. И= быва'етъ лiтi'а по
_о=бы'чаю.

И= пое'мъ стiхи^ры пра'здника самогла'сны г~. Гла'съ
а~.

[Вv"зантi'ево:] Въ шесты'й мц\съ а=рхiстрати'гъ
по'сланъ бы'сть къ тебjь` дв~jь и= ч\стjьй, возвjьсти'ти
тебjь` сло'во сп~се'нiя, вку'пjь же и= зва'ти тебjь`:
ра'дуйся w=бра'дованная, гд\сь съ тобо'ю. роди'ши сн~а
превjь'чнаго и=з\ъ _о=ц~а`, и= сп~се'тъ лю'ди своя^ w\т
грjь^хъ и='хъ.

[А=нато'лiево:] Въ мц\съ шесты'й по'сланъ бы'сть съ
нб~се` гаврiи'лъ а=рха'гг~лъ, во гра'дъ галiле'йскiй
назаре'тъ, принести` _о=трокови'цjь ра'дость
бл~говjь'щенiя: и= прише'дъ къ не'й, возопи` глаго'ля:
ра'дуйся w=бра'дованная, гд\сь съ тобо'ю. ра'дуйся,
вмjьсти'лище невмjьсти'магw _е=стества`: _е=го'же бо
нб~са` не вмjьсти'ша, о_у=тро'ба твоя` вмjьсти`,
бл~гослове'нная. ра'дуйся, ч\стно'е а=да'мово воззва'нiе,
и= _е='vино и=збавле'нiе, и= ра'дость мi'ра, и= весе'лiе
ро'да на'шегw.

По'сланъ бы'сть а=рха'гг~лъ гаврiи'лъ съ нб~се` w\т
бг~а къ дв~jь нескве'рнjьй, во гра'дъ галiле'йскiй
назаре'тъ, бл~говjьсти'ти _е='й стра'ннагw w='браза
зача'тiе. по'сланъ бы'сть ра'бъ безпло'тенъ ко
w=душевле'нному гра'ду, и= две'ри мы'сленнjьй,
возвjьсти'ти вл\дчнягw прише'ствiя сни'тiе. по'сланъ
бы'сть во'инъ нб\сный къ прест~ы'я сла'вы пала'тjь,
проугото'вати зижди'телю жили'ще неw\те'млемо. и=
прише'дъ къ не'й взыва'ше: ра'дуйся, пр\сто'ле
_о=гнезра'чный, четверозра'чныхъ пресла'внjьйшiй:
ра'дуйся, сjьда'лище цр~я` нб\снагw. ра'дуйся, горо`
несjько'мая, прiя'телище преч\стно'е: въ тебjь' бо все`
и=сполне'нiе всели'ся бж~ества` тjьле'снjь,
бл~говоле'нiемъ _о=ц~а` присносу'щнагw, и= содjь'йствомъ
всест~а'гw дх~а. ра'дуйся, w=бра'дованная, гд\сь съ
тобо'ю.

А='ще суббw'та, и=ли` недjь'ля: Сла'ва, гла'съ и~.

[I=wа'нна мона'ха:] Да веселя'тся нб~са`, и= ра'дуется
земля`: и='бо _о=ц~у` соприсносу'щный, собезнача'льный и=
сопресто'льный, щедро'тство прiе'мъ и= чл~вjьколю'бную
мл\сть, себе` поста'ви во и=стоща'нiе, благоволе'нiемъ и=
совjь'томъ _о='ч~имъ и= во о_у=тро'бу всели'ся дв~и'чу,
пред\ъwчище'нную дх~омъ. _w чудесе`! бг~ъ въ
человjь'цjьхъ, невмjьсти'мый въ ложесна'хъ, безлjь'тный
въ лjь'то: и= _е='же пресла'внjье, jа='кw и= зача'тiе
безсjь'менно, и= и=стоща'нiе неказа'нно, и= та'инство
_е=ли'ко. бг~ъ бо и=стощава'ется, и= воплоща'ется, и=
зи'ждется, а='гг~лу къ ч\стjьй зача'тiе глаго'лавшу:
ра'дуйся w=бра'дованная, гд\сь съ тобо'ю, и=мjь'яй ве'лiю
мл\сть.

И= ны'нjь, гла'съ в~:

Благовjьству'етъ гаврiи'лъ благода'тнjьй дне'сь:
ра'дуйся, неневjь'стная мт~и, и= неискусобра'чная. не
о_у=дивля'йся стра'нному моему` зра'ку, ни о_у=жаса'йся,
а=рха'гг~лъ бо _е='смь. sмi'й прельсти` _е='vу и=ногда`:
ны'нjь же благовjьству'ю тебjь` ра'дость, и= пребу'деши
нетлjь'нна, и= роди'ши гд\са, преч\стая.

А='ще же де'нь по'стенъ: Сла'ва, и= ны'нjь:
Благовjьству'етъ гаврiи'лъ:

Та'же глаго'летъ i=ере'й мл~твы _о=бы^чныя бдjь'нiя.

И= по лiтi'и вше'дше въ хра'мъ пое'мъ на стiхо'внjь
стiхи^ры самогла'сны, гла'съ д~:

Въ шесты'й мjь'сяцъ по'сланъ бы'сть а=рха'гг~лъ къ
дв~jь ч\стjьй, и= ра'доватися _е='й прире'къ,
бл~говjьсти` и=з\ъ нея` и=зба'вителю проити`. тjь'мже
прiи'мши цjьлова'нiе, зача'тъ тя` превjь'чнаго бг~а,
несказа'ннw бл~говоли'вшаго вочеловjь'читися, во
сп~се'нiе ду'шъ на'шихъ.

Стi'хъ: Бл~говjьсти'те де'нь w\т дне` сп~се'нiе бг~а
на'шегw.

Я=зы'ка, _е=го'же не вjь'дяше, о_у=слы'ша бц\да,
глаго'лаше бо къ не'й а=рха'гг~лъ бл~говjь'щенiя
глаго'лы: w\т_ону'дуже вjь'рнw прiи'мши цjьлова'нiе,
зача'тъ та` превjь'чнаго бг~а. тjь'мже и= мы` ра'дующеся
вопiе'мъ ти`: и=з\ъ нея` воплоти'выйся непрело'жнw, бж~е,
ми'ръ мi'рови да'руй, и= душа'мъ на'шымъ ве'лiю мл\сть.

Стi'хъ: Воспо'йте гд\сви пjь'снь но'ву, воспо'йте
гд\севи вся` земля`.

Се` воззва'нiе ны'нjь jа=ви'ся на'мъ: па'че сло'ва
бг~ъ человjь'кwмъ соединя'ется, а=рха'гг~ловымъ гла'сомъ
пре'лесть w\тгоня'ется: дв~а бо прiе'млетъ ра'дость,
земна^я бы'ша нб~о, мi'ръ разрjьши'ся пе'рвыя кля'твы. да
ра'дуется тва'рь, и= гла'сы да воспое'тъ: тво'рче и=
и=зба'вителю на'шъ, гд\си сла'ва тебjь`.

Сла'ва, и= ны'нjь, гла'съ то'йже.

[А=ндре'а i=еросалимi'та:] Дне'съ ра'дость
бл~говjь'щенiя, дjь'вственное торжество`, ни^жняя съ
вы'шними совокупля'ются, а=да'мъ w=бновля'ется, и= _е='vа
пе'рвыя печа'ли свобожда'ется: и= сjь'нь на'шегw
существа`, w=боже'нiемъ прiе'мшагw смjьше'нiе, цр~ковь
бж~iя бы'сть. _w та'инства! w='бразъ и=стоща'нiя
невjь'домъ, бога'тство бл~гости несказа'нно. а='гг~лъ
слу'житъ чудеси`: дв~ча о_у=тро'ба сн~а прiе'млетъ: дх~ъ
ст~ы'й низпосыла'ется: _о=ц~ъ свы'ше бл~говоли'тъ: и=
и=змjьне'нiе _о='бщимъ твори'тся совjь'томъ. въ не'мже и=
и='мже сп~сшеся, вку'пjь съ гаврiи'ломъ къ дв~jь
возопiи'мъ: ра'дуйся, w=бра'дованная, и=з\ъ нея'же
сп~се'нiе хр\сто'съ бг~ъ на'шъ, _е='же по на'мъ прiе'мъ
_е=стество`, къ себjь` возведе`. того` моли` сп~сти'ся
душа'мъ на'шымъ.

Та'же: Ны'нjь w\тпуща'еши: И= по _О='ч~е на'шъ:

На бл~гослове'нiи хлjь'бwвъ тропа'рь, гла'съ д~:

Дне'сь сп~се'нiя на'шегw глави'зна, и= _е='же w\т
вjь'ка та'инства jа=вле'нiе: сн~ъ бж~iй сн~ъ дв~ы
быва'етъ, и= гаврiи'лъ бл~года'ть бл~говjьству'етъ.
тjь'мже и= мы` съ ни'мъ бц\дjь возопiи'мъ: ра'дуйся
бл~года'тная, гд\сь съ тобо'ю. [Три'жды.]

И= Бу'ди и='мя гд\сне: съ пjь'нiемъ, три'жды.

И= чте'нiе пра'здника.

На о_у='трени,

на Бг~ъ гд\сь, тропа'рь пра'здника, три'жды.

По а~-й каfi'смjь _о='ба сjьда'льны трiw'ди без\ъ
_е=ктенiи`, и= чте'нiе дне`. По в~-й же каfi'смjь
_е=ктенiа`, и= сjьда'ленъ пра'здника. Гла'съ а~:

Подо'бенъ: Гро'бъ тво'й:

Вели'кiй воево'да невеще'ственныхъ а='гг~лъ, во гра'дъ
назаре'тъ предста'въ, цр~я` возвjьща'етъ тебjь`,
преч\стая, вjькw'въ и= гд\са, ра'дуйся, глаго'ля тебjь`,
бл~гослове'нная мр~i'е. непостижи'мое и= несказа'нное
чу'до, человjь'кwвъ w=бновле'нiе.

Сла'ва, и= ны'нjь, то'йже.

И= чте'нiе пра'здника.

По г~-й каfi'смjь сjьда'ленъ, гла'съ г~:

Подо'бенъ: Красотjь`:

Дне'сь вся` тва'рь ра'дуется, jа='кw _е='же ра'дуйся,
тебjь` глаго'летъ а=рха'гг~лъ, бл~гослове'нная, чт\сна'я,
и= преч\стая мт~и хр\ста` бг~а. дне'сь w=мрача'ется
sмiи'но шата'нiе: кля'твы бо пра'_отчи разрjьша'ется
соу'зъ. тjь'мже и= непреста'ннw вопiе'мъ ти`: ра'дуйся,
w=бра'дованная.

Сла'ва, и= ны'нjь, то'йже.

По чте'нiи же даю'тся свjьщы` бра'тiи.

По полv"еле'и сjьда'ленъ, гла'съ д~:

Подо'бенъ: О_у=диви'ся:

Гаврiи'лъ съ нб~се`, _е='же ра'дуйся, зове'тъ
чт\снjь'й, jа='кw зачне'тъ во чре'вjь превjь'чнаго бг~а,
сло'вомъ концы` соста'вльшаго. тjь'мже мр~iа'мъ
w\твjьщава'ше: безму'жна _е='смь, и= ка'кw рожду` сн~а;
безсjь'менное рожде'нiе кто` ви'дjь; и= сказу'я
глаго'лаше а='гг~лъ бц\дjь и= дв~jь: на'йдетъ на тя` дх~ъ
ст~ы'й, и= си'ла вы'шняго w=сjьни'тъ тя`.

Сла'ва, и= ны'нjь, гла'съ и~ подо'бенъ то'йже:

По'сланъ бы'сть гаврiи'лъ къ дв~jь мр~i'и, и=
возвjьсти` _е='й неизглаго'ланную ра'дость, jа='кw
безсjь'меннw зачне'тъ, и= не и=стлjь'етъ. роди'ши бо
сн~а, предвjь'чнаго бг~а, и= сп~се'тъ лю'ди своя^ w\т
грjь^хъ и='хъ: и= свидjь'тельствуетъ посла'вый мя`
вопи'ти тебjь` бл~гослове'нная, _е='же ра'дуйся: дв~а
роди'ши, и= по рж\ствjь` па'ки пребу'деши дв~а.

И= чте'нiе пра'здника.

Та'же степ_е'нна, пе'рвый а=нтiфw'нъ д~-гw гла'са.

Прокi'менъ, гла'съ д~: Бл~говjьсти'те де'нь w\т дне`
сп~се'нiе бг~а на'шего. Стi'хъ: Воспо'йте гд\сви пjь'снь
но'ву, воспо'йте гд\сви вся` земля`.

Вся'кое дыха'нiе: _Е=v\глiе луки`, зача'ло д~:

По н~-мъ _псалмjь` стiхи'ра, гла'съ в~. Самогла'сна:

Бл~говjьству'етъ гаврiи'лъ бл~года'тнjьй дне'сь:
ра'дуйся неневjь'стная мт~и, и= неискусобра'чная. не
о_у=дивля'йся стра'нному моему` зра'ку ни о_у=жаса'йся,
а=рха'гг~лъ бо _е='смь. sмi'й прельсти` _е='vу и=ногда`:
ны'нjь же бл~говjьству'ю тебjь` ра'дость, и= пребу'деши
нетлjь'нна, и= роди'ши гд\са, преч\стая.

Канw'нъ пра'здника, i=рмо'съ по два'жды, тропари' же
на в~_i. Катава'сiа пра'здника, _о='ба ли^ка вку'пjь. А=
и=дjь'же трипjь'снецъ, та'мw пое'мъ пра'здника со
i=рмосо'мъ на s~: и= трипjь'снецъ на и~. Катава'сiа,
i=рмо'съ трiw'ди, _о='ба ли^ка вку'пjь.

Канw'нъ, творе'нiе кv'ръ fеофа'на, _е=гw'же
краестро'чiе по а=лфави'ту до и~-я пjь'сни.

Гла'съ д~.

Пjь'снь а~.

I=рмо'съ: W\тве'рзу о_у=ста` моя^, и= напо'лнятся
дх~а, и= сло'во w\тры'гну цр~и'цjь мт~ри, и= jа=влю'ся
свjь'тлw торжеству'я, и= воспою` ра'дуяся тоя` чудеса`.

Да пое'тъ тебjь`, вл\дчце, движя` свирjь'ль дх~о'вную,
дв~дъ пра'_отецъ тво'й: послу'шай дщи` ра'дованнагw
гла'са w\т а='гг~ла, ра'дость бо возвjьща'етъ тебjь`
неизглаго'ланную.

[а='гг~лъ] Вопiю` тебjь` веселя'ся, приклони` о_у='хо
твое` и= вонми` ми`, бж~iе возвjьща'ющу безсjь'менное
зача'тiе: w=брjьла' бо _е=си` бл~года'ть пред\ъ бг~омъ,
_е=я'же никогда'же w=брjь'те друга'я, всеч\стая.

[бц\да] Да разумjь'ю, а='гг~ле, твои'хъ глагw'лъ
си'лу, ка'кw бу'детъ, _е='же ре'клъ _е=си`; глаго'ли
jа='вственнjьйше. ка'кw зачну`, дв~а су'щи _о=трокови'ца;
ка'кw же и= мт~и бу'ду зижди'теля моегw`;

[а='гг~лъ] Ле'стнw мя` вjьща'ти помышля'еши, jа='кw
мню` и= ра'дуюся а='гг~лъ зря` твое` о_у=твержде'нiе,
дерза'й, вл\дчце, бг~у бо хотя'щу, о_у=до'бь сконча'ются
и= пресла^вная.

Пjь'снь г~.

I=рмо'съ: Твоя^ пjьсносло'вцы, бц\де, живы'й и=
незави'стный и=сто'чниче, ли'къ себjь` совоку'пльшыя
дх~о'внw о_у=тверди`, въ бж~е'ственнjьй твое'й сла'вjь
вjьнц_е'въ сла'вы сподо'би.

[бц\да] W=скудjь` кня'зь w\т i=у'ды, вре'мя наста`
про'чее, въ не'же jа=ви'тся jа=зы'кwвъ наде'жда,
хр\сто'съ. ты' же, ка'кw сего` рожду`, дв~а су'щи,
скажи`;

[а='гг~лъ] И='щеши w\т мене` о_у=вjь'дjьти, дв~о,
w='бразъ зача'тiя твоегw`. но то'й несказа'ненъ _е='сть.
дх~ъ же ст~ы'й зижди'тельною си'лою w=сjьни'въ тя`,
соверши'тъ.

[бц\да] Моя` прама'ти, прiе'мши ра'зумъ sмiи'нъ, пи'щи
бж~е'ственныя и=згна'на бы'сть: тjь'мже и= а='зъ бою'ся
цjьлова'нiя стра'ннагw твоегw`, стыдя'щися
поползнове'нiя.

[а='гг~лъ] Бж~iй предста'тель по'сланъ _е='смь,
бж~е'ственный повjь'дати тебjь` совjь'тъ: что` мене`
бои'шися, всенепоро'чная, па'че тебе` боя'щагwся; что`
бл~гоговjь'еши мнjь`, вл\дчце, тебjь` че'стнw
бл~гоговjь'ющему;

Сjьда'ленъ, гла'съ и~:

Подо'бенъ: Свирjь'лей па'стырскихъ:

Сло'во бж~iе на зе'млю ны'нjь сни'де, а='гг~лъ
предста`, вопiя` дв~jь: ра'дуйся бл~гослове'нная, jа='же
печа'тiю _е=ди'на сохра'ншися, во о_у=тро'бjь прiе'мши
предвjь'чнаго сло'ва и= гд\са, да w\т пре'лести сп~се'тъ,
jа='кw бг~ъ ро'дъ человjь'ческiй.

Сла'ва, и= ны'нjь, гла'съ то'йже:

Подо'бенъ: Повелjь'нное:

По'сланъ бы'сть съ нб~се` а=рхiстрати'гъ гаврiи'лъ w\т
бг~а, ско'рw предста` ко w=душевле'нному гра'ду, глаго'ля
къ не'й jа='вственнw: зижди'теля прiи'меши, дв~о, во
о_у=тро'бjь, и= роди'ши сего` непрело'жнjь съ пло'тiю.
тjь'мже по'сланъ _е='смь возвjьсти'ти тебjь` стра'нное
рж\ство` чт\сая, и= стою` зовя` тебjь`: ра'дуйся,
невjь'сто неневjь'стная.

Пjь'снь д~.

I=рмо'съ: Сjьдя'й въ сла'вjь на престо'лjь бж~ества`,
во _о='блацjь ле'гцjь прiи'де i=и~съ пребж~е'ственный,
нетлjь'нною дла'нiю, и= сп~се` зову'щыя: сла'ва, хр\сте`,
си'лjь твое'й.

[бц\да] Сщ~е'нную нjь'кую дв~у ражда'ющую, слы'шахъ
пр\оро'ка дре'вле _е=мману'ила проре'кша: хощу' же
разумjь'ти, ка'кw бж~ества` растворе'нiе _е=стество`
человjь'ческое претерпи'тъ;

[а='гг~лъ] Jа=ви'ла _е='сть купина`, неwпа'льна
пребы'вши, прiе'мши пла'мень, w=бра'дованная всепjь'тая,
на тебjь` та'инства пресла'вное: по рж\ствjь` во
пребу'деши, чт\сая приснодв~а.

[бц\да] W=свjьща'емь сiя'нiемъ бг~а вседержи'теля,
и='стины проповjь'дниче, глаго'ли гаврiи'ле
и='стиннjьйшая: ка'кw нетлjь'ннjь бы'вши чистотjь` мое'й,
сло'ва рожду` съ пло'тiю безпло'тнаго,

[а='гг~лъ] Со стра'хомъ тебjь` jа='кw ра'бъ, госпоже`,
предстою`, съ боя'знiю, _о=трокови'це, ны'нjь смотри'ти
стыжду'ся тебе`: jа='кw бл~говоли`.

Пjь'снь _е~.

I=рмо'съ: О_у=жасо'шася вся'ческая w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь над\ъ всjь'ми бг~а, и= родила`
_е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

[бц\да] Разумjь'ти не могу` твои'хъ слове'съ
и=звjь'стiя: чудеса' бо бы'ша мно'жицею, бж~е'ственною
си'лою чудодjь'йствуема, зна'менiя и= w='бразы зако'ннiи:
роди' же дв~а неискусому'жнjь никогда'же.

[а='гг~лъ] Диви'тъ, всенепоро'чная, и= стра'нно бо
чу'до твое`, _е=ди'на а='гг~лъ бо ты` всjь'хъ цр~я`
прiи'меши во о_у=тро'бjь воплоща'ема: и= тя`
проwбразу'ютъ пр\оро'ч_еская реч_е'нiя, и= гада^нiя, и=
зако'ннiи w='бразы.

[бц\да] Всjь'ми невмjьсти'мый, и= всjь'ми неви'димый,
ка'кw се'й мо'жетъ во чре'во дв~че всели'тися, _е='же
са'мъ созда`; ка'кw же и= зачну` бг~а сло'ва,
собезнача'льна _о=ц~у` и= дх~у;

[а='гг~лъ] Къ твоему` пра'_отцу дв~ду w=бjьща'ся
посади'ти w\т плода` твоегw` чре'ва, на пр\сто'лjь
ца'рства _е=гw`: i=а'кwвлю тя` а='гг~лъ добро'ту,
_е=ди'ну и=збра` въ слове'сное селе'нiе.

Пjь'снь s~.

I=рмо'съ: Возопи` проwбразу'я погребе'нiе тридне'вное
пр\оро'къ i=w'на въ ки'тjь моля'ся: w\т тли` и=зба'ви
мя`, i=и~се цр~ю` си'лъ.

[бц\да] Глаго'лъ твои'хъ, гаврiи'ле, гла'съ
ра'дованенъ прiе'мши, весе'лiя бж~е'ственнагw
и=спо'лнихся: ра'дость бо повjь'даеши, и= весе'лiе
возвjьща'еши безконе'чное.

[а='гг~лъ] Тебjь` даде'ся ра'дость, бг~омт~и,
бж~е'ственная, тебjь`, _е='же ра'дуйся, вся` тва'рь
вопiе'тъ, бг~оневjь'сто: ты' бо _е=ди'на мт~и сн~а бж~iя
пронарече'ся, чт\сая.

[бц\да] _Е='vы мно'ю ны'нjь да о_у=праздни'тся
w=сужде'нiе: да возда'стся мно'ю до'лгъ дне'сь: мно'ю
заи'мствованiе дре'внее да да'стся преиспо'лнено.

[а='гг~лъ] W=бjьща'ся бг~ъ а=враа'му пра'_отцу,
бл~гослови'тися въ сjь'мени _е=гw` jа=зы'кwмъ, чт\сая:
тобо'ю же коне'цъ w=бjьща'нiе прiе'млетъ дне'сь.

Конда'къ, гла'съ и~:

Взбра'нной воево'дjь побjьди'т_ельная, jа='кw
и=зба'вльшеся w\т sлы'хъ, бл~года'рств_енная воспису'емъ
ти` раби` твои`, бц\де: но jа='кw и=му'щая держа'ву
непобjьди'мую, w\т вся'кихъ на'съ бjь'дъ свободи`, да
зове'мъ ти`: ра'дуйся, невjь'сто неневjь'стная.

I='косъ:

А='гг~лъ предста'тель съ нб~се` по'сланъ бы'сть рещи`
бц\дjь: ра'дуйся! и= со безпло'тнымъ гла'сомъ,
воплоща'ема тя` зря`, гд\си, о_у=жаса'шеся, и= стоя'ше,
зовы'й къ не'й такова^я: ра'дуйся, _е='юже ра'дость
возсiя'етъ: ра'дуйся, _е='юже кля'тва и=сче'знетъ.
ра'дуйся, па'дшагw а=да'ма воззва'нiе: ра'дуйся, сле'зъ
_е='vиныхъ и=збавле'нiе, ра'дуйся, высото`
неудобовосходи'мая человjь'ческими по'мыслы: ра'дуйся,
глубино` неудобозри'мая и= а='гг~льскима _о=чи'ма.
ра'дуйся, jа='кw _е=си` цр~е'во сjьда'лище: ра'дуйся,
jа='кw но'сиши нося'щаго вся^. ра'дуйся, sвjьздо`
jа=вля'ющая сл~нце: ра'дуйся, о_у=тро'бо бж~е'ственнагw
воплоще'нiя. ра'дуйся, _е='юже w=бновля'ется тва'рь:
ра'дуйся, _е='юже покланя'емся творцу`: ра'дуйся,
невjь'сто неневjь'стная.

Пjь'снь з~.

I=рмо'съ: Не послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=тц_е'въ гд\сь и= бг~ъ
бл~гослове'нъ _е=си`.

[бц\да] Свjь'тъ невеще'ственный повjь'дая, въ
веще'ственнjь тjьлеси` совокупля'емь, за мл\срдiе
мно'гое, свjь'тлое бл~говjь'щенiе, бж~е'ств_енная
проповjь^данiя, ны'нjь взыва'еши ми`: бл~гослове'нъ
всеч\стая пло'дъ твоегw` чре'ва.

[а='гг~лъ] Ра'дуйся, вл\дчце дв~о: ра'дуйся,
преч\стая: ра'дуйся, прiя'телище бж~iе. ра'дуйся,
свjь'щниче свjь'та, а=да'мово воззва'нiе, _е='vы
и=збавле'нiе, горо` ст~а'я, прея'вственное сщ~е'нiе, и=
черто'гъ безсме'ртiя.

[бц\да] Ду'шу w=чи'сти, тjь'ло w=ст~и`, цр~ковь
сотвори' мя вмjьсти'тельну бг~а, ски'нiю бг~оукра'шену,
w=душевле'нъ хра'мъ наи'тiемъ прест~а'гw дх~а, и= жи'зни
чт\сую мт~рь.

[а='гг~лъ] Jа='кw многосвjь'тлую свjьщу`, и=
бг~одjь'ланенъ черто'гъ, а='гг~лъ ви'жу тя` ны'нjь jа='кw
зла'тъ кiвw'тъ, зако'на пода'теля прiими` бг~оневjь'сто,
бл~гоизво'лившаго человjь'ческое и=зба'вити тобо'ю
тлjь'нное существо`.

Пjь'снь и~.

I=рмо'съ: Слы'ши _о=трокови'це, дв~о ч\стая, да
рече'тъ о_у='бw гаврiи'лъ совjь'тъ вы'шнягw дре'внiй
и='стинный: бу'ди къ прiя'тiю гото'ва бж~iю, тобо'ю бо
невмjьсти'мый съ человjь'ки поживе`. тjь'мъ и= ра'дуяся
вопiю`: бл~гослови'те, вся^ дjьла` гд\сня, гд\са.

[бц\да] О_у='мъ вся'къ побjьжда'ется земны'хъ,
w\твjьща` дjьви'ца, и='щущiй jа=`же мнjь` вjьща'еши
пресла^вная: слы'шахъ твоя^ словеса`, но бою'ся
о_у=жаса'ющися, да не ле'стiю мя` jа='кw _е='vу, дале'че
по'слеши w\т бг~а. но _о=ба'че се` вопiю`: бл~гослови'те,
вся^ дjьла` гд\сня, гд\са и= превозноси'те _е=го` во
вjь'ки.

[а='гг~лъ] Се` тебjь` недоумjь'нное разрjьши'ся,
глаго'летъ къ си^мъ гаврiи'лъ: до'брjь бо рекла` _е=си`,
ве'щь неудобопости'жна! словес_е'мъ твои'хъ о_у=сте'нъ
повину'ющися про'чее, несумни'ся, jа='кw ле'сти, jа='коже
ве'щи вjь'руй. а='зъ бо ра'дуяся вопiю`: бл~гослови'те,
вся^ дjьла` гд\сня, гд\са, и= превозноси'те _е=го` во
вjь'ки.

[бц\да] Зако'нъ се'й w\т бг~а _е='сть человjь'кwмъ,
непоро'чная а='бiе глаго'летъ w\т _о='бщiя любве`
рж\ство` происхо'дитъ. не вjь'мъ супру'жника сла'сти
всеконе'чнw: ка'кw о_у='бw глаго'леши, jа='кw рожду`;
бою'ся, _е=да` ле'сть глаго'леши, но _о=ба'че се` вопiю`:
бл~гослови'те вся^ дjьла` гд\сня гд\са, и= превозноси'те
_е=го` во вjь'ки.

[а='гг~лъ] Глаго'лы, jа='же мнjь` вjьща'еши, чт\сая,
а='гг~лъ па'ки глаго'летъ, _о=бы'чая _е='сть рж\ства`
человjь'кwвъ сме'ртныхъ: и='стиннw бг~а тебjь`
w=бjьщава'ю, па'че сло'ва же и= смы'сла воплоща'ема,
jа='кw вjь'сть, и=з\ъ тебе`. тjь'мже и= ра'дуяся вопiю`:
бл~гослови'те, вся^ дjьла` гд\сня, гд\са, и=
превозноси'те _е=го` во вjь'ки.

[бц\да] Jа=вля'ешися мнjь` и='стины вjьща'тель, рече`
дв~а, ра'дости бо _о='бщiя прише'лъ _е=си`
бл~говjь'стникъ: ду'шу о_у='бw w=чи'стихъ съ тjь'ломъ, и=
по глаго'лу твоему` бу'ди мнjь`, да всели'тся бг~ъ въ
мя`. къ нему'же вопiю` съ тобо'ю: бл~гослови'те, вся^
дjьла` гд\сня, гд\са, и= превозноси'те _е=го` во вjь'ки.

На f~-й пjь'сни, па'ки вжига'ютъ свjьщы` бра'тiя.
Чт\снjь'йшую не пое'мъ, но пое'мъ припjь'въ пра'здника:
Бл~говjьству'й земле` ра'дость ве'лiю, хвали'те нб~са`
бж~iю сла'ву.

Та'же i=рмо'съ: Jа='кw w=душевле'нному:

Подо'бнjь и= в~-й ли'къ припjь'въ, и= i=рмо'съ.

И= къ про'чымъ тропар_е'мъ пра'здника, то'йже
припjь'въ.

О_у= трипjь'снца же къ тропар_е'мъ припjьва'емъ:
Сла'ва тебjь`, бж~е на'шъ, сла'ва тебjь`.

Къ бг~оро'дичнымъ припjьва'емъ пра'здника.

Пjь'снь f~.

I=рмо'съ: Jа='кw w=душевле'нному бж~iю кiвw'ту, да
ника'коже ко'снется рука` скве'рныхъ. о_у=стнjь' же
вjь'рныхъ бц\дjь немо'лчнw, гла'съ а='гг~ла воспjьва'юще,
съ ра'достiю да вопiю'тъ. ра'дуйся, бл~года'тная, гд\сь
съ тобо'ю.

Па'че смы'сла заче'нши бг~а, _е=стества` _о=бы'чая
о_у=таи'ся _о=трокови'це! ты' бо въ рж\ствjь` ма'терскагw
и=збjьжа'ла _е=си` тлjь'ннагw _е=стества`, и= превы'шши
су'щи. тjь'мже досто'йнw слы'шиши: ра'дуйся,
бл~года'тная, гд\сь съ тобо'ю.

Ка'кw то'чиши млеко`, дв~о чт\сая; не мо'жетъ и=зрещи`
я=зы'къ зе'мленъ, стра'нну бо _е=стества` показу'еши
ве'щь, зако'ннагw рж\ства` о_у=ста'въ прехо'диши. тjь'мже
досто'йнw слы'шиши: ра'дуйся, бл~года'тная, гд\сь съ
тобо'ю.

Та'йнw во сщ~е'нныхъ писа'нiихъ глаго'лася w= тебjь`,
мт~и вы'шнягw: лjь'ствицу бо дре'вле i=а'кwвъ тя`
w=бразу'ющую ви'дjьвъ, рече`: степе'нь бж~iя сея`.
тjь'мже досто'йнw слы'шиши: ра'дуйся, бл~года'тная, гд\сь
съ тобо'ю.

Чу'дное сщ~енноявле'нному мwv"се'ю купина` и= _о='гнь
показа` чу'до: и=щя'й же конца` въ прехожде'нiи време'нъ,
во _о=трокови'цjь ч\стjьй, рече`, о_у=зрю`, _е='йже
jа='кw бц\дjь да рече'тся, ра'дуйся бл~года'тная, гд\сь
съ тобо'ю.

Данiи'лъ тя` го'ру нарече` мы'сленную, роди'тельницу
же бж~iю и=са'iа: ви'дитъ же jа='кw руно` гедеw'нъ, дв~дъ
же сщ~е'нiе глаго'летъ, две'рь же тя` и='нъ, гаврiи'лъ же
тебjь` взыва'етъ: ра'дуйся, бл~года'тная, гд\сь съ
тобо'ю.

Та'же i=рмо'съ трiw'ди: и= пра'здника припjь'въ и=
i=рмо'съ, _о='ба ли^ка вку'пjь.

Свjьти'ленъ. Подо'бенъ: Со о_у=ч~нки`:

А='гг~льскихъ си'лъ а=рхiстрати'гъ по'сланъ бы'сть w\т
бг~а вседержи'теля къ чт\сjьй и= дв~jь, бл~говjьсти'ти
стра'нное и= неизрече'нное чу'до. зане` бг~ъ, jа='кw
чл~вjь'къ, и=з\ъ нея` младодjь'йствуется без\ъ сjь'мене,
назида'яй ве'сь человjь'ческiй ро'дъ: лю'дiе
бл~говjьсти'те w=бновле'нiе мi'ра. [Два'жды.]

Сла'ва, и= ны'нjь, и='нъ свjьти'ленъ.

Подо'бенъ: Ж_ены` о_у=слы'шите:

_Е='же w\т вjь'ка дне'сь познава'ется та'инство бж~iе,
бг~ъ сло'во, сн~ъ дв~ы мр~i'и, за мл\срдiе быва'етъ, и=
ра'дость бл~говjь'щенiя гаврiи'лъ провjьщава'етъ. съ
ни'мже возопiе'мъ _е='й: ра'дуйся, мт~и гд\сня.

На хвали'техъ, Вся'кое дыха'нiе: и= пое'мъ стiхи^ры,
на д~. Гла'съ а~:

Подо'бенъ: Нб\сныхъ чинw'въ:

Съ нб~е'сныхъ кругw'въ слетjь'въ гаврiи'лъ въ
назаре'тъ, прiи'де къ дв~jь мр~i'и, вопiя` _е='й:
ра'дуйся, зачне'ши сн~а, а=да'ма дре'внjьйшаго творца`
вjькw'въ и= и=зба'вителя вопiю'щихъ тебjь`: ра'дуйся,
ч\стая.

Соприсносу'щное сло'во пребезнача'льнагw _о=ц~а`, не
разлучи'вся го'рнихъ, ны'нjь предста` дw'льнимъ, ра'ди
кра'йнягw бл~гоутро'бiя, мл\сть прiе'мъ, _е='же на ны`
поползнове'нiя и= а=да'мову нищету` воспрiе'мъ,
воwбрази'ся въ чужде'е.

Гаврiи'лъ дв~jь бл~говjь'стiе съ нб~се` прине'съ,
вопiя'ше: ра'дуйся, зачне'ши во чре'вjь твое'мъ тобо'ю
вмjьсти'маго, невмjьсти'маго же всjь'ми: и= рожда'ющая
jа=ви'шися, w\т _о=ц~а` пре'жде денни'цы возсiя'вшагw.

Пресу'щественное сло'во, пло'тiю всели'вся въ тя`,
_о='ч~имъ совjь'томъ, бц\де дв~о, назда` ро'дъ и='же по
на'мъ, па'дшiй w\т дре'внiя кля'твы. тjь'мъ _е='же
ра'дуйся тебjь` вси`, мт~и хр\сто'ва, со а='гг~ломъ
вопiе'мъ вjь'рнw.

Сла'ва, и= ны'нjь, гла'съ в~.

[Fеофа'ново:] _Е='же w\т вjь'ка та'инство
w\ткрыва'ется дне'съ, и= сн~ъ бж~iй, сн~ъ чл~вjь'чь
быва'етъ: да ху'ждшее воспрiе'мъ, пода'стъ ми` лу'чшее,
солга'ся дре'вле а=да'мъ, и= бг~ъ возжелjь'въ бы'ти не
бы'сть: чл~вjь'къ быва'етъ бг~ъ, да бг~а а=да'ма
содjь'лаетъ. да весели'тся тва'рь, да ликовству'етъ
_е=стество`, jа='кw а=рха'гг~лъ дв~jь со стра'хомъ
предстои'тъ, и= _е='же ра'дуйся прино'ситъ, печа'ли
сопроти'вное: за мл\срдiе мл\сти вочл~вjь'чивыйся, бж~е
на'шъ, сла'ва тебjь`.

А='ще _е='сть суббw'та, и=ли` недjь'ля, славосло'вiе
вели'кое, и= _е=кт_енiи` и= w\тпу'стъ.

А='ще же де'нь по'стенъ, пое'мъ на стiхо'внjь трiw'ди,
самогла'сенъ дне`, два'жды: и= мч~нченъ.

Сла'ва, и= ны'нjь, пра'здника, гла'съ и~:

Да веселя'тся нб~са`, и= ра'дуется земля`: и='бо
_о=ц~у` соприсносу'щный, собезнача'льный и=
сопр\сто'льный, щедро'тство прiе'мъ, и= чл~вjьколю'бную
мл\сть, себе` поста'ви во и=стоща'нiе, бл~говоле'нiемъ и=
совjь'томъ _о='ч~имъ: и= во о_у=тро'бу всели'ся дв~и'чу,
пред\ъwчище'нную дх~омъ. _w чудесе`! бг~ъ въ
человjь'цjьхъ, невмjьсти'мый въ ложесна'хъ, безлjь'тный
въ лjь'то: и= _е='же пресла'внjь, jа='кw и= зача'тiе
безсjь'менно, и= и=стоща'нiемъ несказа'нно, и= та'инство
_е=ли'ко. бг~ъ бо и=стощава'ется, и= воплоща'ется, и=
зи'ждется, а='гг~лу къ чт\сjьй зача'тiе глаго'лавшу:
ра'дуйся w=бра'дованная, гд\сь съ тобо'ю, и=мjь'яй ве'лiю
мл\сть.

Та'же, Бл~го _е='сть: _е=ди'ножды. По _О='ч~е на'шъ,
тропа'рь пра'здника, и= _е=ктенiа`. въ коне'цъ г~
вели^кiя покло'ны: без\ъ w\тпу'ста о_у='трени: дае'тся же
и= ст~ы'й _е=ле'й бра'тiи, и= пое'тся стiхи'ра
самогла'сна, и= ча'съ а~-й съ каfi'смою. тропа'рь и=
конда'къ пра'здника, и= въ коне'цъ г~ вели^кiя покло'ны,
и= мл~тва: хр\сте`, свjь'те и='стинный: и= w\тпу'стъ.

Въ г~-й же ча'съ дне`, и=схо'димъ со кр\сты` съ
лiтi'ею внjь` монастыря`: и= возвра'щшеся вхо'димъ въ
трапе'зу, и= пое'мъ ча'съ г~-й, и= s~-й съ каfi'смами,
без\ъ покло'нwвъ, тропа'рь, и= конда'къ пра'здника. На
часjь'хъ же въ кампа'нъ не о_у=даря'емъ, на s~-мъ часjь`
пое'мъ тропа'рь паремiи` трiw'ди, и= прw'чая по чи'ну
и='хъ, и= паремiа`. и= чте'мъ сло'во, _е=му'же нача'ло:
Па'ки ра'дость бл~говjь'щенiя: Присовокупля'емъ же и= f~-
й ча'съ съ каfi'смою, и= чте'нiемъ. посе'мъ бл~ж_е'нна
ско'рw без\ъ пjь'нiя, и= без\ъ покло'нwвъ. Помяни` на'съ,
гд\си: Ли'къ нб\сный: Сла'ва, Ли'къ ст~ы'хъ а='гг~лъ:
W=сла'би, w=ста'ви: По _О='ч~е на'шъ: конда'къ
пра'здника. Гд\си поми'луй, м~. Сла'ва, и= ны'нjь:
Чт\снjь'йшую херувi^мъ: И= покло'ны г~ вели^кiя, и=
мл~тва: Всест~а'я тр\оце: и= w\тпу'стъ. И= пое'мъ
вече'рню без\ъ каfi'смы, и= без\ъ покло'нwвъ.

На Гд\си воззва'хъ пое'мъ трiw'ди самогла'сенъ дне`,
два'жды, без\ъ мч~нчна, и= подо'бны трiw'ди, г~: и=
пра'здника, г~: и= а=рха'гг~ла, г~.

Стiхи^ры пра'здника, гла'съ д~. Самогла'сны.

Въ шесты'й мц\съ по'сланъ бы'сть а=рха'гг~лъ къ дв~jь
чт\сjьй: и= ра'доватися _е='й прире'къ, бл~говjьсти`
и=з\ъ нея` и=зба'вителю проити`. тjь'мже прiе'мши
цjьлова'нiе, зача'тъ тя` превjь'чнаго бг~а, несказа'ннw
бл~говоли'вшаго вочл~вjь'читися, во сп~се'нiе ду'шъ
на'шихъ.

Я=зы'ка, _е=гw'же не вjь'дяше, о_у=слы'ша бц\да:
глаго'лаше бо къ не'й а=рха'гг~лъ бл~говjь'щенiя
глаго'лы, w\т_ону'дуже вjь'рнw прiи'мше цjьлова'нiе,
зача'тъ тя`, превjь'чнаго бг~а. тjь'мже и= мы` ра'дующеся
вопiе'мъ ти`: и=з\ъ нея` воплоти'выйся непрело'жнw, бж~е,
ми'ръ мi'рови да'руй, и= душа'мъ на'шымъ ве'лiю мл\сть.

Се` воззва'нiе ны'нjь jа=ви'ся на'мъ, па'че сло'ва
бг~ъ чл~вjь'кwмъ соединя'ется, а=рха'гг~ловымъ гла'сомъ
пре'лесть w\тгоня'ется, дв~а бо прiе'млетъ ра'дость:
земна^я бы'ша нб~о, мi'ръ разрjьши'ся пе'рвыя кля'твы. да
ра'дуется тва'рь, и= гла'сы да воспое'тъ: тво'рче и=
и=зба'вителю на'шъ, гд\си сла'ва тебjь`.

А=рха'гг~ла стiхи^ры, гла'съ а~:

Подо'бенъ: Всехва'льнiи мч~нцы:

Гаврiи'лъ вели'кiй, о_у='мъ бг~ови'днjьйшiй,
свjьтоза'рный и= сп~си'тельный, свjь'тъ трисо'лнечный
зри'тъ, и= пое'тъ съ вы'шними чи'ны бж~е'ственное и=
стра'шное пjь'нiе: мо'литъ дарова'ти душа'мъ на'шымъ
ми'ръ и= ве'лiю мл\сть.

Вели'кое та'инство, пе'рвjье а='гг~лwмъ невjь'домое,
и= пре'жде вjь^къ соблюда'емое, _е=ди'ному о_у=вjь'рися
тебjь` гаврiи'ле: и= сiе` _е=ди'нjьй повjь'далъ _е=си`
чт\сjьй, въ назаре'тъ прише'дъ. съ не'юже моли`,
дарова'ти душа'мъ на'шымъ ми'ръ и= ве'лiю мл\сть.

Къ а~_i стiху` припjь'въ: Творя'й а='гг~лы своя^
ду'хи, и= слуги^ своя^ пла'мень _о='гненный.

Свjь'та сы'й и=спо'лнь при'снw, и= творя` хотjь'нiе,
и= скончава'я повелjь^нiя вседержи'теля, нача'льниче
а='гг~лwвъ, гаврiи'ле всеизря'дне, любо'вiю тя` чту'щыя
сп~са'й, при'снw прося`, дарова'ти душа'мъ на'шымъ ми'ръ
и= ве'лiю мл\сть.

Сла'ва, и= ны'нjь, гла'съ s~.. Самогла'сенъ:

По'сланъ бы'сть съ нб~се` гаврiи'лъ а=рха'гг~лъ,
бл~говjьсти'ти дв~jь зача'тiе: и= прише'дъ въ назаре'тъ,
помышля'ше въ себjь`, чудеси` о_у=дивля'яся: _w ка'кw въ
вы'шнихъ непостижи'мь сы'й w\т дв~ы ражда'ется! и=мjь'яй
пр\сто'лъ нб~о, и= подно'жiе зе'млю, во о_у=тро'бу
вмjьща'ется дв~чу: на него'же шестокрила'тiи, и=
много_очи'тiи зрjь'ти не мо'гутъ, сло'вомъ _е=ди'нымъ w\т
сея` воплоти'тися бл~гоизво'ли: бж~iе _е='сть сло'во
настоя'щее, что` о_у='бw стою`, и= не глаго'лю дв~jь:
ра'дуйся бл~года'тная, гд\сь съ тобо'ю. ра'дуйся, чт\сая
дв~о, ра'дуйся невjь'сто неневjь'стная, ра'дуйся, мт~и
живота`: бл~гослове'нъ пло'дъ чре'ва твоегw`!

I=ере'й же твори'тъ проскомi'дiю въ стiхи^ры.

Вхо'дъ со _е=v\глiемъ, Свjь'те ти'хiй: Прокi'менъ, и=
чт_е'нiя дне`, и= пра'здника два`: а~ Вни'де мwv"се'й: в~
Гд\сь созда' мя: Та'же _е=ктенiа` ма'лая, и= возгла'съ
трист~а'гw: jа='кw ст~ъ _е=си`, бж~е на'шъ: и= трист~о'е.
Прокi'менъ, гла'съ д~: Бл~говjьсти'те де'нь w\т дне`
сп~се'нiе бг~а на'шего. Стi'хъ: Воспо'йте гд\сви пjь'снь
но'ву, воспо'йте гд\сви вся` земля`. А=п\слъ ко
_е=вре'_емъ, зача'ло т~s: Бра'тiе, ст~я'й и= w=сщ~а'емiи:
А=ллилу'iа, гла'съ а~: Сни'детъ jа='кw до'ждь на руно`,
и= jа='кw ка'пля ка'плющая на зе'млю. Стi'хъ: Бу'детъ
и='мя _е=гw` бл~гослове'но во вjь'ки, пре'жде сл~нца
пребыва'етъ и='мя _е=гw`. _Е=v\глiе лу'ки, зача'ло г~: Во
дне'хъ _о='нjьхъ зача'тъ _е=лiсаве'тъ: И= прw'чая
бж~е'ственныя лiтургi'и златоу'стагw. Вмjь'стw Досто'йна,
пое'мъ i=рмо'съ: Jа='кw w=душевле'нному; Прича'стенъ:
И=збра` гд\сь сiw'на, и= и=зво'ли _е=го` въ жили'ще
себjь`.

I=wа'нна по'стника:

[зри`] W=брjьта'емъ въ нjь'кiихъ тv'пiцjьхъ, _е='же
пjь'тися въ се'мъ дни` чт\сна'гw сегw` пра'здника: Да
и=спра'вится мл~тва моя`; И= сiе` не вjь'мъ, кi'имъ
нра'вомъ w=предjьли'ся; нjь'цыи бо и=з\ъ произволе'нiя и=
неуче'нiя мнw'гая приложи'ша. А='зъ же jа='кw мню`, сiе`
не попуща'ти въ златоу'стагw соверше'нной лiтургi'и, и=
въ s~-мъ часjь`, и= проскомi'дiи бы'вшей. Глаго'летъ бо
въ jа=ково'мъ дни` случи'тся пра'здникъ бж~е'ственнагw
бл~говjь'щенiя, лiтургi'а златоу'стагw, и= на трапе'зjь
разрjьше'нiе ры'бъ, jа=ко'въ а='ще де'нь случи'тся. Сiе'
бо прiя'хомъ w\т бж~е'ственныхъ _о=тц_е'въ, _е='же
jа='сти ры'бы въ де'нь бж~е'ственнагw бл~говjь'щенiя. Да
и=спра'вится же, въ преждесщ~е'нныхъ лiтургi'и зачини'ся
пjь'ти, и= въ f~-мъ часjь`: не бо` тре'бствуетъ ко'ему
пла'ча зна'менiю въ се'мъ дни` пjь'тися, честву'емъ бо
то'й jа='кw глави'зну на'шегw сп~се'нiя.

А='ще вели'кiя ра'ди ну'жды нjь'сть лiтургi'и: На
Гд\си воззва'хъ: стiхи^ры трiw'ди подо'бны г~: и=
пра'здника, д~: и= а=рха'гг~ла, г~. Сла'ва, и= ны'нjь,
пра'здника. Вхо'дъ, прокi'менъ, и= чт_е'нiя дне`, и=
пра'здника, в~. Та'же прокi'менъ, а=п\слъ, и= _е=v\глiе
пра'здника: и= по чте'нiи, Сподо'би, гд\си. На стiхо'внjь
трiw'ди самогла'сенъ дне` два'жды: и= мч~нченъ. Сла'ва,
и= ны'нjь, Дне'сь ра'дость: По Ны'нjь w\тпуща'еши,
тропа'рь а=рха'гг~ла: Сла'ва, и= ны'нjь пра'здника.
_е=ктенiа` и= г~ покло'ны вели^кiя; и= w\тпу'стъ. На
трапе'зjь быва'етъ о_у=тjьше'нiе бра'тiи ве'лiе: jа=ди'мъ
ры^бы, и= пiе'мъ вiно`: въ кi'йлибо де'нь случи'тся,
_е=ди'ножды дне'мъ, кромjь` суббw'ты и= недjь'ли.

[зри`] Повече'рiе пое'мъ ма'лое въ притво'рjь
поско'ру, без\ъ покло'нwвъ и= канw'на, то'чiю на Сла'ва
въ вы'шнихъ, г~ покло'ны: и= по трист~о'мъ г~ покло'ны:
и= по Чт\снjь'йшую, г~ покло'ны вели^кiя съ мл~твою:
Гд\си и= вл\дко: и= про'чыя в~_i, и= на послjь'днемъ
трист~о'мъ г~ покло'ны, и= w\тпу'стъ.

О_у=ста'въ ма'рковыхъ гла'въ: ка'кw соверша'ти слу'жбу
бл~говjь'щенiю въ кi'йлибо де'нь вели'кiя
четыредеся'тницы и= страстны'я седми'цы зри` въ
тv"пiко'нjь и= въ трiw'ди по'стной.

Въ дни^ же свjь'тлыя седми'цы въ тv"пiко'нjь и= въ
трiw'ди цвjьтно'й.

