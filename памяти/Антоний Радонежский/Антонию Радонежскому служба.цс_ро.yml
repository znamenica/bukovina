---
вечерня:
   отпустительно:
      тропарь:
         глас: 3
         текст: Волю Божию в житии / твоем взыскуя, / предречение преподобнаго Серафима /
            и Небесное призвание чрез святителя Филарета/ на служение в Лавру великую приял еси./ Истинный хранитель заветов аввы Сергия быв,/ иноков наставник богомудрый/ и Лавры благоукраситель искусный явился еси./ Ныне же, предстоя Престолу Святыя Троицы,/ преподобие отче Антоние,//моли спастися душам нашим.
      молитва: О преподобне отче Антоние, великаго аввы Сергия достойный преемниче, наставлений преподобнаго Серафима исполнителю, святителя Филарета друже и сотаинниче, иноков и всех ревнителей благочестия учителю! Моли всемилостиваго Христа Бога нашего и Его Пречистую Матерь Церкви и Отечеству нашему в мире и тишине пребывати, обители Сергиевой, идеже прославляется великое имя Пресвятыя Троицы, непоколебимой сохранитися, училищу духовному, в ней пребывающему, в православней вере утвердитися. Испроси нам молитвами твоими у Пресвятыя Троицы благодать волю Божию взыскати и исполняти, житие в подвизех покаяния провождати, скорби, болезни и искушения с благодарением терпети, дух мирен стяжати и искати прежде Царствия Божия, в немже ты прославлявши со всеми святыми Отца и Сына и Святаго Духа. Аминь.
утреня:
   канон:
      кондак:
         глас: 2
         текст: Вышних желая улучити, блаженне,/ от юности Христу последовал еси,/подвигом и нравом святых отец ревнуя,/ благодать духа мирна стяжал еси./Сего ради множеству иноков/ и всем притекающим к тебе/ милостивый отец явился еси./ Темже с любовиювопием ти:/радуйся, Антоние,// Лавры Сергиевы похвало и Церкви Российской украшение.

