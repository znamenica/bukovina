---
вечерня:
   отпустительно:
      тропарь:
         глас: 4
         текст: 'Симеон старец / днесь веселится, / восприят на руку свою / Младенца Превечнаго
            Бога, / от уз плоти разрешитися прося / и вопия: видеста очи мои // спасение
            Твое мирови.'
      молитва: 'О великий угодниче Божий и Богоприимче Симеоне! Призри на мя грешнаго,
         ко святей иконе твоей припадающа и просяща твоего заступления и помощи: скорбь
         бо обдержит мя от обстоящих мя ныне бед и зол, и утешения не имам многоболезненней
         души моей. Исках помощи от человек, и не обретеся. Возопиях ко Господу, и не
         услыша мя, аз прогневах пречистую благость Его беззаконьми моими, и множеством
         многих грехов моих преогорчих человеколюбную утробу Его. И кто ми ныне помощь
         явит; кто ми скорбь утолит; кто даст отраду и успокоение многомятежней душе
         моей? К тебе, великий угодниче Божий, прибегаю грешный и недостойный аз, ведый,
         яко велие дерзновение имаши ко Христу Богу и многомощен предстатель еси о всех,
         с верою к тебе прибегающих, и твоего заступления и помощи требующих. Моли убо
         Человеколюбца Господа, яко да простив ми безчисленная моя прегрешения, не отвратит
         милость Свою от мене, но яко благ и сострадателен, явит и мне безконечное Свое
         милосердие, и в лютем напастей и бед моих озлоблении подаст ми всесильную помощь
         Свою, и преогорченной душе моей ослабу, мир, укрепление, утешение и успокоение
         дарует. Ей, великий угодниче Божий, вознеси Богоносныя руце твоя ко Иже во объятиих
         твоих носитися изволившему Христу Богу нашему и моли благость Его, да не отринет
         моления сердца моего недостоинства ради моего, но явит мне благовременне милость
         Свою, во славу безконечных щедрот Своих и многомощнаго предстательства твоего,
         о немже подобает Ему всякая слава и благодарение купно со Отцем и Пресвятым
         Его Духом ныне и присно и во веки веков. Аминь.'
утреня:
   канон:
      кондак:
         глас: 4
         текст: Ста́рец днесь отреши́тися / от юз моля́шеся / сего́ жития́ тле́ннаго, / Христа́
            восприя́т на ру́ки,// Зижди́теля и Го́спода.
