---
вечерня:
   отпустительно:
      тропарь:
       - глас: 3
         текст: 'Пути, вводящаго в жизнь, / наставник, и первопрестольник, и учитель
            был еси: / первее бо пришед, святителю Савво, / отечество твое просветил есй
            / и, породив тое Духом Святым, / яко древа маслинная, / в мысленнем рай насадил
            есй всеосвященная твоя чада. / Тем, яко апостолом и святителем сопрестольна
            / чтуще тя, молим: / моли Христа Бога // даровати нам велию милость.'
       - глас: 8
         текст: Православия наставниче, / благочестия учителю и чистоты, / вселенныя
            светильниче, / архиереов Богодухновенное удобрение, / Савво премудре, / ученьми
            твоими вся просветил еси, / цевнице духовная, // моли Христа Бога спастися
            душам нашим.
      молитва: 'О священная главо, преславный чудотворче, святителю Христов Савво,
         Сербския земли первопрестольниче, хранителю и просветителю, всех же христиан
         благонадежный пред Господем предстателю, тебе припадаем и молимся: даждь нам
         быти причастником любве твоей к Богу и ближнему, еюже при жизни святая душа
         твоя преисполнена бысть. Озари нас истиною, просвети ум и сердце наше светом
         Божественнаго учения, научи нас тебе подражати верно, Бога и ближняго нашего
         любити и заповеди Господни совершати непогрешительно, да будем и мы чада твой
         не по имени токмо, но всем житием нашим. Молися, святый архиерею, о Святей Православней
         Церкви и отечестве твоем земном, присно тя любовию чтущем. Призри благоутробно
         на всяку душу верных твоих чтителей, милости и помощи твоея ищущих, буди всем
         нам в болезнех целитель, в скорбех утешитель, в печалех посетитель, в бедах
         и нуждах помощник, в час же смертный милостивый покровитель и защититель, да,
         при помощи молитв твоих святых, сподобимся и мы, грешнии, спасение верное получити
         и Царствие Христово унаследовати. Ей, святче Божий, не посрами упования нашего,
         еже на тя крепко возлагаем, но яви нам твое многомощное заступление, да славим
         и поем дивнаго во святых Своих Бога, Отца и Сына и Святаго Духа, всегда, ныне
         и присно и во веки веков. Аминь.'
утреня:
   канон:
      кондак:
       - глас: 8
         текст: 'Яко первосвятителя великаго и апостолов сообщника, / Церковь прославляет
            тя людей твоих, преподобне, / но яко имея дерзновение ко Христу Богу, / молитвами
            твоими от всяких нас бед спасай, да зовем ти: // радуйся, отче Савво Богомудре.'
       - глас: 2
         текст: Струями слез твоих, Богоносне Савво, / церковь телесную очистив, / слуга
            бысть Святыя Троицы, / сохраняй отечество свое непобедимо, // тому бо ты еси
            утверждение.
       - глас: 6
         текст: Заступниче скорбящим, / в напастех помощниче, / ко Владыце молебниче,
            / не презри нас, смиренных, обремененных грехи, / но предвари и исхити от
            мук вечных с верою молящихтися, / ускори на заступление и потщися на помощь,
            // заступи, святителю Христов Савво, поющия тя.
       - глас: 2
         текст: 'Избраннаго от пелен Христовою благодатию / и возлюбленнаго от юности
            Божиим Духом, / юностный цвет, Савву блаженнаго, / похвальный венцы, вернии,
            днесь сплетше / и Божественную главу его венчающе, воззовем: // радуйся, отче,
            Божие жилище.'
