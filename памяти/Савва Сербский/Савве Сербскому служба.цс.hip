<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ в~_i-й де'нь.%>

%<Слу'жба, и='же во ст~ы'хъ, _о=ц~а` на'шегw са'ввы,
пе'рвагw а=рхiепi'скопа и= о_у=чи'теля се'рбскагw.%>

%<На ма'лjьй вече'рни стiхи^ры на д~, гла'съ д~.%>

%<Подо'бенъ: Д%>а'лъ _е=си` зна'менiе:

%<С%>вяти'тель бг~опрiя'тенъ, * и= па'стырь и='стиненъ,
* сто'лпъ непревра'тенъ, * w=снова'нiе вjь'ры неподви'жимо,
* благоче'стiя степе'нь непоколе'блемый, * забра'ло цр~кве
неруши'мо, * ст~и'тел_емъ добро'та, * и= чуде'съ
и=сто'чникъ, са'вво, бы'лъ_е=си`: * тjь'мъ тя`
о_у=блажа'емъ бл~гочести'внw пjь'сньми, * и= всесвяще'нную
твою` соверша'емъ па'мять.

%<Два'жды.%>

%<С%>о'лнца свjьтлjь'йши * просвjьще'нная па'мять твоя`,
* вjь^рнымъ возсiя` лю'демъ твои^мъ, * бж\ственными
блиста^нiи сiя^ просвjьща'ющи, * са'вво вседо'блiй _о='ч~е
свяще'нне, * и= де'мwнwвъ тму` w\тгоня'щи. Тjь'мже тя`
о_у=блажа'емъ, * и= моле'бнw воспjьва'емъ, * jа='кw
_о=течестволю'бца и= предста'теля, * и= моли'твенника w=
душа'хъ на'шихъ.

%<Б%>лагоуха'етъ ра'ка ст~а'гw твоегw` тjь'ла, *
ст~и'телю бг~одухнове'нне: * хр\сто'во бо вселе'нiе и=
благоуха'нiе бы'лъ _е=си`, * и= словесы` твои'ми
бг~одохнове'нными * _е='р_еси sлосмра^дныя низложи'въ, *
лю'ди твоя^ w=благоуха'лъ _е=си`. * И= ны'нjь мо'лимъ тя`: *
помяни` вся^, вjь'рою тя` помина'ющыя, * ко гд\су
дерзнове'нiе jа='кw стяжа'въ, бг~оно'се.

%<Сла'ва, гла'съ и~. Самогла'сенъ:%>

%<W=%>ляденjь'вшую зе'млю се'рдца люде'й твои'хъ
словесы` твои'ми воздjь'лавъ, и= присноцвjьту'щыя плоды`
благоче'стiя въ ни'хъ и=зрасти'лъ _е=си` бг~у, и= чистото'ю
житiя` твоегw` ра'зумы и='хъ о_у=краси'лъ _е=си`, и= на
ре'вность подви'глъ _е=си` съ собо'ю а='гг~льскому
мона'шествующихъ житiю`, преwби'дjьти же привре'м_енная
о_у=вjьща'лъ _е=си`, бж\ственная цjьвни'це, бо'дрое _о='ко,
па'стырей па'стырю, са'вво бл~же'нне _о='ч~е свяще'нне:
прiими` и= на'съ, хва'лящихъ тя`, хр\сту` бг~у моля'ся w=
душа'хъ на'шихъ.

%<И= ны'нjь, бг~оро'диченъ: К%>ро'въ тво'й, бц\де:

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<О_у='%>мъ вл\дку * на стра^сти поста'вивъ, *
плотолю'бiемъ не порабо'тився, * а='гг~льски ч\стото'ю, *
са'вво, пожи'лъ _е=си`.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<В%>л\дка сы'й * своеплем_е'ннымъ, * а=п\слъ же па'ки
и= первост~и'тель, * лю'демъ твои^мъ * w\т хр\ста`, _о='ч~е,
дарова'лся _е=си`.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<С%>та'до твое` * слове'сное, _о='ч~е, * проти'вными
нерасточа'емо, * ко хр\сту` моли'твами, * са'вво, соблюда'й.

%<Сла'ва, гла'съ д~:%>

%<W\т%> пеле'нъ лю'бящыя тя` лю'ди твоя^ возлюби'лъ
_е=си`, w= ни'хже и= до сме'рти труди'вся, и= по сме'рти
си'хъ не w=ста'вилъ _е=си`, и=`же цjь'ла и= благоуха'юща w\т
чуждестра'нствiя прiе'мше тя`, и= jа='кw о_у='тварь ца'рскую
и=му'ще тя` веселя'тся: о_у=краси' бо си'хъ престо'ломъ
первосвяти'тельства, и= цр\ствiемъ о_у=добри'въ почи'лъ
_е=си`, и= вjь'рою тр\оческою о_у=тверди'лъ _е=си`. И=
ны'нjь пjь'нiемъ пjь'сней бг~олjь'пныхъ твою` па'мять
почита'ютъ моля'щеся, бг~оно'се _о='ч~е са'вво всесвяще'нне,
хр\ста` бг~а моли`, спасти'ся душа'мъ на'шымъ.

%<И= ны'нjь, бг~оро'диченъ: И=%>зба'ви на'съ w\т бjь'дъ:

%<Тропа'рь, гла'съ г~:%>

%<П%>ути`, вводя'щагw въ жи'знь, наста'вникъ и=
первопресто'льникъ и= о_у=чи'тель бы'лъ _е=си`: пе'рвjье бо
прише'дъ, святи'телю са'вво, _о=те'чество твое` просвjьти'лъ
_е=си`, и= породи'въ то'е дх~омъ ст~ы'мъ, jа='кw древа`
ма^слинная въ мы'сленнjьмъ раи` насади'лъ _е=си`
всеwсвящ_е'нная твоя^ ча^да. Тjь'мъ jа='кw а=п\слwмъ и=
ст~и'тел_емъ сопресто'льна, чту'ще тя` мо'лимъ: моли`
хр\ста` бг~а, дарова'ти на'мъ ве'лiю мл\сть.

%<Сла'ва, и= ны'нjь, пра'здника, и=ли` бг~оро'диченъ:
Т%>я` хода'тайствовавшую:

%<Та'же, _е=ктенiа`, и= w\тпу'стъ.%>



%<На вели'цjьй вече'рни стiхологису'емъ: Б%>л~же'нъ
му'жъ: %<а~-й а=нтiфw'нъ.%>

%<На Г%>д\си, воззва'хъ, %<поста'вимъ стiхw'въ и~, и=
пое'мъ стiхи^ры, гла'съ д~. Подо'бенъ: Jа='%>кw до'бля:

%<_О=%>ц~а`, су'щаго на нб~сjь'хъ, возлюби'въ, *
земна'гоw=ста'вилъ _е=си`, * и= пусты'ню пости'глъ
_е=си`. * W\т_ону'дуже поще'нiемъ и= мл~твами * дх~а ст~а'гw
зарю`, _о='ч~е, воспрiе'мъ, * во тмjь` невjь'дjьнiя лю'ди
твоя^, * па'че со'лнца прише'дъ просвjьти'лъ _е=си`, *
хр\ста` проповjь'дая во двою` существу^, * на'съ ра'ди и=з\ъ
дв~ы возсiя'вшаго.

%<Два'жды.%>

%<А=%>п\слwвъ равнопроповjь'дателя, * святи'тел_емъ
_е=диному'дренна, * по'стникwмъ сподви'жника, * па'стыря
су'ща и=збра'нна, * ми'лости же благоутро'бна пода'теля, *
досто'йнw восхваля'емъ тя`, са'вво _о='ч~е бг~ому'дре, * и=
бг~ото'чную рjьку` о_у=че'нiй, * беззакw'нныя _е='р_еси
потопи'вшую.

%<С%>лове'съ твои'хъ о_у=че'нiемъ * се'рбская цр~ковь
о_у=краси'ся, и= ны'нjь ра'дующися правосла'вiемъ, * съ
бж\ственными твои'ми ча'ды, * сщ~е'нную твою` па'мять
свjь'тлw почита'етъ, * са'вво _о='ч~е свяще'нне, *
ст~и'тел_емъ равноче'стне, * и= а='гг~лwмъ спредстоя'телю, *
и= моли'твенниче w= душа'хъ на'шихъ.

%<И='ны стiхи^ры, гла'съ s~. Подо'бенъ: В%>се`
w\тло'жше:

%<В%>е'сь w=свяще'нъ, * бг~оно'сецъ показа'лся _е=си`, *
ма'стiю бж\ственною ст~о'ю, * ст~ы'мъ дх~омъ w=бложе'нъ, *
и= свjь'тлw всегда` лику'я, прп\дбне, * во ст~а^я ст~ы'хъ
входя`: * и= лю'ди твоя^, jа='кw сщ~еннотаи'нникъ, *
спаси'т_ельнымъ та'йнамъ научи'лъ _е=си`, * jа='кw
вои'стинну i=ера'рхъ и=збра'ненъ, * са'вво _о='ч~е
бг~оно'се, * со дерзнове'нiемъ моля'ся * w= душа'хъ на'шихъ.

%<Два'жды.%>

%<W\т%> ю='ности w=блиста` твое` житiе` * добродjь'телей
луче'ю, * святи'телю всебл~же'нне, * и= лю'ди твоя^
просвjьти'лъ _е=си`, * пре'лести мра'къ разори'въ
вои'стинну. * И= ны'нjь всели'лся _е=си`, * и=дjь'же свjь'тъ
невече'рнiй, * и=дjь'же а='гг~лъ ликостоя^нiя: * съ ни'миже
предстоя`, преподо'бне, * помина'й на'съ, твою` па'мять, *
са'вво _о='ч~е, соверша'ющихъ, * со дерзнове'нiемъ моля'ся *
w= душа'хъ на'шихъ.

%<О_у='%>мъ тво'й манов_е'нiи, * су'щими въ
бж\ственныхъ,бг~ому'дре, * вjь'рою о_у=добре'нъ, *
и= свjь'тлw w=бложе'нъ, пресла'вне, въ ме'ртвеннjьмъ
тjьлеси` и= тлjь'ннjь, * нетлjь'нiю поучи'вся, * и=
страсте'й внjь` бы'въ, * притяжа'лъ _е=си` безпло'тныхъ
свjь'тлость, * святи'телю са'вво бг~опрiя'тне, * свjь'тлый
_о=те'чества твоегw` свjьти'льниче, и= моли'твенниче
дерзнове'нне * w= душа'хъ на'шихъ.

%<Сла'ва, гла'съ в~:%>

%<С%>ла'вы о_у= всjь'хъ цр~я` хр\ста` взыска'въ,
влады'чествующа _о=тца` w=ста'вивъ, горы` а=fw'на доше'лъ
_е=си`, и=дjь'же высоту` благоро'дiя въ раба` смире'нiе
и=змjьни'въ, труды^ мно'гими тjь'ло о_у=дручи'лъ _е=си`,
мл~твами же ду'шу просвjьти'лъ _е=си`, до'брjь мона'шески
пребы'въ, а='гг~льски въ пусты'ни пожи'лъ _е=си`: а=п\сльски
въ мi'рjь научи'лъ _е=си`, болjь'зньми поще'нiя, и=
стра'нствiя хожде'нiемъ, мч~нич_ескiя по'двиги соверши'лъ
_е=си`. Кто` и=зглаго'летъ твоя^ добродjь'т_ели, и='миже
нб\сная на земли` притяжа'лъ _е=си`,са'вво блаже'нне
_о='ч~е, па'стырю и= о_у=чи'телю; Но jа='кw ны'нjь предстоя`
хр\сту` бг~у, моли` спасти'ся душа'мъ на'шымъ.

%<И= ны'нjь, бг~оро'диченъ.%>

%<Вхо'дъ, прокi'менъ дне`. Чт_е'нiя г~.%>

%<Пи^саны сегw` мц\са въ f~ де'нь фiлi'ппу
митрополi'ту.%>

%<На лiтi'и стiхи^ры самогла'сны, гла'съ в~:%>

%<О_у='%>мъ преподо'бенъ, jа='кw при'снw къ бг~у
внима'ющь, свобо'денъ же и= самоизво'ленъ, jа='кw страстьми`
непорабоще'нъ, ду'шу чи'сту поще'нiемъ, се'рдце ми'лостивно
и= слеза'ми о_у=миле'нно, тjь'ло же моли'твами къ бг~у
служе'бно, са'вво бл~же'нне, стяжа'лъ _е=си`: и= сло'во
му'дростно смире'нiемъ о_у=краси'лъ _е=си`, ве'сь w\т
ю='ности благонра'вiемъ хр\сту`, _о='ч~е, о_у=сво'ився, w\т
негw'же первост~и'тель, jа='кw а=п\столъ, лю'демъ твои^мъ
дарова'лся _е=си` досто'йнw, jа=`же _е=v\глiемъ породи'лъ
_е=си`, и= правосла'вiемъ w=богати'лъ _е=си`. И= ны'нjь
предстоя` хр\сту` бг~у, w\т вся'кихъ бjь'дъ сiя^
и=зба'вити, и= спасти` ду'шы на'шя, моли'ся.

%<Гла'съ д~:%>

%<_Е=%>v\гльскихъ и=стw'чникъ, словесы` твои'ми,
ст~и'телю, люде'й твои'хъ сердца` напои'лъ _е=си`, и= сjь'мя
благоче'стiя въ ни'хъ моли'твами твои'ми возрасти'лъ _е=си`,
и= сiя^ прине'слъ _е=си` хр\сту` пло'дъ и=зря'денъ: ны'нjь,
jа='кw предстоя` о_у= негw` съ ли'ки а=п\стwлъ и=
ст~и'т_ель, помина'й къ нему` моли'твами твои'ми, сохрани'ти
ны` w\т вся'кагw w=sлобле'нiя, jа='кw въ ми'рjь соверша'ти
па'мять твою`.

%<С%>е'рбская вели'кая це'рковь, со свяще'нными и=
всjь'ми вjь'рными пра'зднующи, въ па'мять благу'ю па'стыря
и= о_у=чи'теля, и= веселя'щися зове'тъ: ду'ши прв\дныхъ въ
руцjь` бж~iи, на'мъ же дарова` ст~ы^я и='хъ мw'щи.
Прiиди'те, вjь'рнiи, дх~о'внw возвесели'мся, о_у=спе'нiе и=
моще'й пренесе'нiе, _о='ба пра^зднства ст~ы'хъ почита'юще,
и= си'хъ, jа='кw цвjь'ты, хвала'ми о_у=вязе'мъ, реку'ще:
ра'дуйся, ми'лостыни пода'телю, сv"меw'не бл~же'нне,
человjь'че нб\сный: ра'дуйся, чистоты` _о=би'телище, са'вво
свяще'нне, земны'й а='гг~ле: ра'дуйся, дво'ице ст~а'я,
а=п\сльски лю'ди своя^ научи'вшая и= предте'кшая и=`мъ пути`
живо'тнагw. Но jа='кw тр\оцjь со а='гг~лы предстоя'ще, ми'ръ
земли` на'шей и=спроси'те, и= душа'мъ на'шымъ ве'лiю
ми'лость.

%<Сла'ва, гла'съ _е~:%>

%<А=%>п\слwвъ сро'дныя чистоты` жела'нiемъ плотскi'я
любве` и=змла'да и=збjьжа'въ, тjь'ло же неудобопокори'вое
брозда'ми воздержа'нiя w=бузда'въ, бл~гопокори'во души`
повину'лъ _е=си`, по'мысла си'лою го'ршее лу'чшему
покори'въ, бж\ственнагw дх~а сосу'дъ о_у=досто'ився, пе'рвый
сjьда'лище се'рбское о_у=краси'лъ _е=си`, и= лю'ди твоя^
бг~ому'дрiю научи'лъ _е=си`: и= ны'нjь о_у= хр\ста`
предстоя` дерзнове'ннw, са'вво бл~же'нне, ст~и'телю
бг~ому'дре, прилjь'жнw къ нему` моли'ся, спасти` ду'шы
пою'щихъ ст~у'ю па'мять твою`.

%<И= ны'нjь, бг~оро'диченъ, гла'съ то'йже.%>

%<Ра'дуйся, две'ре бж~iя: р%>а'дуйся, раю`, дв~о
чи'стая: ра'дуйся, стjьно` и= покро'ве: ра'дуйся, преч\стая:
ра'дуйся, вjь'рныхъ забра'ло неwбори'мое: ра'дуйся, ти'хое
приста'нище къ тебjь` прибjьга'ющихъ, чи'стая.

%<На стiхо'внjь стiхи^ры гла'съ в~:%>

%<К%>i'ими, jа='кw вjьнцы`, похвала'ми о_у=краси'мъ
са'вву всебл~же'ннаго, и='же w\т восто'ка мы'сленнагw
хр\ста`, сл~нце разу'мное возсiя`, и= лю'ди своя^ на
за'падjь бг~оразу'мiемъ научи'въ просвjьти`, и= jа='кw
вjь'рный ра'бъ вл\дцjь своему` въ бл~гоче'стiи си'хъ
о_у=мно'жи; сего` о_у=`бо _е=ди'ный досто'йнjь, безсме'ртныя
сла'вы о_у='тварiю о_у=краси`, хр\сто'съ чл~вjьколю'бецъ,
и=мjь'яй ве'лiю ми'лость.

%<Стi'хъ: Ч%>естна` предъ гд\семъ сме'рть преподо'бныхъ
_е=гw`.

%<К%>i'ими духо'вными пjь'сньми похва'лимъ са'вву
свяще'ннаго; и='мже но'вагw завjь'та бж~iя, скрижа^ли
_е=v\глiа о_у=разумjь'хомъ: и='мже правосла'вiя вjь'ру
и='стиннw позна'хомъ, въ тр\оцjь служи'ти _е=ди'ному бг~у,
и= бж~iихъ та^инъ дале'че су'ще и= о_у=чуждены^, бли'зъ и=
самосоверши'тел_е бы'хомъ: зако'номъ и= _о=бы'чаемъ
хр\стоимени'тiи лю'дiе бы'хомъ: царя` вjьнча'емъ, и=
святи'теля соверша'емъ: и= всjь'ми бл~ги'ми пра'вы
о_у=краша'еми, хр\ста` прославля'емъ, и=му'щаго ве'лiю
ми'лость.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<К%>i'ими пjь'сненными добро'тами о_у=блажи'мъ тя`,
са'вво _о='ч~е досточу'дне; житiя' бо свjь'тлостiю въ бж~iй
ра'зумъ приводя'ща вся^, и= чудесы` ди'вными о_у=дивля'еши.
Jа='коже бо и=лiа` _о='гнь дре'вле, гра'дъ съ нб~съ
моли'твою све'лъ _е=си`, бра'та же о_у=ме'рша w=живи'лъ
_е=си`, разсла'бленнаго воздви'глъ _е=си`, мо'ре ры'бою
дароноси'во тебjь` повину'лъ _е=си`, и= слука'го го'рбомъ
и=спра'вилъ _е=си`, мнw'га чудеса` w= бз~jь
сотвори'лъ _е=си`. тjь'мъ твою` па'мять любо'вiю
пра'зднуемъ, хр\ста` велича'юще, и=му'щаго ве'лiю мл\сть.

%<Сла'ва, гла'съ д~:%>

%<Б%>ж~е'ственнагw дх~а бл~года'тiю собра'ннiи
веселя'щеся, сv"меw'на ло'зу благоче'стiя о_у=блажи'мъ, w\т
нея'же гро'здъ чистоты` са'вва всесвяще'нный и=зрасте`:
_о=бою' же пjь'сньми похва'лимъ мы'сленныя це'ркве
свjьти'льники, тр\оческiя побо'рники, _е=ресе'й
низложи'тели, i=ере'_евъ лjь'поту, мона'хwвъ собра'нiе,
ни'щихъ же о_у=тjьше'нiе, вся'кою добродjь'телiю бога^тыя,
и=`же о_у= хр\ста` ны'нjь предстоя'ще, а=п\сльскими jа='кw
досто'йнw, и= по'стническими вjьнцы` о_у=краша'еми, къ
ни'мже моле'бнw возопiе'мъ: проси'те мi'ру ми'ра, и= душа'мъ
на'шымъ ве'лiя мл\сти.

%<И= ны'нjь, пра'здника, и=ли` бг~оро'диченъ.%>

%<На бл~гослове'нiи хлjь'бwвъ, тропа'рь, гла'съ г~:
П%>ути`, вводя'щагw въ жи'знь: %<Два'жды. Ли'стъ р_о~f. И=
пра'здника, _е=ди'ножды.%>



%<На о_у='трени, на Б%>г~ъ гд\сь, %<тропа'рь пра'здника,
_е=ди'ножды. И= ст~а'гw тропа'рь, гла'съ и~:%>

%<П%>равосла'вiя наста'вниче, бл~гоче'стiя о_у=чи'телю
и= чистоты`, вселе'нныя свjьти'льниче, а=рхiере'_евъ
бг~одухнове'нное о_у=добре'нiе, са'вво прему'дре,
о_у=че'ньми твои'ми вся^ просвjьти'лъ _е=си`, цjьвни'це
дх~о'вная, моли` хр\ста` бг~а, спасти'ся душа'мъ на'шымъ.

%<Два'жды.%>

%<Сла'ва, другi'й тропа'рь, гла'съ г~: П%>ути`,
вводя'щагw въ жи'знь:

%<И= ны'нjь, бг~оро'диченъ. Т%>я` хода'тайствовавшую:

%<По а~-й стiхоло'гiи сjьда'ленъ, гла'съ и~. Подо'бенъ:
П%>рему'дрости:

%<Л%>е'сть мi'ра, бога'тства и= свjь'тлости, вся^
_е=ли^ка ви'димыхъ добро'тъ малолjь^пiя, и= высо'кую любо'вь
роди'теля преwби'дjьвъ, смире'нiемъ же къ нищетjь`
о_у=ча'щему, вл\дцjь хр\сту` послjь'довалъ _е=си`: w\т
негw'же поще'нiемъ и=моли'твами, и='стинное
бога'тство и= су'щую свjь'тлость, цр\ство недви'жимо, и= во
вjь'ки благобы'тiе, са'вво _о='ч~е, наслjь'довалъ _е=си`: къ
нему'же ны'нjь моли'ся, грjьхw'въ w=ставле'нiе пода'ти
чту'щымъ любо'вiю ст~у'ю твою` па'мять.

%<Два'жды.%>

%<Сла'ва, и= ны'нjь, бг~оро'диченъ.%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ, неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'ру, и= w=ставле'нiе дре'внихъ согрjьше'нiй. Сегw` ра'ди
вопiе'мъ _е='й: моли'ся сн~у твоему`, прегрjьше'нiй
w=ставле'нiе дарова'ти благоче'стнw покланя'ющымся
всест~о'му рж\ству` твоему`.

%<По в~-й стiхоло'гiи сjьда'ленъ, гла'съ г~. Подо'бенъ:
Б%>ж\ственныя вjь'ры:

%<Д%>обродjь'телей дjь'ланiемъ, цр~кви вели'кое
возсiя'лъ _е=си` сл~нце, и= сiя'нiемъ слове'съ твои'хъ,
просвjьти'лъ _е=си` вjь'рныхъ люде'й твои'хъ собо'ры, и=
потреби'лъ _е=си` страсте'й w=черне'нiе. Святи'телю са'вво,
хр\ста` бг~а моли`, дарова'ти на'мъ ве'лiю ми'лость.

%<Другi'й сjьда'ленъ. Подо'бенъ: К%>расотjь` дjь'вства:

%<С%>то'лпъ и= о_у=твержде'нiе цр~кве хр\сто'вы,
_о='ч~е, бы'въ, сiю` непоколеби'му w\т и=скуше'нiй
лука'вагw, прему'дре, соблю'лъ _е=си`: вся^ бо _е='р_еси
sлодjь'йства разори'лъ _е=си`, и= лю'ди твоя^ научи'лъ
_е=си` тр\оцjь _е=диносу'щнjьй, во _е=ди'номъ бж\ствjь`
служи'ти. Тjь'мже соше'дшеся, почита'емъ тя`, са'вво
бг~ому'дре.

%<Сла'ва, и= ны'нjь, бг~оро'диченъ:%>

%<Jа='%>кw невоздjь'ланная, дв~о, лоза`, краснjь'йшiй
гро'здъ прозябла` _е=си`, и=сточа'ющъ на'мъ вiно` спасе'нiя,
всjь'хъ веселя'щее ду'шы же и= тjьлеса`. Тjь'мже jа='кw
вину' тя до'брыхъ блажа'ще при'снw, со а='гг~ломъ вопiе'мъ
ти`: ра'дуйся, благода'тная.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<В%>оздержа'нiемъ житiе` о_у=краси'въ, и= житiе'мъ
му'дрости сло'во о_у=вjьря'я, и=зря'денъ къ добродjь'тели
наказа'нiемъ jа=ви'лся _е=си`. W\т зако'на и= проро'кwвъ
а=п\сльски науча'я w= хр\стjь` i=и~сjь, лю'ди твоя^
_е=v\глiемъ породи'лъ _е=си`, и= сiя^ правосла'вiя вjь'рою
возрасти'лъ _е=си`. Тjь'мже и= по концjь` неконча'ему
благода'ть прiя'лъ _е=си`, и= во гро'бjь лежя` неразруши'мь
пребыва'еши. Са'вво _о='ч~е, святи'телю бг~облаже'нне, моли`
хр\ста` бг~а, согрjьше'нiй проще'нiе пода'ти чту'щымъ
любо'вiю ст~у'ю твою` па'мять.

%<Два'жды.%>

%<Сла'ва, и= ны'нjь, бг~оро'диченъ: Подо'бенъ то'йже:%>

%<Jа='%>кw всенепоро'чная невjь'сто творца`, jа='кw
неискусому'жная мт~и и=зба'вителя, прiя'телище jа='кw су'щи
о_у=тjь'шителя, всепjь'тая, беззако'нiя мя` су'ща скве'рное
_о=би'телище, и= де'мwнwвъ и=гра'лище въ ра'зумjь бы'вша,
потщи'ся w\т тjь'хъ sлодjь'йства мя` и=зба'вити: и= свjь'тло
жили'ще добродjь'телей соверши`, свjьтоно'сная нетлjь'нная:
w\тжени` _о='блакъ страсте'й, и= вы'шнягw прича'стiя
сподо'би, и= свjь'та невече'рнягw, моли'твами твои'ми.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: С%>вяще'нницы твои` w=блеку'тся въ
пра'вду, и= прп\дбнiи твои` возра'дуются. %<Стi'хъ: Т%>а'мw
возращу` ро'гъ дв~дови, о_у=гото'вахъ свjьти'льникъ
пома'занному моему`. %<В%>ся'кое дыха'нiе: %<_Е=v\глiе
матfе'а, зача'ло а~_i.%>

%<_Псало'мъ н~. Стiхи'ра, гла'съ s~:%>

%<Д%>х~а ст~а'гw благода'ть въ твои'хъ о_у=ста'хъ
и=злiя'ся, _о='ч~е, и= бы'лъ _е=си` па'стырь хр\сто'вы
цр~кве, о_у=чя` слов_е'сныя _о='вцы, лю'ди твоя^, вjь'ровати
въ тр\оцу, во _е=ди'но бж\ство`.

%<Канw'нъ бц\ды на s~, и= ст~а'гw два` канw'на, на и~.
Канw'нъ бц\ды.%>

%<Гла'съ s~. Пjь'снь а~. I=рмо'съ:%>

%<В%>олно'ю морско'ю скры'вшаго дре'вле гони'теля
мучи'теля, под\ъземле'ю скры'ша спасе'нныхъ
_о='троцы, но мы`, jа='кw _о=трокови^цы, гд\севи пои'мъ,
сла'внw бо просла'вися.

%<Р%>а'дуйся, _о=ц~_е'мъ бл~гопохва'льная держа'во,
ра'дуйся, пресла'вное о_у=краше'нiе ро'да на'шегw, ра'дуйся,
и=сто'чниче спасе'нiя, и=сточа'ющая мл\сть вjь'рнw
прося'щымъ о_у= теб_е`, мр~i'е неискусобра'чная.

%<П%>рiими` w\т о_у='стъ скве'рныхъ хвалу`, дв~о
преч\стая, бг~ороди'тельнице ч\стая, ты' бо _е=си` мi'ру
защище'нiе и= спасе'нiе: прилjь'жнw моли`, спасти'ся душа'мъ
на'шымъ.

%<Х%>лjь'бъ жи'зни хр\ста` родила` _е=си`, дв~о,
вся'ческихъ творца`: къ нему'же моли'твами твои'ми, мт~и,
свободи` w\т вся'кагw грjьха`, бjь'дъ и= печа'лей вся'кихъ
пою'щыя тя`.

%<Канw'нъ ст~а'гw са'ввы, _е=гw'же краестро'чiе:%>

%<С%>а'вву похвали'ти ра'зума, бж~е мо'й, да'руй ми`.

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у,
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<С%>вjь'тъ w\т свjь'та, хр\сте` бж~е, w\т _о=ц~а`
пре'жде вjь^къ рожде'йся, и= въ нача'лjь сы'й со _о=ц~е'мъ
и= дх~омъ, мра'къ души` моея` w\тгна'въ, w=зари` о_у='мъ
мо'й, молю'ся, jа='кw да возмогу` пjь'ти твоего`
о_у=го'дника, са'вву сщ~е'ннаго.

%<А='%>ще и= человjь'къ _е=си`, _о='ч~е, _е=стество'мъ,
но а='гг~льски на земли` пожи'лъ _е=си`, десна'гw и=зъ
ю='ности пути` _е='мься, цjьлому'дрiя рачи'тель бы'въ, дх~а
ст~а'гw честно'е _о=би'телище, са'вво всесвяще'нне,
jа=ви'лся _е=си`.

%<В%>озлюби'въ му'дрости нача'ло стра'хъ бж~iй, и=
за'повjьдемъ _е=гw` при'снw поуча'яся, дре'во насади'лся
_е=си` при и=схо'дищихъ во'дъ дх~о'вныхъ, w\т ни'хже,
_о='ч~е, напая'емь, пло'дъ хр\сту`, са'вво, прине'слся
_е=си`.

%<Бг~оро'диченъ:%>

%<О_у=%>слы'ша _е='vа прама'ти, ч\стая: въ печа'лехъ
роди'шича^да. Ты' же, дв~о, о_у=слы'шала _е=си`:
гд\сь съ тобо'ю, ра'дуйся, и= ра'дованнымъ гла'сомъ,
бг~оневjь'сто, печа'ль прама'тере потреби'ла _е=си`.

%<Канw'нъ вторы'й ст~а'гw са'ввы: въ не'мже w=
чудотворе'нiи _е=гw`.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи`, чудотворя'й
и=ногда` мwv"се'йскiй же'злъ, кр\сто_обра'знw порази'въ, и=
раздjьли'въ мо'ре, i=и~ля же бjьглеца`, пjьшехо'дца спасе`,
пjь'снь бг~ови воспjьва'юща.

%<П%>охваля'ющу мнjь` твое` житiе`, ко хр\сту` твое`
дерзнове'нiе jа='кw стяжа'въ, w\т бога'тыхъ дх~а сокро'вищъ
ка'плю ра'зума, _о='ч~е, да'ти ми` молю'ся, jа='кw да
досто'йнw похвали'ти тя` возмогу`, хвалы` досто'йнаго.

%<И=%>зъ ко'рене бл~га'гw бл~жа'йшая _о='трасль
прозя'блъ _е=си`, бж~iя ра'зума вода'ми напая'емь, и= пло'дъ
бл~гоуха'ненъ jа=ви'лся _е=си`, житiе'мъ твои'мъ и=зъ
ю='ности, бг~оно'се, сердца` и= ду'шы весели'ши пою'щихъ
тя`.

%<_W%> прему'драгw твоегw` къ бг~у ра'зума! и='мже
прехи'трилъ _е=си` _о=тца` твоего`, _е=ле'ня лови'твою
хр\сту`, _о='ч~е, в\ъеле'нивъ ду'шу твою`, _е=гw'же любо'вiю
жго'мый, ко и=сто'чнику безсме'ртiя тому` прите'клъ _е=си`.

%<П%>а'че о_у=ма` су'щихъ любо'вiю нб\сныхъ добро'тъ
подви'жимь, земны'хъ малолjь'пiя и=збjьжа'въ, _е=ле'ня
тече'нiемъ хр\ста` взыска'лъ _е=си`, w\т негw'же жела'емыхъ,
са'вво _о='ч~е, не погрjьши'лъ _е=си`.

%<Ч%>истоты` любо'вiю w=держи'мь, бл~горо'дiе души`
плотолю'бiемъ не порабо'тивъ: тjь'мъ ны'нjь чистоты` вjьнцы`
прiе'мля, со а='гг~лы о_у= хр\ста` весели'шися, къ нему'же
w= на'съ, са'вво _о='ч~е, моли'ся.

%<Бг~оро'диченъ:%>

%<Jа='%>же w\т земли` до небе'съ дося'гшая лjь'ствица,
показа'ся i=а'кwву, _е='юже бг~ъ чл~вjь'комъ сподо'бися
бы'ти,благослове'нная преч\стая: неизрече'нно
чу'до, и= недоумjьва'емо видjь'нiе, спаса'й къ тебjь`
прибjьга'ющыя.

%<Катава'сiа по о_у=ста'ву.%>

%<Пjь'снь г~. I=рмо'съ:%>

%<Т%>обо'ю, хр\сте`, нб~са` о_у=твержда'_ема вся^,
сло'во бж~iе и= си'ла, и=сповjь'дуютъ сла'ву неизрече'нну,
и= вседjь'тельныя руки` твоея` сотворе'нiе: нjь'сть бо
прест~ъ, ра'звjь теб_е`, гд\си.

%<Т%>ебе` вси`, всест~а'я, сла'вятъ чи'ни а='гг~лъ, мы'
же, бц\де, непреста'ннw зове'мъ, и= бл~года'рнw пое'мъ:
ра'дуйся, вл\дчце, _е=ди'на по'моще всjь'хъ и= заступле'нiе.

%<К%>то` по достоя'нiю, мт~и, воспое'тъ рж\ство` твоея`
о_у=тро'бы; тва'рь ви'дjьвши соверше'нное въ тебjь`
та'инство, чуде'снw зовя'ше: нjь'сть о_у='бw, вл\дчце, па'че
теб_е` и=но'гw спасе'нiя на'мъ.

%<П%>риложи` прося'щымъ w\т теб_е` мл\сть, мт~и дв~о,
держа'вною твое'ю руко'ю су'щымъ въ бjьда'хъ просте'рши, и=
въ напа'стехъ предвари'вши: тя' бо стяжа'хомъ вси`
и=збавле'нiе въ ско'рбехъ.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^, возвесели'бося ду'хъ
мо'й, внегда` пjь'ти: нjь'сть ст~ъ, jа='коже бг~ъ на'шъ, и=
нjь'сть пра'веденъ, па'че теб_е`, гд\си.

%<П%>резрjь'въ ни^жняя, jа='кw попира'_емая, и= любо'вь
роди'телей преwби'дjьвъ, пустыннолю'бнw хр\ста` взыска'лъ
_е=си`, _е=гw'же мече'мъ любве` о_у=язви'въ ду'шу твою`,
того` любя`, и= тогw` и=щя` ненасыща'емыя красоты`.

%<W=%> всjь'хъ су'щихъ на земли` неради'въ, sвjьре'й
лови'твою о_у= роди'телей и=спроси'вся, пусты'ню, _о='ч~е,
пости'глъ _е=си`, и=дjь'же мно'гимъ поще'нiемъ, ско'рымъ же
бдjь'нiемъ и= моли'твами, душегуби'т_ельныя sвjь'ри,
стра^сти о_у=мертви'лъ _е=си`.

%<Х%>р\ста` на'съ ра'ди смири'вшагwся во'лею до ра'бiя
_о='браза, возлюби'въ смире'нiе, и='мже высо'къ бы'въ,
го'рдаго смири'лъ _е=си`, и= во пло'ти мно'гимъ
воздержа'нiемъ тр\оцы до'мъ благо_оби'теленъ, са'вво
свяще'нне, о_у=досто'ился _е=си`.

%<Бг~оро'диченъ:%>

%<В%>о и=нjь'хъ жена'хъ ма'ти, до'ндеже дв~а не
позна'ся, ни ма'ти по рж\ствjь` дjь'вствовати сподо'бися, на
тебjь' же, дв~о бг~ома'ти, _о=боя^ сбы'шася. Тjь'мъ
весе'лiемъ ду'ха воспjьва'ю: нjь'сть непоро'чны па'че
теб_е`, вл\дчце.

%<И='нъ. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъ w=снова'вый, на ка'мени мя`, хр\сте`,
за'повjьдей твои'хъ о_у=тверди`: jа='кw нjь'сть ст~ъ, па'че
теб_е`, _е=ди'не чл~вjьколю'бче.

%<Н%>а го'ру ра'зума добродjь'телей возше'дъ, въ
чу'вственнjьй же горjь` а=fw'нъ, jа='кw и=на'го i=саа'ка
подо'бнw сама'го себе` возве'лъ _е=си`: и=дjь'же jа='кw
всесожже'нiя _о=вча` се'рдце твое` мы'сленнw поже'рлъ
_е=си`.

%<С%>вjьти'льникъ твою` ду'шу слеза'ми о_у=краша'я,
ра'нw ко хр\сту` о_у='тренюя, ру'къ же просте'ртiемъ въ
моли'твахъ а=мали'ка тjь'ло о_у=мертви'лъ _е=си`, и= на
го'ру безстра'стiя возше'лъ _е=си`.

%<Б%>езстра'стiя любо'вiю пострjька'емь, плотска^я
взыгра^нiя и=зсуши'лъ _е=си`: ду'шу же твою` бж\ственными
сiя^нiи просвjьти'въ, и= на'мъ о_у='бw свjь'тъ разу'мный,
са'вво _о='ч~е, о_у=лучи'ти, моли'ся.

%<Ю='%>ности цвjь'тъ гла'домъ о_у=вяди'въ,
воздержа'нiемъ о_у='ды о_у=мертви'въ, поще'нiемъ тjь'ла
w\тве'рглся _е=си`, бдjь'нiемъ и= моли'твами возмога'я, w=
гд\сjь же любо'вiю верха` добродjь'телей, са'вво, дости'глъ
_е=си`.

%<Б%>л~горо'дiемъ высо'къ, и= доброду'шiемъ и=зя'щенъ,
ра'зума му'дростiю о_у=дивле'нъ бы'лъ _е=си`, цвjь'тъ jа='кw
прекра'сныйчисто'тою сiя'я, и= свjь'тлымъ
смире'нiемъ, са'вво _о='ч~е, о_у=краси'лся _е=си`.

%<Бг~оро'диченъ:%>

%<М%>т~и бж~iя преч\стая, бл~гослове'нная и=
всенепоро'чная, души` моея` стру'пы и=сцjьли`, и= стра^сти
плотскi^я w\тжени`: и= свободи` о_у='мъ мо'й w\т вся'кагw
вре'да, и= w\т вра'жiя мя` напа'сти и=зми`, вл\дчце.

%<Сjьда'ленъ, гла'съ и~. Подо'бенъ: П%>рему'дрости:

%<П%>а'vлово насажде'нiе, и= а=поллw'сово прiе'мый
напое'нiе, и= ва'шея вjь'ры насажде'нiе, и= о_у=че'нiемъ
напое'нiе, вся^ возраща'яй бг~ъ прiя'лъ _е='сть. Люде'й
ва'шихъ бл~гоче'стiя вjь'рою, моли'твами ва'шими возрасти'въ
о_у=мно'жи, и= w\т тогw` jа='кw вjь'рнiи раби` и= дjь'латели
разу'мнiи, трудw'въ возм_е'здiя досто'йнw прiя'ли _е=сте`,
сv"меw'не преподо'бне, са'вво свяще'нне, бг~оно'снiи
_о=ц~ы`, па'стырiе и= о_у=чи'телiе, первопа'стыря и=
о_у=чи'теля хр\ста` моли'те, ста'до ва'ше въ ми'рjь
сохрани'ти, и= спасти` ду'шы на'шя.

%<Два'жды.%>

%<Сла'ва, и= ны'нjь, бг~оро'диченъ:%>

%<W=%> тебjь` ра'дуется, бл~года'тная, вся'кая тва'рь,
а='гг~льскiй собо'ръ и= человjь'ческiй ро'дъ, w=сщ~е'нный
хра'ме, и= раю` слове'сный, дjь'вственная похвало`, и=зъ
нея'же бг~ъ воплоти'ся, и= мл\днецъ бы'сть, пре'жде вjь^къ
сы'й бг~ъ на'шъ: ложесна' бо твоя^ престо'лъ сотвори`, и=
чре'во твое` простра'ннjье небе'съ содjь'ла. W= тебjь`
ра'дуется, бл~года'тная, вся'кая тва'рь, сла'ва тебjь`.

%<Пjь'снь д~. I=рмо'съ:%>

%<Н%>а крестjь` твое` бж\ственное и=стоща'нiе прови'дя
а=вваку'мъ, о_у=жа'сся вопiя'ше: ты` си'льныхъ пресjь'клъ
_е=си` держа'ву, бл~же, приwбща'яся су'щымъ во а='дjь,
jа='кw всеси'ленъ.

%<Т%>ы` _е=си` мi'ра заступле'нiе, бц\де чи'стая, и=
спасе'нiе всjь'хъ. тjь'мже тя` гла'сы, вл\дчце, вся^
колjь^на бц\ду и='стиннw проповjь'дуемъ.

%<С%>тjьна` _е=си` и= о_у=твержде'нiе и= наде'жда
вjь'рныхъ, и=сто'лпъ спасе'нiя, jа=`же на ны`
нахо'ды низложи`, прест~а'я чи'стая: над_е'жды бо вся^ на
тя` возложи'хомъ.

%<Р%>а'дуйся, гра'де w=душевле'нный. ра'дуйся, пала'то
и= престо'ле цр~я` хр\ста`. ра'дуйся, преподо'бныхъ похвало`
и= святи'телей о_у=добре'нiе. ра'дуйся, всjь'хъ къ бг~у
мо'сте. ра'дуйся, мi'ра ра'досте.

%<И='нъ. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и=
о_у=жасо'хся, до мен_е' бо и='деши, мене` и=щя`
заблу'ждшаго. Тjь'мъ мно'гое твое` снизхожде'нiе, _е='же на
мя`, прославля'ю, многоми'лостиве.

%<А='%>гг~льскому житiю` ревнова'въ, влады'чествующа
_о=тца` w=ста'вивъ, горы` а=fw'на дости'глъ _е=си`:
w\т_ону'дуже поще'нiемъ и= моли'твами къ мы'сленному
восто'ку хр\сту` восте'клъ _е=си`, и= w\т тогw` со'лнце
за^паднымъ возсiя'лъ _е=си`.

%<Л%>юбому'дрiемъ мо'ре жите'йское и=спыта'въ, и=
позна'въ су'етства глубину`, бога'тство, и= сiе` jа='кw
гни'ло w\тве'рглъ _е=си`, словеса' же хр\стw'ва и=збра'въ,
въ сосу'дjь се'рдца твоегw` скры'лъ _е=си`, и= _о='ная
jа='кw честна^я и=зво'лилъ _е=си` храни'ти.

%<И=`%>же въ гора'хъ тjьсноживу'щыя босы'ми нога'ми
w=бходя`, преподо'бне, и= си'хъ те'плыми хлjь^бы насыща'я,
т_е'плыя и='хъ прiима'лъ _е=си` моли^твы и= w\т всjь'хъ ко
хр\сту` поуче'ньми, восхожд_е'нiя въ се'рдцы твое'мъ
полага'лъ _е=си`.

%<Т%>ы` ро'ждшаго тя` пло'тiю дх~омъ породи'лъ _е=си`,
о_у=вjьща'въ _е=го` влады'чество све'рстницу же и= ча^да
w=ста'вити: и='же jа='кw а=враа'мъ и=зъ _о=те'чества на
зе'млю чу'жду, къ тебjь`, _о='ч~е, въ пусты'ню пресе'льникъ
и= спо'стникъ бы'сть.

%<Бг~оро'диченъ:%>

%<И='%>стиннw тя` сjь'нь свидjь'тельствова,
многоразли'чнw w=бразу'юща, jа='вjь показу'ющи воплоще'ннаго
и=зъ теб_е` _е=ди'наго w\т тр\оцы, пречи'стая, неизмjь'ннw,
бг~ома'ти, вл\дчце, и= мi'ръ w=бно'вльша.

%<И='нъ. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ пр\оро'комъ
а=вваку'момъ зову' ти: си'лjь твое'й сла'ва, чл~вjьколю'бче.

%<М%>ногочи'сленное зла'то со _о=ц~е'мъ разда'вше,
_о='ба jа='кw му'дрiи домовлады^ки тлjь'нными нетлjь^нная
и=змjьни'вше, jа=`же ны'нjь воспрiе'млюще ра'дуетеся, и=
на'съ ко хр\сту` моли'твами ва'шими пою'щихъ вы` спаса'йте.

%<Ч%>еловjь'ка _о=тца` призва'лъ _е=си`, а='гг~ла же ко
хр\сту` предпусти'лъ _е=си`, _е=гw'же посто'мъ и=ста'явшыя
ст~ы^я мw'щи, мv"роточе'нiе мл~твами твои'ми о_у=стро'илъ
_е=си`, въ кра'йнее и=звjьще'нiе се'рдца твоегw` проше'нiя.

%<С%>уему'дренный го'тfинъ, братовоскормле'нiе ва'ше и=
стра'хъ бж~iй и= кля'тву преwби'дjьвъ, потща'ся _о=те'чество
твое` w=sло'бити: _е=гw'же такова'гw о_у='мысла премjьни'ти
не возмо'гъ, бж~iю суду` того` пре'далъ _е=си`.

%<П%>оху'ленъ и='же му'дръ w= себjь`, jа='кw и= се'й
несмы'сленный, благосовjь'тующа тя` не прiе'мь, бж~iю ме'сть
на ся` привлече`: ме'чь бо, _е=го'же на па'ству твою`,
_о='ч~е, наwстри`, а='гг~ломъ всеконе'чнw въ се'рдце свое`
прiя'ше.

%<П%>росвjьща'еми бл~года'тiю кр\ста` твоегw` ст~i'и
твои`, вл\дко, страну` люде'й свои'хъ тебjь` вjь'рою
приведо'ша, сы'нъ со _о=тце'мъ, са'вва и= сv"меw'нъ
бг~ому'дреннiи, и='хже моли'твами спаси` w\т пога'ныхъ
нахо'да пою'щыя: си'лjь твое'й сла'ва, милосе'рде.

%<Бг~оро'диченъ:%>

%<Н%>о'въ jа='коже мwv"се'й jа=ви'вся, о_у=стро'илъ
_е=си` jа='кw _о='нъ ски'нiю въ пусты'ни, въ горjь` ст~jь'й
w=гра'ду, ю='же превозрасти'лъ _е=си` трудw'въ твои'хъ
пw'ты, и= возложи'лъ _е=си` бж~iи мт~ри, ю='же и= сохраня'й
ко гд\су съ не'ю моли'твами.

%<Пjь'снь _е~. I=рмо'съ:%>

%<К%>ъ тебjь` о_у='тренюю, милосе'рдiя ра'ди себе`
и=стощи'вшему непрело'жнw, и= до страсте'й безстра'стнw
прекло'ншемуся, сло'ве бж~iй, ми'ръ пода'ждь ми` па'дшему,
человjьколю'бче.

%<Р%>а'дуйся, стjьно` вjь'рныхъ, держа'вная хода'таице
пречи'стая. ра'дуйся, горо` ст~а'я всепjь'тая. ра'дуйся,
лjь'ствице w=душевле'нная, вл\дчце. ра'дуйся, всjь'хъ
ра'досте, и= по'моще безпомо'щныхъ, и= покро'ве вседу'шнw
притека'ющихъ къ тебjь`.

%<В%>елегла'снw взыва'я пр\оро'ческiй ли'къ,
проповjь'даше о_у=жа'сное рж\ства` твоегw` та'инство: jа='кw
_е=ди'на и=мjь'ла _е=си` гд\са въ ложесна'хъ свои'хъ, и='же
и= по рж\ствjь` па'ки соблю'дъ тя` дв~у, jа='коже и= пре'жде
рж\ства` сохрани`.

%<К%>то` возмо'жетъ твоя^, чи'стая, jа=`же па'че
о_у=ма`, несказа^нная та^инства человjь'кwвъ и=зрещи`,
преч\стая; ты' бо _е=ди'на всjь'хъ превы'шши _е=си`,
свjьтоно'сная и= бж\ственная сjь'не, свjьще` и= пр\сто'ле
бж~iй, дв~о мр~i'е, и=зъ нея'же на'мъ возсiя` садодjь'латель
жи'зни.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте` сп~се мо'й, къ тебjь` о_у='тренюю,
цр~ю` ми'ра, просвjьти' мя сiя'нiемъ твои'мъ: и=но'гw бо,
ра'звjь теб_е`, бо'га не зна'ю.

%<Р%>а'зума твоегw` ре'вность предвjь'дый ви'дjьвъ,
пе'рваго тя` па'стыря на за'падjь лю'демъ свои^мъ
о_у=стро'и, и=`мже мы'сленнаго восто'ка, того` вопло'щшася
сло'ва хр\ста`, проповjь'далъ _е=си`, ра'вна же _о=ц~у`, и=
дх~у ст~о'му сопресто'льна.

%<А=%>vсiтiдi'йскагw i='wва нра'вwмъ вои'стинну,
_о='ч~е, подо'бяся, до'мъ тво'й w\тве'рстъ и=мjь'лъ _е=си`,
и= я=зы'ка две'рь па'че ме'да сла'достiю а='лчущымъ
спасе'нiе w\тверза'я, ду'шы и=спо'лнилъ _е=си` слове'съ
а='гг~льскiя пи'щи.

%<З%>ако'нwмъ бж\ств_еннымъ послjь'дуя, законополо'жникъ
jа=ви'лся _е=си`, а=рхiере'й бг~опрiя'тенъ, пра'вило
и=звjь'стнjьйшее,наста'вникъ заблу'ждшихъ,
свjьти'льникъ всесвjь'телъ, _о=те'чество твое` просвjьща'я,
са'вво бг~ому'дре.

%<Бг~оро'диченъ:%>

%<О_у=%>пра'ви о_у='мъ мо'й, вл\дчце, тружда'ющiйся въ
пучи'нjь скорбе'й, и= потопля'емый наше'ствiемъ тлетво'рныхъ
страсте'й: мене' же спаси`, бц\де, къ тебjь` прибjьга'ющаго,
и=ны'я бо по'мощи, чи'стая, ра'звjь теб_е`, не зна'ю.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго, но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Jа='%>кw гд\сень о_у=чени'къ, вл\дки твоегw`
бл~гоутро'бiе, _о='ч~е, подража'я, разсла'бленнаго въ
це'рковь не'слъ _е=си`: врачева'нiемъ же, ко хр\сту`
моли'твами и= слеза'ми, w=бно'щнw прилjьжа'въ _е=му`,
здра'ва w\т земли` воздви'глъ _е=си`.

%<С%>та'рцу ст~о'му, твоему` _о=тцу` въ животjь` _е=гw`
послушли'въ бы'лъ _е=си`, о_у='меръ же _о='нъ, и= во гро'бjь
тебе` _е=ди'наго послу'ша: мv'ро бо _е=гw` мно'гими проси'мо
и= не о_у=лучи'мо, твои'мъ, _о='ч~е, посла'нiемъ _о=би'льнw
лю'демъ свои^мъ сiе` и=сточи`.

%<Д%>ругi'й и=лiа` ты` jа=ви'лся _е=си`, гра'дъ съ
нб~се` моли'твою, jа='коже _о='нъ _о='гнь, све'лъ _е=си`, и=
си'мъ царя` о_у=диви'въ о_у=жаси'лъ _е=си`, въ сла'ву бж~iю
и= проти^внымъ на о_у=дивле'нiе сiя^, _о='ч~е, сотвори'лъ
_е=си`, w= всjь'хъ возмога'ющу тя` хр\сту` бг~у на'шему.

%<С%>опоста'тъ ца'рь о_у='гринъ, на _о=те'чество твое`
подви'гся, твои'ми словесы` свирjь'пства премjьни'ся,
дивя'ся су'щей въ тебjь` свя'тости, о_у=мили'вся
возврати'ся: гра'дное же ка'менiе лобза'я, глаго'лаше:
ди'венъ бг~ъ во ст~ы'хъ свои'хъ.

%<К%>а'мене краеуго'льна, и=му'ща въ се'рдцы хр\ста`
о_у=твержде'нiе, пре'лести о_у=твержде'нiе си'льно
и=спрове'ргша, цр~квиже неwбори'мое w=снова'нiе
jа=ви'стеся: ю='же сохраня'йте непоколеби'му, са'вво
свяще'нне и= сv"меw'не бг~оно'се, моли'твами ва'шими.

%<Бг~оро'диченъ:%>

%<П%>о хр\сту` бг~у вхо'да жела'юще, предводя'щую тя`
взыска'вше, су'щей ти` нб\снjьй бж~iей цр~кви, хра'мъ
твоегw` вхо'да на земли` твои` о_у=гw'дницы, бг~ома'ти,
воздвиго'ша, въ не'мже не преста'й даю'щи по'мощь сла'вящымъ
тя`.

%<Пjь'снь s~. I=рмо'съ:%>

%<Ж%>ите'йское мо'ре, воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<Т%>ебjь` припа'даю, преч\стая бц\де бл~га'я, твои'ми
моли'твами о_у=моли` вся'кiя бла'гости пода'теля, сн~а
твоего` и= гд\са, и=зба'вити мi'ръ w\т вся'кагw гнjь'ва.

%<В%>о глубину` w\тве'рженъ бы'хъ бу'ри лю'тыя, мо'рю
волну'ющу мя` w\т безмjь'рныхъ прегрjьше'нiй мои'хъ и=
бjь'дныхъ, бу'рю о_у=толи`, и= тишину` пода'ждь се'рдцу
моему`.

%<Т%>ы` о_у=тjьше'нiе и= прибjь'жище, ч\стая, рабw'мъ
твои^мъ _е=си`: неwску'днw твори`, _е='же къ бг~у,
о_у=миле'нное моле'нiе, w= и=`же вjь'рою и= любо'вiю
моля'щихъ тя`.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<М%>ра'комъ _е='реси покрыва'ема земля` люде'й твои'хъ
и=ногда` ны'нjь правосла'вiя свjь'томъ свjьтлjь'ется,
ве'тхiя пре'лести и=змjь'ншися, но'вый i=и~ль, и= лю'дiе
бж~iи бы'вше, на и='стинный зако'нъ тобо'ю, бг~оно'се,
наставля'еми.

%<А=%>п\слъ jа='кw w\т хр\ста` посла'ся, и= сло'вомъ
_е=v\глiа науча'я, су'щыя въ нощи` невjь'дjьнiя просвjьти'лъ
_е=си`: и=сцjьл_е'нiя же творя`, и= чудеса` в_е'лiя, и=
си'ми о_у=дивля'я, привле'клъ _е=си` къ нему` вjь'рою люде'й
твои'хъ и=сполн_е'нiя.

%<Б%>о'льшихъ и=щя`, лу^чшая жела'я, i=ерусали'ма
о_у='бw, _е=гv'пта же и= сiна'я доше'дъ, и= вся^ та'мw
су'щыя въ пусты'няхъ w=бходя`, _о=би'льною руко'ю на всjь'хъ
призира'я, и='хже моли'твами _о=те'чество твое`, са'вво,
w=богати'лъ _е=си`.

%<Бг~оро'диченъ:%>

%<W=%>бветша'вшыя ны` го'рькимъ дре'ва пре'жде
вкуше'нiемъ и= па'дшыя поползнове'нiемъ, преч\стая,
w=бнови'ла _е=си`, зижди'теля ро'ждши, сло'во v=поста'сное,
дв~о мт~и вл\дчце.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<П%>ресвjь'тлыя тр\оцы пе'рвjье же'ртвенникъ се'рдце
твое` сотвори'лъ _е=си`, и= це'рковь бг~у сп~су во
_о=те'чествjь твое'мъ воздви'глъ _е=си`, въ не'йже, _о='ч~е,
первопресто'ленъ равноап\сльный о_у=чи'тель w\т хр\ста`
о_у=досто'ился _е=си`, и= сло'во жи'зни лю'демъ твои^мъ
и=сточи'лъ _е=си`.

%<Б%>ра'та твоего` о_у=ме'рша слы'шавъ, а='гг~лу, ко
хр\сту` дерзнове'нiемъ, ду'шу _е=гw` возврати'ти повелjь'лъ
_е=си`, и= сего` вдушевле'нна прише'дъ w=брjь'лъ _е=си`.
_wле вjь'ры! _wле дерзнове'нiя! чу'до, _о='ч~е, вои'стинну
о_у=жа'сно, зе'менъ сы'й, нб\сному повелjь'лъ _е=си`.

%<М%>ы'сленное мо'ре страсте'й о_у=спи'въ поще'нiемъ,
чу'вственное же бе'здну ми'лости призва'въ, свирjь'пw
волну'емо сло'вомъ о_у=кроти'лъ _е=си`, кора'бль же спа'слъ
w\т потопле'нiя, и= въ не'мъ су'щыя въ вjь'ру приве'лъ
_е=си`.

%<_Е=%>гw'же вся^ боя'тся и= трепе'щутъ, jа='кw творца`
и= гд\са, i=и~са хр\ста` всего` стяжа'въ, хр\ста` въ се'рдцы
твое'мъ нося`, хр\ста` въ себjь` и=мjь'я глаго'люща, мо'рю
и= вjь'трwмъ тогw` си'лою запрети'лъ _е=си`: и= вся^,
_о='ч~е, повину'шася тебjь`, jа='кw тогw` и=зя'щну
о_у=ченику`.

%<Тр\оченъ:%>

%<П%>ренача'льное _е=стество` и= трiv"поста'сное
_е=ди'нство, _о='ч~е и= сн~е и= дш~е прест~ы'й, свjь'те и=
животе` бг~онача'льный, прiими` моли'твенники w= на'съ твоя^
о_у=го'дники, спаса'й цр~кви твоя^, въ тя` вjь'рующыя, и=
сподо'би ны` въ ми'рjь сла'вити твою` держа'ву.

%<Бг~оро'диченъ:%>

%<В%>и'дjьти жела'юще твоегw` сн~а и= бг~а, нб\снагw
сла'ву цр\ствiя, бц\де, са'вва и= сv"меw'нъ преподо'бнiи,
сла'ву земна'гw ца'рствiя w=ста'вивше, и= сегw` кр\стъ на
ра'му взе'мше, послjь'доваша живонw'снымъ _е=гw` и=
бж\ств_еннымъ стопа'мъ.

%<Конда'къ, гла'съ и~. Подо'бенъ: В%>збра'нной:

%<Jа='%>кw первосвяти'теля вели'каго и= а=п\слwвъ
со_о'бщника, цр~ковь прославля'етъ тя` люде'й твои'хъ,
преподо'бне: но jа='кw и=мjь'я дерзнове'нiе ко хр\сту` бг~у,
моли'твами твои'ми w\т вся'кихъ на'съ бjь'дъ спаса'й, да
зове'мъ ти`: ра'дуйся, _о='ч~е са'вво бг~ому'дре.

%<I='косъ:%>

%<Ж%>итiе'мъ jа='кw а='гг~лъ на земли`, _о='ч~е,
jа=ви'лся _е=си`, человjь'къ бо сы'й _е=стество'мъ, и=
безпло'тныхъ чистотjь` о_у=подо'бился _е=си`. Тjь'мже и=
похва^льная о_у=дивля'еши на'съ зва'ти такова^я: ра'дуйся,
_о=тца` благочести'ва прозябе'нiе, и= ма'тере благоговjь'йны
прижи'тiе. ра'дуйся, моли'твами бг~ода'нне, и= да'вшему тя`
и=змла'да послjь'довавъ. ра'дуйся, поще'нiя свjь'тлый
ра'сте, чистото'ю бл~гоуха'нне. ра'дуйся, цjьлому'дрiя
сто'лпе, и='мже вся'кая стра'сть попра'ся. ра'дуйся,
смире'нiемъ высо'кiй, де'мwнwвъ горды'ню низложи'вый.
ра'дуйся, свjьти'льниче многосвjь'тлый, возведы'й ко хр\сту`
лю'ди твоя^. ра'дуйся, цр~квей воздви'женiе и= святи'тел_емъ
w=свяще'нiе. ра'дуйся, сиро'тъ пита'телю и= ни'щымъ
пода'телю благоутро'бный. ра'дуйся, а=п\слwвъ
равноре'вностне _е=v\гльскимъ науче'нiемъ. ра'дуйся,
му'ченикwмъ сострада'льне стра'нствiя хожде'нiемъ. ра'дуйся,
чудодjь'лателю ди'вныхъ w= бз~jь и= о_у=жа'сныхъ
чуде'съ. ра'дуйся, похвало` _о=те'честву твоему`, спаса'й
пою'щихъ тя`. ра'дуйся, _о='ч~е са'вво бг~ому'дре.

%<Пjь'снь з~. I=рмо'съ:%>

%<_О='%>троцы въ вавv"лw'нjь пе'щнагw пла'мене не
о_у=боя'шася, но посредjь` пла'мене вве'ржени, w=роша'еми
поя'ху: бл~гослове'нъ _е=си`, гд\си, бж~е _о=т_е'цъ на'шихъ.

%<Н%>е преста'й, дв~о мт~и, моля'щи гд\са, и=зба'витися
на'мъ w\т бjь'дъ и= скорбе'й, вл\дчце, да о_у=се'рднw пое'мъ
вл\дцjь: бж~е _о=т_е'цъ на'шихъ, благослове'нъ _е=си`.

%<С%>траша'тъ мя` и= смуща'ютъ прегрjьше'нiй мои'хъ
во'лны: но ты`, блага'я преч\стая, проще'нiе и=спроси` въ
ча'съ и=спыта'нiя, спасе'нiе подаю'щи.

%<И=%> ражда'еши и= дjь'вствуеши, и= по рж\ствjь`
пребыва'еши, jа='коже пре'жде рж\ства`, чи'стая бц\де: не
w=пали'шася бо лож_есна` твоя^, бл~гослове'нная преч\стая,
предста'тельнице ро'да на'шегw.

%<И='нъ. I=рмо'съ:%>

%<Б%>г~опроти'вное велjь'нiе беззако'ннующагw мучи'теля,
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

%<Ж%>итiя` твоегw` бг~оуго'дное зря` и=справле'нiе,
провjь'децъ, jа='кw всjь'хъ бг~ъ, и=збра'въ тебе`, сочта`
а=п\сльскому ли'ку первост~и'тель бг~оно'се, и= бл~года'тiю
просвjьти` се'рдце твое`: ты' же лю'ди твоя^ тому`
просвjьти'лъ _е=си` вопи'ти: бл~гослове'нъ бг~ъ и=
препросла'вленъ.

%<_Е=%>v\гльскихъ слове'съ луча'ми лю'ди твоя^ разу'мнw
w=зари'въ, w\т недосто'йнагw въ досто'йное и=зве'лъ _е=си`:
и= и=зсw'хшая и='хъ сердца` sловjь'рiемъ, w= бз~jь вjь'рою
плодови^та, са'вво _о='ч~е, воздjь'лалъ _е=си`.

%<М%>и'лостивъ о_у='бw и= кро'токъ, преподо'бенъ, и=
безsло'бивъ, ти'хъ же и= о_у=вjь'тливъ jа=ви'лся _е=си`,
jа='коже па'vелъ w= хр\стjь` похваля'я рече`: тако'въ на'мъ
подоба'ше а=рхiере'й._е=го'же моли`, са'вво
а=рхiере'ю, въ ми'рjь сохрани'ти ста'до твое`.

%<Бг~оро'диченъ:%>

%<W=%>бновля'ются въ тебjь` зако'ны _е=стества`: вы'ше
_е=стества' бо, _е=стество'мъ непости'жнаго бг~а, дв~о,
_е=мману'ила пресла'внw, чи'стая, родила` _е=си`, въ на'ше
вjь'рныхъ возрожде'нiе.

%<И='нъ. I=рмо'съ:%>

%<Б%>ж~iя снизхожде'нiя _о='гнь о_у=стыдjь'ся въ
вавv"лw'нjь и=ногда`: сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще, поя'ху:
бл~гослове'нъ _е=си`, бж~е _о=т_е'цъ на'шихъ.

%<Х%>р\ста` на'съ ра'ди пло'тiю на земли` во'лею
стра'нствовавша, любо'вiю, _о='ч~е, побjьжда'емь, престо'ла
высоту` во'лею w=ста'вивъ, восто'ку же и= за'паду и=
глубина'мъ морски^мъ jа='кw со'лнце w=бхо'дно стра'нствовалъ
_е=си`.

%<Jа='%>кw хр\сто'въ о_у=чени'къ, и= нача'льникъ w\т
негw` поста'вленъ, _о=те'ч_ествiя чужди'хъ w=бходя`,
прiе'млемь сы'й w\т ни'хъ и= люби'мь, о_у=дивле'нъ же,
_о='ч~е, и= дароноси'мь: покаря'ше бо вся^ су^щая въ тебjь`
бж~iя любо'вь, кро'тость же и= безsло'бiе.

%<И='%>же бе'здну сотвори'вый велjь'нiемъ, тогw`
о_у=ченика` сiя` позна'вши тя`, въ болjь'зни твое'й тебjь`,
_о='ч~е, послужи`, ры'бу вели'ку, jа='кw рука'ми, волно'ю
взе'мши, и= въ корабли` тебjь` возлежа'щу, въ твои` ру'цjь
предложи`.

%<В%>ъ корабли` пучи'ну съ тобо'ю плову'щiи, мо'ре
повину'вшееся тебjь` и= дароноси'мо ви'дjьвше, о_у='жасомъ,
_о='ч~е, w=держи'ми бы'вше, w\т безду'шнагw научи'вшеся въ
бж~iй ра'зумъ, о_у=мили'вшеся поклони'шася твое'й свя'тости.

%<Т%>воегw` се'рдца жела'нiе и=сполня'я, _е=гw'же ра'ди
по земли` стра'нствовалъ _е=си`, въ чужестра'нственнjьмъ
гра'дjь бг~ъ ду'хъ тво'й прiе'млетъ, и=`хже въ животjь`
чудесы`, и= по сме'рти пе'рстiю гро'ба и= гро'бомъ
о_у=диви'лъ _е=си`.

%<Бг~оро'диченъ:%>

%<С%>топа'мъ послjь'дуя собо'ръ преподо'бныхъ и=зъ
чре'ва твоегw` неизрече'ннw возсiя'вшему, неизглаго'ланнымъ
рж\ство'мъ, дв~о мт~и, съ небе'сными ли'ки сочта'ся: съ
ни'миже мо'лимся, и=спроси` на'мъ, чту'щымъ тя`, грjьхw'въ
w=ставле'нiе.

%<Пjь'снь и~. I=рмо'съ:%>

%<З%>а зако'ны _о=те'ч_ескiя блаже'ннiи въ вавv"лw'нjь
ю='ношы предбjь'дствующе, царю'ющагw w=плева'ша повелjь'нiе
безу'мное, и= совоку'плени, и='мже не свари'шася, _о=гне'мъ,
держа'вствующему досто'йную воспjьва'ху пjь'снь: гд\са
по'йте, дjьла`, и= превозноси'те во вся^ вjь'ки.

%<Т%>ы` прибjь'жище на'ше _е=си`, и= о_у=тjьше'нiе
всjь'хъ, преч\стая дв~о: се' бо и='же всjь'хъ гд\сь ро'ждся
и=зъ ложе'снъ твои'хъ, дв~у тя` соблюде` по рж\ствjь`.
_е=го'же вси` бл~гослови'мъ о_у=стна'ми недосто'йными, и=
превозно'симъ во вjь'ки.

%<_W%> кi'й я=зы'къ дово'ленъ вели^чiя твоя^ повjь'дати,
ч\стая! се' бо все` свободи'ся земноро'дныхъ мно'жество w\т
вся'кагw w=сужде'нiя пе'рвагw, и= тебjь` вопiю'ще пое'тъ,
и=сточа'юще пjь^нiя, и= превознося'ще преч\стое твое`
рж\ство`.

%<М%>и'лостива и=спроси` на'мъ и= бл~гопремjь'нна сн~а
твоего` и= бг~а бы'ти, ч\стая, ны'нjь рабw'мъ твои^мъ, и=
соблюди` на'съ w\т вся'кагw прило'га сопроти'вна, и=
а=га'рянскую горды'ню низложи` вско'рjь, да тя` пое'мъ во
вся^ вjь'ки.

%<И='нъ. I=рмо'съ:%>

%<С%>вjьщено'сцы душе'ю, свjь'тлiи па'че снjь'га
пресiя'юще, прп\дбнiи _о='троцы посредjь` пла'мене не
w=пали'шася: вся^ бо вку'пjь, _е=ли^ка подъ тва'рiю, къ
бж~iи пjь'сни себjь` созыва'юще, съ ра'достiю поя'ху:
по'йте, дjьла` гд\сня, гд\са.

%<В%>о ст~ы'хъ почива'ющаго ст~а'гw дх~а бл~года'тiю,
са'вво ст~и'телю, лю'демъ твои'мъ проповjь'далъ _е=си`, сн~а
собезнача'льна _о=ц~у` и= сопресто'льна, чл~вjь'ка бы'вша,
человjь'кwмъ спасе'нiе содjьва'юща пою'щымъ: дjьла`
вся^, гд\са по'йте и= превозноси'те _е=го` во вjь'ки.

%<Д%>о'брjь тече'нiе соверши'въ, къ жела'емому концу`
преста'вился _е=си` ра'дуяся. тjь'мже свjьтоно'сную твою`
па'мять це'рковь твоя`, _о='ч~е соверша'ющи, созыва'етъ
преподw'бныя па'стыри же и= о_у=чи'тели, и=`же просвjьща'еми
пою'тъ: дjьла` вся^, гд\са по'йте и= превозноси'те _е=го` во
вjь'ки.

%<А=%>га'ри ча'дwмъ пога^нымъ и=сма'ильтянwмъ, внегда`
о_у=стремля'тися на ста'до твое`, возбрани`, ст~и'телю,
моли'твами твои'ми, jа='кw мно'го дерзнове'нiе ко хр\сту`
стяжа'вый, да въ ми'рjь сщ~е'нную твою` па'мять соверша'юще,
ра'достнw пое'мъ: дjьла` вся^, гд\са по'йте и= превозноси'те
_е=го` во вjь'ки.

%<Бг~оро'диченъ:%>

%<Р%>аспя'тiе и= погребе'нiе, и='же w\т теб_е`
небра'чнw, дв~о, про'йде, претерпjь'въ на'съ ра'ди и=
муче'нiе: _е=гw'же стр\сте'мъ ревну'юще преподо'бнiи,
кр\стови'днw муче'нiемъ поще'нiя, тому`, ч\стая,
послjь'доваша.

%<И='нъ. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю вопiя'ше:
_о='троцы, бл~гослови'те, свяще'нницы, воспо'йте, лю'дiе,
превозноси'те во вся^ вjь'ки.

%<З%>емля` w\т свои'хъ нjь'дръ предаде' тя
священнолjь'пна, цjь'ла же и= неразруши'ма, благоуха'нiемъ
и= чудесы` о_у=дивля'юща гра'да жи'тели, пе'рстiю гро'ба
твоегw`, пр\оро'чески вопiю'щыя: пра'в_едницы во вjь'ки
живу'тъ.

%<К%>а'мене сапфi'ра, w=блежа'щая пе'рсть страда'льнагw
твоегw` тjь'ла, дража'йши, _о='ч~е, показа'ся: цjьле'бна бо
и= чудотвори'ва, и~ па'че зла'та вjь'рными раздjьля'ема
пою'щими досто'йнw: честна` пред\ъ гд\семъ сме'рть ст~ы'хъ
_е=гw`.

%<Ц%>аре'й бл~гочести'выхъ ст~ы'ню и= бл~гослове'нiе,
твое` ст~о'е и= честно'е тjь'ло держа'щихъ, со'ннымъ
jа=вле'нiемъ пода'тио_у=вjьщава'еши: _е='же ча^да
твоя^ со ст~и'т_ели и= свяще'нными, jа='кw пребога'тое
сокро'вище во своя^ принесо'ша.

%<Х%>р\столюби'вый владисла'въ самоде'ржецъ, jа='кw
дре'вле дв~дъ пред\ъ кiвw'томъ, предходя` пред\ъ ст~ы'мъ
твои'мъ тjь'ломъ, ра'довашеся поя`: вели'читъ душа` моя`
гд\са, jа='кw даде` мнjь` _о=ц~а` и= о_у=чи'теля, и= въ
це'ркви свое'й ра'дуяся положи`.

%<Jа='%>кw ны'нjь пр\сто'лу вл\дки своегw` предстоя'ще,
и= w\т_ону'дными заря'ми w=сiя'еми, сv"меw'не бг~оно'се,
са'вво бг~ому'дре, моли'твами ва'шими, ст~i'и, страсте'й
грjьха` на'съ и=зба'вите, и= пога'ныхъ нахо'да, и=
разли'чныхъ w=бстоя'нiй.

%<Бг~оро'диченъ:%>

%<П%>леща'ми херувi'мскими стра'шными носи'мый вл\дка,
на пр\сто'лjь jа='коже _о='гненнjьмъ, въ твою`, ч\стая,
всели'ся о_у=тро'бу, и= пло'ти прiя'тiемъ человjь'ческое
w=божи` существо`, къ нему'же спаси` мл~твами твои'ми
пою'щыя тя` мт~рь _е=гw`.

%<Пjь'снь f~. I=рмо'съ:%>

%<Б%>езсjь'меннагw зача'тiя рж\ство` несказа'нное, мт~ре
безму'жныя нетлjь'ненъ пло'дъ: бж~iе бо рожде'нiе
w=бновля'етъ _е=ст_ества`. Тjь'мже тя` вси` ро'ди, jа='кw
бг~оневjь'стную мт~рь, правосла'внw велича'емъ.

%<Р%>а'дуйся, стjьно` неwбори'мая, ра'дуйся, покро'ве
мi'ра, ра'дуйся, цр~кви, ра'дуйся, свjьще`. ра'дуйся,
пр\сто'ле бж~iй, ра'дуйся, всjь'хъ ра'дость и= по'моще на
враги` неви^димыя су'щи, чи'стая, спасе'нiе и= _о=ру'жiе
непобjьди'мое.

%<Н%>е забу'ди, дв~о неискусобра'чная невjь'сто, твои'хъ
ра^бъ, притека'ющихъ къ цр~кви твое'й: ты' бо _е=ди'на
_е=си` хр\стiа'нъ наде'жда, и= о_у=твержде'нiе всjь^мъ
притека'ющымъ тебjь`, ч\стая, на^ша мол_е'нiя, вл\дчце,
и=спо'лни.

%<Т%>ы` а='гг~лwвъ сла'ва, пр\оро'кwвъ зерца'ло,
патрiа'рхwвъ и= а=п\слwвъ похвала` свjь'тлая: ты`
му'ченикwвъ хр\сто'выхъ о_у=краше'нiе, по'стникwвъ и=
пра'ведникwвъ w=свяще'нiе красно`,и= всегw` мi'ра
ра'дость. Тjь'мже тя` вси`, ч\стая, по до'лгу пjь'сньми
велича'емъ.

%<И='нъ. I=рмо'съ:%>

%<W\т%> бг~а бг~а сло'ва, неизрече'нною му'дростiю
прише'дшаго w=бнови'ти а=да'ма, jа='дiю въ тлjь'нiе па'дшаго
лю'тjь, w\т ст~ы'я дв~ы неизрече'ннw воплоти'вшагося на'съ
ра'ди, вjь'рнiи, _е=диному'дреннw пjь'сньми велича'емъ.

%<О_у=%>кра'шенъ, _о='ч~е, вои'стинну добродjь'тельными
дjья^нiи jа=ви'лся _е=си`, о_у=краси'ся свjьтоно'сная твоя`
па'мять, бл~года'тными луча'ми на'съ просвjьща'ющи: въ
не'йже бjь'дъ и= напа'стей и=зба'витися твои'ми ко хр\сту`
мл~твами, мо'лимся.

%<И=%>зрасти'вшее тя` хр\сту` _о=те'чество твое`
ра'дуется, и= свjьтлjь'ется це'рковь сп~са и= бг~а, цjь'ла
и= благоуха'нна и=му'щи тя`, и= па'мять твою` дне'сь
ра'достнw пра'зднуетъ: _е='йже возме'здiе возда'въ,
ст~и'телю, вся'кагw w=sлобле'нiя и=зба'ви ю=`.

%<М%>оле'нiй и= пjь'нiй гла'сы о_у=слы'ши, i=ера'рше
хр\сто'въ, вjь'рjь же и= любви` вонми` люде'й твои'хъ: и=
jа='кw _о=течестволю'бецъ, проти'вися, _о='ч~е, ко гнjь'вwмъ
на'съ вою'ющихъ: и= свы'ше покро'въ тво'й да'руй хва'лящымъ
тя`.

%<Бг~оро'диченъ:%>

%<И=%>сцjьли'ла _е=си` сокруше'нiе, всенепоро'чная, и=
ве'тхое страда'нiе земны'хъ, бг~а поро'ждши цр~я` хр\ста`,
поне'сшаго пло'тiю неду'ги на'шя. тjь'мже тя` вси` ро'ди,
дв~о вл\дчце, о_у=блажа'юще, бг~оневjь'сто, велича'емъ.

%<И='нъ. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее нб~съ: тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<М%>но'гъ въ терпjь'нiи и= къ sло'бjь благоw\тда'тливъ,
въ животjь` и= по сме'рти, _о='ч~е, показа'лся _е=си`:
слукi'й бо припо'лзъ, и= гро'ба твоегw` верху` возле'гъ, во
w\тмще'нiя мjь'сто здра'ва поста'вилъ _е=си`, и='же въ
це'ркви ходя` велича'ше гд\са.

%<П%>реизя'щная ко хр\сту` ва'ша любо'вь ны'нjь
w=б\ъяви'ся бл~года'тiю да'нною ва'мъ, сv"меw'не и= са'вво:
мw'щи ва'шя благоуха^нны и= мv"роточи^вы, па'мять сла'вна и=
святопочита'ема, и='миже о_у=вjьря'емiи глаго'лемъ: па'мять
пра'ведникwвъ съ похвала'ми быва'етъ.

%<Н%>ы'нjь ви'димыхъ глаго'лемъ, су'щихъ же jа=`же
лю'бящихъ бг~а, и=дjь'же а='гг~ли прини'кнути жела'ютъ,
jа=`же ва'мъ досто'йнw о_у=готw'ванная, _о='ко не ви'дjь, и=
о_у='хо не слы'ша, па'vелъ вjьща'етъ, и= кто` пости'жетъ
си'хъ и=зглаго'лати;

%<З%>ря'ще а='гг~льскiя и= бж~е'ств_енныя свjь'тлости,
и= всjь'хъ ст~ы'хъ ли'ки, са'вво сщ~е'нне и= сv"меw'не
бг~оно'се, съ ни'ми моли'те чл~вjьколю'бца, житiя`
и=справле'нiе и= грjьхw'въ w=ставле'нiе пода'ти хва'лящымъ
вjь'рою ва'шу па'мять.

%<_О='%>ба въ житiи` _е=диноду^шна, _о='ба въ пусты'ни
спw'стника, _о='ба вы'ше о_у=ма` бл~ги'хъ получи^вша, _о='ба
тр\оцjь ны'нjь предстоя^ща, _о=бjь'ма _о='бщее хвалосло'вiе
прино'симъ: _е='же прiе'мше, _о=ц~ы`, пjьвцы` ва'шя
моли'твами ва'шими спаса'йте.

%<Бг~оро'диченъ:%>

%<_Е=%>ди'на преиму'щая дерзнове'нiе, вл\дчце, за ве'сь
мi'ръ сн~у твоему` моли'ся. не помяни` безчи'сленныхъ
собла^знъ на'шихъ, покры'й лю'ди вопiю'щыя ти` о_у=ми'льнымъ
гла'сомъ: спаси`, ч\стая бц\де, тебе` досто'йнw
велича'ющихъ.

%<Свjьти'ленъ:%>

%<С%>вjьти'льникъ тя` многосвjь'тлый, ст~и'телю,
зна'емъ, моли'твы ча'до, пусты'ни воспита'нiе, чистоты`
_о=би'телище, мона'хwмъ спо'стника, ни'щымъ пита'теля,
ст~и'тел_емъ свjь'тлость. тjь'мже тя`, _о='ч~е, вjь'рнiи
пое'мъ.

%<Другi'й свjьти'ленъ _о=бjь'ма.%>

%<W\т%> восто'ка мы'сленнагw сл~нца хр\ста`,
свjьтоза^рныя лучы` возсiя'вшыя, и= мра'чную страну` на
за'падjь люде'й свои'хъ просвjьти'вшыя свjь'тлостiю
слове'съ, и=добродjь'тели дjь'ланiемъ: и= ны'нjь
не преста'йте гд\су моля'щеся, и= сiя^ въ ми'рjь сохрани'ти,
са'вво и= сv"меw'не, па'мять ва'шу почита'ющихъ.

%<Сла'ва, и= ны'нjь, бг~оро'диченъ:%>

%<П%>рему'дрость v=поста'сную и= пресу'щное сло'во, и=
врача` всjь'хъ ро'ждшая, всеч\стая цр~и'це, гно_е'нiя и=
jа='звы и=сцjьли` ду'шъ на'шихъ, и= сохраня'й
неприкоснов_е'нны вся'кагw нахо'да, всегда' тя моля'щихъ,
засту'пнице мi'ра.

%<На хвали'техъ стiхи^ры на д~, гла'съ и~ По\д: _W%>
пресла'внагw чудесе`!

%<_О='%>ч~е свяще'нне са'вво бг~ому'дре, *
воздержа'нiемъ до'брjь воспита'вся, * въ пресла'вную
добродjь'телей возра'слъ _е=си` высоту`, * хр\стw'вы та^йныя
добрw'ты взира'я. * _Е=гw'же сiя'ньми о_у='мъ тво'й
w=зари'въ, * лю'ди твоя^ просвjьти'лъ _е=си`, * _е='р_еси
w\три'нулъ _е=си` w\т цр~кве хр\сто'вы. * тjь'мже
свjьти'льника тя` стяжа'вше, * пресвjь'тлую твою` па'мять
хва'лимъ, свяще'ннw о_у=блажа'юще.

%<В%>руче'нный тебjь` тала'нтъ о_у=мно'живъ, * ра'дости
сподо'бился _е=си` гд\са твоегw`. * И= ны'нjь предстои'ши съ
ли'ки ст~и'т_ель и= по'стникwвъ, * свяще'нства _о=де'ждею,
преблаже'нне, и= вjьнце'мъ поще'нiя о_у=кра'шенъ, *
бл~года'тiю бж~е'ственнагw сiя'нiя, * и= заре'ю мы'сленною
блиста'я духо'внw. * w\т_ону'дуже просвjьща'й мл~твами
твои'ми, * пра'зднующихъ, са'вво _о='тче сщ~е'нне, * твою`
свjь'тлую и= ст~у'ю па'мять.

%<П%>рiе'мше твоя^ честны^я мw'щи, са'вво бл~же'нне, *
вjь'рою и= любо'вiю почита'емъ: * _о=рга'нъ бо jа=ви'лся
_е=си` ст~а'гw дх~а, * возглаша'я несказа'нное спаси'тельное
та'инство * бж~е'ственными твои'ми о_у=ч_е'нiи велегла'снw,
* проповjь'дующи на'мъ сло'ва воплоще'нiе: * _е=го'же
чи'стjье тобо'ю, _о='ч~е, позна'хомъ. * къ нему'же ны'нjь
моли'твенника тя` предлага'емъ, * въ твои'хъ преда'нiихъ
сохрани'тися на'мъ.

%<Сла'ва, гла'съ s~:%>

%<В%>озсiя` солнце_обра'знw святи'теля хр\сто'ва
па'мять,вjь'рныхъ сердца` мы'сленнw просвjьща'ющи,
jа='же и= мы` свjь'тлw соверша'юще дне'сь, моле'бнw тому`
возопiе'мъ: ра'дуйся, держа'ва цjьлому'дрiя, непорабоще'ннw
души` соблю'дъ стоя'нiе, воздержа'нiя щито'мъ w=бложи'вся.
ра'дуйся, первопа'стырю и= о_у=чи'телю хр\стоимени'тыхъ
люде'й свои'хъ. ра'дуйся, церко'вное о_у=краше'нiе,
а=рхiере'_евъ добро'то и= мона'хwвъ похвало`, са'вво
преwсвяще'нне и= всебл~же'нне _о='ч~е, хр\ста` бг~а моли`
непреста'ннw, ми'ръ посла'ти вселе'ннjьй, и= спасти'ся
душа'мъ на'шымъ.

%<И= ны'нjь, бг~оро'диченъ: Б%>ц\де, ты` _е=си` лоза`
и='стинная:

%<Та'же, славосло'вiе вели'кое. И= дае'тся _е=ле'й
бра'тiи w\т канди'ла ст~а'гw. Пою'ще вку'пjь стiхи^ры,
гла'съ _е~. Самогла^сны:%>

%<П%>рiиди'те, хр\столюби'вiи вси`, прiиди'те,
пра'здникъ па'мяти соверша'юще, са'вву
священнопроповjь'дника _е=v\глiа пjь'сньми восхва'лимъ,
реку'ще: ра'дуйся, пото'че слове'сный мы'сленнагw рая`,
и='же бразды` серде'цъ на'шихъ дх~о'вными вода'ми бж~iихъ
слове'съ напои'въ, плодонw'сны показа` хр\сту` бг~у,
подаю'щему всjь^мъ проще'нiе и= ве'лiю ми'лость.

%<Стi'хъ: Ч%>естна` предъ гд\семъ сме'рть преподо'бныхъ
_е=гw`.

%<Р%>а'дуйся, благовjь'рiя наста'вниче, бж\ственныхъ
повелjь'нiй служи'телю, бг~освjь'тлый же свjьти'льниче,
и='же во мра'цjь невjь'дjьнiя ср\дца` вш_е'дшая
бг~оглаго'ливыми словесы` просвjьти'въ, къ свjь'ту ст~ы'я
тр\оцы возве'лъ _е=си`, са'вво _о='ч~е бг~оно'се, се'рбская
похвало` и= о_у=добре'нiе. И= ны'нjь предстоя` хр\сту` бг~у,
моли'ся w= творя'щихъ ст~у'ю твою` па'мять.

%<Сла'ва, гла'съ и~:%>

%<О_у='%>мъ впери'въ, а='може дх~о'вными возлетjь'лъ
_е=си` кри'лы къ высотjь` бж~iя ра'зума: тогда' же и=
_о=тца` земна'го w=ста'вивъ, нб\снаго возлюби'лъ _е=си`, но
и= ро'ждшаго тя` пло'тiю дх~о'внjь породи'лъ _е=си`, и=
нб\сному _о=ц~у` присво'илъ _е=си`, и= _о=бою'ду о_у= негw`
просла'вилъ _е=си`, на нб~сjь'хъ су'щихъбла^гъ
наслади'лъ _е=си` _е=го`: на земли' же тjь'ло _е=гw` че'стно
и= мv"роточи'во моли'твами твои'ми о_у=стро'илъ _е=си`, и=
лю'ди твоя^ вjь'рою просвjьти'лъ _е=си`. Тjь'мъ и=
а=п\сльскихъ дарw'въ досто'йна jа=ви' тя прославля'емый
тобо'ю хр\сто'съ, и=мjь'яй ве'лiю ми'лость.

%<И= ны'нjь, пра'здника, и=ли` бг~оро'диченъ: А='%>зъ,
дв~о ст~а'я бц\де:

%<На лiтургi'и, бл~ж_е'нна, w\т канw'на в~-гw гла'са,
пjь'снь г~, и= и~-гw гла'са, пjь'снь s~: Прокi'менъ, гла'съ
з~: Ч%>естна` пред\ъ гд\семъ сме'рть прп\дбныхъ _е=гw`.
%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми; %<А=п\слъ къ _е=вре'_емъ, зача'ло ти~_i.
А=ллилу'iа, гла'съ в~: С%>щ~е'нницы твои` w=блеку'тся въ
пра'вду, и= прп\дбнiи твои` возра'дуются. %<_Е=v\глiе w\т
i=wа'нна, зача'ло л~s. Прича'стенъ: В%>ъ па'мять
вjь'чную:

