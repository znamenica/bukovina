---
вечерня:
   отпустительно:
      молитва: 'О угодниче Божий, святый священномучениче отче наш Алексие, сада Христова
         благовоный цвете, неба церковного кроткая звездо, земли нашея небес­ный уме,
         града Уржума и державы нашея твердое основание! Теплый к Богу молитвенниче,
         скорый в помощи, милостивый в нуждах, к тебе припадаем и тебе молимся: буди
         предстатель наш пред Престолом Божия славы неусыпный. Собери нас друг ко другу,
         да печали ближняго своего кийждо любо­вию нелицемерною приобщается. Онебеси
         ум наш, да, иго тяжкое земных попечений отвергше, бремя легкое Христова Евангелия
         возлюбим. Открый очи наши, да узрим нетленную красоту Господню и да не отчуждены
         будем жизни Божия. Тихость Духа Божия да соблюдет сердце наше. Весна покаяния
         да украсит дела наша. Заступниче милостивый и щедрый, сохрани страну нашу, град
         твой и зде молящихся тебе от всякия напасти, от враг видимых и невидимых, от
         губи­тельства и глада, от междоусобных распрей и внезапныя смерти. Отверзи нам
         двери милосердия Божия и избави нас от всякого зла. Под крепкий покров благостыни
         твоея прибегающе, молим: буди нам тихое пристанище в скорбях и искушениях. Огради
         нас молитвами твоими. Соблюди нас от падений гре­xoвных и заблуждений, да сердцем
         сокрушенным, духом смиренным в печали и радости выну зовем: Господи, предстательством
         священномученика Твоего Алексия помилуй нас и сохрани во веки веков. Аминь.'
утреня:
   канон:
      кондак:
         глас:
         текст: 'Избранный от земли Уржумския / за веру во Христа /Господа нашего / душу
            свою положившаго / и венцем славы / мученическим украшенный / восхваляем подвиги /
            и страдания твоя / и с любовию воспеваем ти сице: / Радуйся, новомучениче Алексие, /
            теплый о нас / Богу молитвенниче / Радуйся отче наш Алексие, / новый мучениче и //
            скорый помощниче!'
