<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ и~-й де'нь.%>

%<Слу'жба jа=вле'нiю i=кw'ны прест~ы'я вл\дчцы на'шея
бг~оро'дицы каза'нскiя.%>

%<Ве'черъ, Б%>лаже'нъ му'жъ: %<На Г%>д\си, воззва'хъ,
%<поста'вимъ стiхw'въ и~, и= пое'мъ стiхи^ры, гла'съ д~.
Подо'бенъ: Jа='%>кw до'бля:

%<Jа='%>кw прекра'сная сло'ва пала'та * и= престо'лъ
свjьтоноси'вый, бц\де вл\дчце, сопресто'льное сло'во
_о='ч~ее * во твои'хъ ложесна'хъ вмjьсти'ла _е=си`: * и=
ро'ждши свjь'тъ незаходи'мый, * на'ше w=мраче'нiе
просвjьти'ла _е=си`, * ле'сть sмiи'ну w\тгна'ла _е=си`, *
и= тлjь'нiе потреби'ла _е=си`. * жи'знь вjь'чную мi'ру
дарова'ла _е=си` твои'мъ рж\ство'мъ. врата` рая`
w\тве'рзла _е=си`, * и= вся^ блага^я человjь'ческому
_е=стеству` дарова'ла _е=си`. * но и= ны'нjь, гп\сже`,
твои'ми моли'твами, * и=збавля'й рабы^ твоя^ w\т всjь'хъ
бjь'дъ.

%<Jа='%>кw вели'ка су'щи цр~и'ца * и= мт~и на нб~си`
превысо'кихъ си'лъ цр~я`, * преч\стыя твоя` ру'ки
просте'рши, * моле'бнw за ны` предстои'ши, * и= на земли`
jа='кw держа'вная помо'щница, * бж\ственною твое'ю
i=кw'ною, и= ду'хомъ съ твои'ми рабы^ пребыва'еши, * и=
ве'селw спаса'еши, и= и=збавля'еши w\т вся'кiя напа'сти,
* благоче'стнw бц\ду тя` и=сповjь'дающыя.

%<Jа='%>кw златоза'рный ра'й, * и= мjь'сто
прекра'сное, и= бг~опросвjьще'нное, * и= дре'во ст~о'е, *
дх~омъ ст~ы'мъ w=сjьне'нное, * вмjьсти'лище свjь'та
невече'рнягw, * тебе` вjь'дущымъ jа='снw
немерца'ющися бж\ственною луче'ю, * мл\днцемъ твои'мъ
свjь'тиши все'й тва'ри: * _е=го'же моля'щи, цр~и'це
бц\де, спаси` _о=те'чество и= лю'ди, * къ тебjь`
прибjьга'ющыя w\т всjь'хъ бjь'дъ.

%<Jа='%>кw порфv'рою ца'рскою и= вv'ссомъ, * i=кw'ною
твое'ю и= твоегw` сн~а, бц\де, * цр~ковь бж~iя
просвjьти'вшися, * красу'ется чудесы`: * дне'сь
jа=вле'нiемъ вся^ созыва'етъ пра'здновати, * па'че
сiя'нiя со'лнечнагw, * бл~года'тiю ст~а'гw дх~а
блиста'ющися, * на боля'щихъ и= неду'жныхъ и=сцjьле'нiя
и=сто'чники и=сточа'ющи, * и= всjь^мъ да'рующи бога'тую
ми'лость.

%<И='ны стiхи^ры. Гла'съ и~:%>

%<В%>ысо'кiй цр~ю` непостижи'мый, со _о=ц~е'мъ сjьдя'й
на пр\сто'лjь и= бж\ственнымъ дх~омъ, благоволи'вый
роди'тися на земли`, w\т дв~ы неискусобра'чныя, i=и~се,
о_у=щедря'я твое` созда'нiе, человjь'ческое _е=стество`
неизрече'нными добро'тами, прiими` твоея` мт~ре
приноси'мыя тебjь` за ны` моли^твы, и= не помяни`
беззако'нiй на'шихъ. но поми'луй и= спаси` ду'шы на'шя,
jа='кw милосе'рдъ.

%<Два'жды.%>

%<П%>реклони'въ небеса` цр~ь сла'вы, сни'де w=бнови'ти
а=да'ма, преступле'нiемъ всего` и=стлjь'вшаго. всели'ся
въ тя`, ч\стая дв~о, и= роди'ся, ключе'й дjь'вства не
руши'въ, и= на рука'хъ твои'хъ смире'нъ мл\днецъ, и='же
а=рха'гг~лwвъ цр~ь, ноша'шеся: и= ны'нjь твою` моли'тву
прiе'млетъ, и= проше'нiе твое` во все'мъ и=сполня'етъ,
бц\де, jа='кw тво'й сн~ъ и= бг~ъ, _е=му'же о_у=се'рднw
моли'ся, да спасе'тъ ду'шы на'шя, jа='кw милосе'рдъ.

%<П%>а'че ски'нiи мwv"се'евы, по _о='бразу нб\сному
сотворе'нныя, всю' тя бг~ъ w=святи`, бц\де, дх~омъ
ст~ы'мъ, ве'сь всели'вся въ тя`, всего` человjь'ка
w=живи`. тjь'мъ и= твоя` i=кw'на, па'че а=арw'ня кiвw'та,
напо'лнися бл~года'ти бж~iя, и= и=сточа'етъ w=свяще'нiе
душа'мъ и= тjьлес_е'мъ: _е='йже любе'знw покланя'ющеся,
про'симъ w\т теб_е` вели'кiя ми'лости, да спасе'ши ду'шы
на'шя, бл~гослове'нная помо'щнице.

%<Сла'ва, и= ны'нjь, гла'съ и~:%>

%<П%>рiиди'те, возра'дуемся держа'внjьй засту'пницjь
ро'да на'шегw цр~и'цjь бц\дjь. прiиди'те къ ти'хому _е=я`
чу'дному, почита'емому а='гг~лы, честно'му поклони'мся
_о='бразу: да'руетъ бо бц\да вjь^рнымъ _о=би'льныя да'ры
цjьл_е'бныя w\т неистощи'магw и=сто'чника ст~ы'я i=кw'ны,
неwску'дную бл~года'ть и=сточа'ющи. тмы` и=збавля'етъ
на'съ и=скуше'нiй и= бjь'дъ, и= вся'кагw грjьха`,
благоче'стнw и= бг~опрiя'тнw прославля'ющихъ и= чту'щихъ
свjь'тлую и= чу'дную бг~омт~ре ст~у'ю i=кw'ну. тjь'мъ
воспjьва'юще воззове'мъ перво_обра'знjьй: ра'дуйся,
любе'зная мi'ру по'моще, во спасе'нiе ду'шъ на'шихъ.

%<Вхо'дъ. Прокi'менъ дне`. И= чт_е'нiя.%>

%<Бытiя` чте'нiе.%>

[Глава` к~и] %<И=%>зы'де i=а'кwвъ w\т студенца`
кля'твеннагw, и= и='де въ харра'нь. И= w=брjь'те мjь'сто,
и= спа` та'мw, за'йде бо со'лнце: и= взя'тъ w\т ка'менiя
мjь'ста тогw`, и= положи` возгла'вiе себjь`, и= спа` на
мjь'стjь _о='номъ и= со'нъ ви'дjь: И= се` лjь'ствица
о_у=твержде'на на земли`, _е=я'же глава` досяза'ше до
нб~съ, и= а='гг~ли бж~iи восхожда'ху и= низхожда'ху по
не'й. Гд\сь же о_у=твержда'шеся на не'й, и= рече`: а='зъ
бг~ъ а=враа'мовъ, _о=тца` твоегw`, и= бг~ъ i=саа'ковъ, не
бо'йся. Земля`, и=дjь'же ты` спи'ши на не'й, тебjь` да'мъ
ю=`, и= сjь'мени твоему`. И= бу'детъ сjь'мя твое` jа='кw
песо'къ земны'й, и= распространи'тся на мо'ре и= лi'ву,
и= сjь'веръ, и= на восто'ки: и= возблагословя'тся w=
тебjь` вся^ колjь^на земна^я, и= w= сjь'мени твое'мъ. И=
се` а='зъ съ тобо'ю сохраня'яй тя` на вся'комъ пути`,
а='може а='ще по'йдеши, и= возвращу' тя въ зе'млю сiю`,
jа='кw не и='мамъ тебе` w=ста'вити, до'ндеже сотвори'ти
ми` вся^, _е=ли^ка глаго'лахъ тебjь`. И= воста` i=а'кwвъ
w\т сна` своегw`, и= рече`: jа='кw _е='сть гд\сь на
мjь'стjь се'мъ, а='зъ же не вjь'дjьхъ. И= о_у=боя'ся, и=
рече`: jа='кw стра'шно мjь'стосiе`, нjь'сть
сiе`, но до'мъ бж~iй, и= сiя^ врата` неб_е'сная.

%<Пр\оро'чества i=езекi'илева чте'нiе.%>

[Глава` м~г и= м~д] %<Т%>а'кw глаго'летъ гд\сь:
бу'детъ w\т дне` _о=сма'гw и= про'чее, сотворя'тъ
i=ер_е'и на _о=лтари` всесожже'нiя ва'шегw, и= jа=`же
спасе'нiя ва'шегw, и= прiиму` вы`, глаго'летъ а=дwнаi`
гд\сь. И= w=брати' мя на пу'ть вра'тъ ст~ы'хъ внjь'шнихъ,
зря'щихъ на восто'ки, и= сiя^ бя'ху затвор_е'на. И= рече`
гд\сь ко мнjь`: врата` сiя^ затвор_е'на бу'дутъ, и= не
w\тве'рзутся, и= никто'же про'йдетъ сквозjь` и='хъ,
jа='кw гд\сь бг~ъ i=и~левъ про'йдетъ и='ми, и= бу'дутъ
затвор_е'на. Jа='кw и=гу'менъ ся'детъ въ ни'хъ снjь'сти
хлjь'бъ, по пути` _е=ла'мскихъ вра'тъ вни'детъ, и= по
пути` _е=гw` и=зы'детъ. И= введе' мя по пути` вра'тъ
ст~ы'хъ, су'щихъ къ сjь'веру, пря'мw хра'му, и= ви'дjьхъ,
и= се` и=спо'лнь сла'вы хра'мъ гд\сень.

%<При'тчей чте'нiе.%>

[Глава` f~] %<П%>рему'дрость созда` себjь` до'мъ, и=
о_у=тверди` столпw'въ се'дмь. Закла` своя^ же'ртв_енная,
и= раствори` въ ча'ши свое'й вiно`, и= о_у=гото'ва свою`
трапе'зу. Посла` своя^ рабы^ созыва'ющи съ высо'кимъ
проповjь'данiемъ на ча'шу, глаго'лющи: и='же _е='сть
безу'менъ, да о_у=клони'тся ко мнjь`, и= тре'бующымъ
о_у=ма` рече`: прiиди'те, jа=ди'те мо'й хлjь'бъ, и=
пi'йте вiно`, _е='же раствори'хъ ва'мъ. W=ста'вите
безу'мiе, и= жи'ви бу'дете: и= взыщи'те ра'зума, да
поживете`, и= и=спра'вите ра'зумъ въ вjь'дjьнiи.
Наказу'яй sлы^я, прiи'метъ себjь` безче'стiе: w=блича'яй
же нечести'ваго, w=поро'читъ себе`: w=бличе'нiе бо
нечести'вому, ра^ны _е=му`. Не w=блича'й sлы'хъ, да не
возненави'дятъ теб_е`, w=блича'й прему'дра, и= возлю'битъ
тя`. Да'ждь прему'дрому вину`, и= прему'дрjьйшiй бу'детъ:
сказу'й пра'ведному, и= приложи'тъ прiима'ти. Нача'ло
прему'дрости, стра'хъ гд\сень, и= совjь'тъ ст~ы'хъ,
ра'зумъ: разумjь'ти бо зако'нъ, по'мысла _е='сть
блага'гw: си'мъ бо _о='бразомъмно'гое поживе'ши
вре'мя, и= приложа'тся тебjь` лjь^та живота`.

%<На лiтi'и стiхи^ры, гла'съ в~, Самогла'сны:%>

%<Jа='%>кw вои'стинну дре'внягw кiвw'та пречестнjь'е,
_е=гда` дв~дъ собра'въ чи'ны ликовствова'ше, ны'нjь
твоя`, бц\де i=кw'на, _е='йже предстоя'тъ а=рхiере'_евъ
собо'ри, и= съ чи'нми а='гг~лъ. мона'си же и= простi'и,
и= все` хр\стоимени'тыхъ люде'й мно'жество, досто'йнw
блажа'тъ тя` мт~рь бж~iю, и= прославля'ютъ раболjь'пнw,
и= честву'ютъ, и= покланя'ются, и= мо'лятся тебjь` по
бз~jь: да мi'ръ о_у=мири'ши въ правосла'вiи, и=
_о=те'чество о_у=тверди'ши, и= спасе'ши w\т всjь'хъ sw'лъ
твоя^ рабы`, jа='кw _е=ди'на бл~гослове'нная.

%<П%>редстоя'тъ ти`, гп\сже` бц\де, предъ твои'мъ,
преч\стая, _о='бразомъ а=рхiере'_евъ сосло'вiе, и= вси`
лю'дiе, мона'си и= простi'и, вjь'дуще тя` вои'стинну
помо'щницу си'льну и= непобjьди'му, мол_е'нiя тебjь`
приноси'ти w\т всея` души` подвиза'ются, и= поуща'ются на
моли'тву къ бг~у, тре'бующе твоея` по'мощи, да простре'ши
бг~онw'сныя твоя^ ру'ки, и= о_у=мо'лиши за мi'ръ. вонми`
и= о_у=слы'ши, вл\дчце, и= пода'ждь о_у=тjьше'нiе рабw'мъ
твои^мъ, до'ндеже не w=долjь'ютъ ны` грjьхи` на'шя
тя^жкiя и= лю^тыя: твоея' бо всегда` тре'буемъ вси`
по'мощи.

%<Гла'съ s~:%>

%<П%>е'рвjье написа'вшейся твое'й i=кw'нjь
_е=v\гльскихъ та^инъ благовjь'стникомъ, и= къ тебjь`
цр~и'цjь принесе'ннjьй, да о_у=сво'иши ту`, и= си'льну
содjь'лаеши спасти` честву'ющыя тя`, и= пора'довалася
_е=си`, jа='кw су'щи ми'лостива, спасе'нiя на'шегw
содjь'тельница, jа='кw о_у=ста` и= гла'съ i=кw'нjь
бы'вше, jа='коже и= бг~а внегда` зачина'ющи во чре'вjь,
пjь'снь воспjь'ла _е=си`: се` w\т ны'нjь о_у=блажа'тъ мя`
вси` ро'ди, и= на ту` зря'щи глаго'лала _е=си` со
вла'стiю: съ си'мъ _о='бразомъ благода'ть моя` и= си'ла.
и= мы` и='стиннw вjь'руемъ, jа='кw се` рекла` _е=си`,
гп\сже`, си'мъ _о='бразомъ съ на'ми _е=си`: тjь'мъ
благоговjь'йнw предстоя'ще, покланя'емся тебjь` раби`
твои`, посjьти' ны твои'ми ма'терними щедро'тами.

%<Гла'съ з~:%>

%<Г%>ора` _е=си` вели'кая и= пресла'вная, па'че горы`
сiна'йскiя, бц\де: _о=на' бо не терпя'ше сни'тiя сла'вы
бж~iя во _о='бразjьхъ и= сjь'нехъ, _о=гне'мъ
возгара'шеся, и= гро'ми и= мw'лнiи та'мw бы'ша. ты' же
ве'сь бж\ственный _о='гнь су'щь, бж~iе сло'во во чре'вjь
твое'мъ неwпа'льнw носи'ла _е=си`, и= w\т сос_е'цъ
твои'хъ млеко'мъ пита'ла _е=си` ма'нiемъ нося'щаго вся^.
и= ма'тернее дерзнове'нiе къ нему` и=му'щи, помози`,
вл\дчце, вjь'рнw пра'зднующымъ тво'й честны'й пра'здникъ,
и= не забу'ди, ми'лостивнw посjьща'ющи: прiя'ла бо _е=си`
w\т бг~а да'ръ стро'ити и= покрыва'ти хр\стоимени'тое
ста'до, рабы^ твоя^.

%<Сла'ва, и= ны'нjь, гла'съ s~:%>

%<Т%>ебjь` вси` ро'ди человjь'честiи хва'льныя да'ры
прино'сятъ, вл\дчце, и= мо'лятся jа='кw цр~и'цjь и= мт~ри
бж~iи, пр\оро'цы тя` прему'дрw проповjь'даша, леvi'ти
благослови'ша, а=п\сли и= мч~ницы и=сповjь'даша.
сщ~е'нницы покланя'ются, а=рхiере'_е проповjь'даютъ,
мона'си и= простi'и благоговjь'ютъ, бога'тiи и=
о_у=бо'зiи, сироты^ и= вдовы^, и= вся'къ во'зрастъ, и=
вся'ко преспjь'янiе, ста'рческое и= младе'нческое, подъ
кро'въ тво'й держа'вный съ вjь'рою прибjьга'емъ: покры'й
и= соблюди`, гп\сже`, моли'твами твои'ми, и= спаси` w\т
бjь'дъ ду'шъ на'шя.

%<На стiхо'внjь стiхи^ры, гла'съ в~:%>

%<В%>мjьсти'лище ч\стое свjь'та преч\стагw, бц\де,
ка'кw тя` раби` досто'йнw воспjьва'емъ, jа='кw
jа=вле'нiемъ преч\стыя твоея` i=кw'ны, и= превjь'чнагw
мл\днца, вся^ w=свяща'еши;

%<Стi'хъ: П%>омяну` и='мя твое` во вся'комъ ро'дjь и=
ро'дjь.

%<_W%> дв~о нескве'рная, бг~ора'дованная! что' ти
когда` таково` благодаре'нiе принесе'мъ; jа='кw
блаже'ннагw твоегw` рж\ства` всесiя'ющею луче'ю всjь'хъ
w\т тлjь'нiя къ жи'зни возвела` _е=си`.

%<Стi'хъ: С%>лы'ши, дщи`, и= ви'ждь, и= приклони`
о_у='хо твое`.

%<_W%> дв~о гп\сже`, мт~и зижди'телева, нб\сныхъ
_е=си` чинw'въ ра'дованiе, и= человjь'ческому ро'ду
бл~гослове'нная помо'щнице, моли` w= спасе'нiи ду'шъ
на'шихъ.

%<Сла'ва, и= ны'нjь, гла'съ _е~:%>

%<В%>оспое'мъ лю'дiе свjь'тлw дв~дскую пjь'снь,
_о=трокови'цjь невjь'стjь бж~iи, и= мт~ри цр~я` хр\ста`:
предста` цр~и'ца w=десну'ю теб_е`, вл\дко, ря'сны
златы'ми w=дjь'яна, и= преукра'шена бж\ственными
благолjь'потами. сiю` о_у=`бо, jа='кw и=збра'нную и=
до'брую въ жена'хъ, па'че всегw` мi'ра о_у=добри'въ,
бл~говоли'лъ _е=си` роди'тися и=зъ нея`, вели'кiя ра'ди
ми'лости, и= сiю` помо'щницу лю'демъ твои^мъ дарова'лъ
_е=си`, спаса'ти и= покрыва'ти w\т бjь'дъ всемогу'щею
твое'ю и= бж\ственною си'лою: _е=я'же моли'твами, хр\сте`
бж~е, поми'луй на'съ.

%<Тропа'рь, гла'съ д~:%>

%<З%>асту'пнице о_у=се'рдная, мт~и гд\са вы'шнягw, за
всjь'хъ мо'лиши сн~а твоего` хр\ста` бг~а на'шего, и=
всjь^мъ твори'ши спасти'ся, въ держа'вный тво'й покро'въ
прибjьга'ющымъ. всjь'хъ на'съ заступи`, _w гп\сже`
цр~и'це и= вл\дчце! и=`же въ напа'стехъ и= ско'рбехъ, и=
въ болjь'знехъ w=бремене'нныхъ грjьхи^ мно'гими,
предстоя'щихъ и= моля'щихся тебjь` о_у=миле'нною душе'ю,
и= сокруше'ннымъ се'рдцемъ предъ преч\стымъ твои'мъ
_о='бразомъ со слеза'ми, и= невозвра'тнw наде'жду
и=му'щихъ на тя`, и=збавле'нiя всjь'хъ sw'лъ, всjь^мъ
пол_е'зная да'руй, и= вся^ спаси`, бц\де дв~о: ты' бо
_е=си` бж\ственный покро'въ рабw'мъ твои^мъ.



%<На о_у='трени, на Б%>г~ъ гд\сь, %<тропа'рь,
три'жды.%>

%<По а~-й стiхоло'гiи сjьда'ленъ, гла'съ г~:%>

%<Л%>ю'дiе благочести'вiи, правовjь'рнiи собо'ри
хр\стоимени'тiи, приступи'те вjь'рнw вси`, бж\ственному
припа'дающе бж~iямт~ре _о='бразу: та'я бо
и=сцjьле'нiе боля'щымъ ра'достнw подае'тъ, о_у=язвля'етъ
же sлосла^вныя jа='кw стрjьла` w\т лу'ка, на'съ всjь'хъ
весели'тъ свjьтови'днw, и= благода'тiю w=заря'етъ,
моли'твами свои'ми.

%<Сла'ва, и= ны'нjь:%>

%<В%>сю' тя бг~ъ w=святи` дв~у до'брую, и= непоро'чную
въ жена'хъ, пр\орw'ки проwбрази'въ че'стнw, i=ер_е'и
благослови'въ, во ст~а^я ст~ы'хъ всели`, а='гг~ломъ
воспита`, съ нб~се` пи'щу хлjь'бъ подая`: са'мъ же
пребл~гi'й, _е=диноро'дное бг~ъ сло'во, всели'ся въ тя`
и= пло'тiю про'йде и=зъ теб_е`. тjь'мже ти` покланя'емся,
и= чти'мъ, jа='кw вои'стинну и='стинную су'щую бц\ду.

%<По в~-й стiхоло'гiи сjьда'ленъ, гла'съ д~:%>

%<Д%>а ликовству'етъ свjь'тлw вjь'рныхъ все`
мно'жество, рыда'етъ же де'мwнское во'инство, ви'дяще
многоиме'нныя сiя'юща пра'здники бж~iя мт~ре,
о_у=блажа'ему бж~iю мт~рь, бж\ственными пjь'сньми.
и=дjь'же бо бг~опрiя'тнw сла'вится пребл~гослове'нная
бц\да вл\дчца, бг~оизбра'нная _о=трокови'ца, непрiя'зни
паде'нiе, хр\стiа'нwмъ же крjь'пкое о_у=твержде'нiе.

%<Сла'ва, и= ны'нjь:%>

%<_W%> всебл~гослове'нная бц\де вл\дчце,
бг~оизбра'нная _о=трокови'це, свjь'тлое пр\оро'ческое
сбытiе`, а=п\сльская похвало`, и= мч~ническое
и=сповjь'данiе и= вjь'нче, а='гг~лы что'мая, и=
человjь'ческими рw'ды многопjь'тая, и= всегw` мi'ра
вожделjь'нная помо'щнице, и=зба'ви рабы^ твоя^
w=сужде'нiя бу'дущагw, и= _е='зера _о='гненнагw, _е=ди'на
благослове'нная.

%<По полv"еле'и сjьда'ленъ, гла'съ а~:%>

%<П%>равовjь'рнw чту'щыя тя`, и= къ тебjь`
прибjьга'ющыя, и= i=кw'нjь твое'й ст~jь'й любе'знw
покланя'ющыяся, _w бж~iя мт~и! спаси` и= не да'ждь въ
расхище'нiе сопоста'тwмъ, ниже` на'йдутъ на ны` вся^
sла^я, jа=`жегрjьхи` на'шя о_у=гото'ваша на'мъ,
ниже` беззакw'нiя на^ша превзы'дутъ на главы^ на'шя, но
да твоя` мт~рняя къ бг~у преwдолjь'етъ за ны`
бг~опрiя'тная моли'тва.

%<Сла'ва, и= ны'нjь:%>

%<П%>речи'стая твоя` i=кw'на, бц\де дв~о, врачевство`
всему` мi'ру духо'вное, къ не'йже прибjьга'юще тебjь`
покланя'емся и= почита'емъ, и= лобыза'емъ и= чти'мъ,
и=сцjьле'нiй благода'ть почерпа'юще w\т нея`, и= неду^гъ
тjьле'сныхъ, и= душе'вныхъ страсте'й, твои'ми моли'твами
свобожда'емся.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ: П%>омяну` и='мя твое` во вся'комъ ро'дjь и=
ро'дjь. %<Стi'хъ: С%>лы'ши, дщи`, и= ви'ждь, и= приклони`
о_у='хо твое`. %<В%>ся'кое дыха'нiе: %<_Е=v\глiе луки`,
зача'ло д~ По н~-мъ _псалмjь` стiхи'ра, гла'съ и~:
П%>рiиди'те, возра'дуемся: %<Пи'сана на Г%>д\си,
воззва'хъ:

%<Канw'нъ _о=дiги'трiи прест~ы'я бц\ды, со i=рмосо'мъ
на s~.%>

%<Творе'нiе i=еромона'ха i=гна'тiа.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою`, ра'дуяся тоя` чудеса`.

%<Р%>а'достнw, ч\стая, ны'нjь наста'вшее хвале'нiе
приноша'ю ра'дуяся, и= ти'химъ гла'сомъ, _о=дiги'трiе,
вопiю' ти: ра'дуйся, и= и=спо'лни мя` ра'зума, пjь'ти
начина'юща.

%<Х%>р\ста` роди'вшая ра'дость на'мъ вjь'чную, _w
ра'дуйся, всепjь'тая, правосла'вныхъ наде'жда,
_о=дiги'трiе всепjь'тая дв~и'це, ра'дости и=спо'лни мя`
мi'рови жела'нныя.

%<Л%>ику'ютъ вси` человjь'цы и= а='гг~ли, всегда`
согла'снw вопiю'ще, на нб~си` и= на земли`, _о=дiги'трiе:
ра'дуйся, дв~и'це, ра'дости бо рож\ство'мъ твои'мъ
вся'ч_еская и=спо'лнила _е=си`.

%<Р%>а'дость, _о=дiги'трiе, со стра'хомъ ти`
вопiю'щихъра'дости сподо'би, мт~и су'щiя
ра'дости, и=збавля'ющи скорбе'й вся'ческихъ, и= всjь'хъ
поми'луй къ тебjь` прибjьга'ющихъ.

%<И='нъ канw'нъ пра'здника, на и~, гла'съ то'йже.%>

%<Пjь'снь а~. I=рмо'съ то'йже.%>

%<Б%>лагоговjь'ютъ ти` бц\де, а='гг~лwвъ нача'льницы,
и= святы'хъ чи'ни че'стнw слу'жатъ, прв\днiи красу'ются,
нб\сныхъ хода'таицу блажа'тъ тя`: ку'пнw же и= земля` и=
нб~о въ весе'лiи свjь'тлw восхваля'ютъ тя`, и= мы`
грjь'шнiи ми'лости про'симъ: w=зари` на^ша сердца`,
вл\дчце, воспjь'ти пjь'снь ст~ы'я твоея` i=кw'ны
jа=вле'нiю.

%<П%>рiиди'те, собери'теся хр\стоимени'тiи лю'дiе,
о_у=мы` та'йнw w=чи'стившеся, во ст~у'ю цр~ковь мт~ре
хр\ста` бг~а на'шегw: и=сточа'етъ бо на'мъ неwску'днw,
w\т ст~ы'я i=кw'ны и=сто'чникъ духо'венъ, цjьле'бенъ
душа'мъ и= тjь'лwмъ, пjь'снь вопiю'щымъ: бл~гослове'нъ
и=зъ теб_е` рожде'йся бг~ъ на'шъ.

%<Д%>иви'тъ, пренепоро'чная, и= о_у=жаса'етъ вся'къ
слу'хъ стра'нно чу'до бж\ственнагw твоегw` рж\ства`,
ка'кw херувi'мскаго творца` зачала` _е=си`! ка'кw _о='гнь
нестерпи'мый во о_у=тро'бjь носи'ла _е=си`! ка'кw су'щую
жи'знь пло'тiю w=блекла` _е=си` и= живо'тъ всему` мi'ру
родила` _е=си`, бг~а ку'пнw и= чл~вjь'ка!

%<П%>одъ кро'въ тво'й, дв~о гп\сже`, прибjьга'емъ вси`
ро'ди человjь'честiи, просвjьти` на'съ свjь'томъ рж\ства`
твоегw`, грjь'шныя рабы^ твоя^ моля'щыяся прилjь'жнw, и=
кла'няющыяся пречи'стjьй твое'й i=кw'нjь, прося'ще w\т
теб_е` прiя'ти вели^кiя ми'лwсти.

%<Катава'сiа: W\т%>ве'рзу о_у=ста` моя`:

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче ли'къ себjь` совоку'пльшыя духо'внw
о_у=тверди`, въ бж~е'ственнjьй твое'й сла'вjь вjьнц_е'въ
сла'вы сподо'би.

%<Х%>р\ста` вы'шнягw цр~я`, _w ра'дуйся,
непоколеби'мая,ч\стая и= w=душевле'нная
пала'то! ра'дуйся, _о=дiги'трiе, ра'дуйся: тобо'ю бо
неруши'мь на'шъ гра'дъ сохраня'ется.

%<В%>мjьсти'ти _е=го'же не возмо'же тва'рь, во
о_у=тро'бу неискусобра'чную, _о=дiги'трiе дв~и'це,
тjьле'снw вмjьсти'ла _е=си`. тjь'мже ти`: ра'дуйся,
пое'мъ, по до'лгу велича'юще.

%<Р%>а'дость многопjь'тая мi'рови, ра'достнw ти`
пою'ще при'снw, вjь'чнующiя, ч\стая, ра'дости
сподобля'емся, твои'ми мт~рними моли'твами, къ
ро'ждшемуся и=зъ теб_е`, _о=дiги'трiе.

%<З%>лату'ю тя` ста'мну, и= свjь'щникъ, и= же'злъ, и=
трапе'зу, ч\стая, призыва'емъ, _о=дiги'трiе, и= гла'съ
_е='же: ра'дуйся, тебjь` при'снw привноша'емъ, съ си'миже
и=мены`.

%<И='нъ. I=рмо'съ то'йже:%>

%<К%>у'ю ти` досто'йную похвалу` на'ше принесе'тъ
коне'чное неможе'нiе; jа='кw jа=вле'нiемъ преч\стыя
твоея` бж\ственныя i=кw'ны, незави'стныя и=сто'чники
цjьл_е'бныя и=сточа'еши, вjь'рнw прибjьга'ющымъ къ тебjь`
рабw'мъ твои^мъ.

%<Б%>ж\ственныя твоея` i=кw'ны ст~о'е jа=вле'нiе,
бц\де дв~о, jа='кw свjьтоза'рное возсiя` на'мъ со'лнце,
пресла'вныхъ чуде'съ лучи^ пуща'ющи, тмы^ лю'тыхъ
w=бстоя'нiй w\тгоня'ющи, свяще'нными твои'ми, вл\дчце,
предста'тельствы.

%<И=%>спо'лнила _е=си` благода'ти и=ногда`
первопи'санную твою` i=кw'ну, гп\сже` дв~о бц\де: и=
ны'нjь та'же бл~года'ть и='стинствуетъ, сiя'нiемъ вjь'ры
чуде'съ, jа='кw тоя` ра'ди первопи'санныя, ко спасе'нiю
вjь'рнw къ тебjь` по бз~jь прибjьга'ющымъ.

%<П%>окланя'емся, бц\де, твоему` преч\стому _о='бразу,
и= пресла'дкому твоему` мл\днцу, превjь'чному и=
незаходи'мому свjь'ту хр\сту`, и='мже спасла` _е=си` w\т
лю'тыхъ sw'лъ, и= тлjь'нiя сме'ртнагw все` человjь'ческое
_е=стество`.

%<Сjьда'ленъ, гла'съ и~. Подо'бенъ: П%>рему'дрости:

%<Б%>ж\ственнiи сло'ва а=п\сли, _е=v\глiа хр\сто'ва
велегла'снiивселе'нныя благовjь'стницы,
бж\ственную цр~ковь созда'вше, въ прест~о'е твое` и='мя,
бц\де, и= къ тебjь`, гп\сже`, прихо'дятъ, моля'ще тя`
прiити` на тоя` w=свяще'нiе. ты' же, _w бг~ома'ти, рекла`
_е=си`: и=ди'те съ ми'ромъ, и= а='зъ съ ва'ми та'мw
_е='смь: _о=ни' же ше'дше w=брjьта'ютъ та'мw на стjьнjь`
це'ркве, твоегw`, вл\дчце, _о='браза подо'бiе,
бж\ственною пи'сано си'лою, шаро'вными подw'бiи: и=
ви'дjьвше поклони'шася ти`, и= просла'виша бг~а. съ
ни'миже и= мы` бж\ственнjьй твое'й покланя'емся i=кw'нjь,
прося'ще w\т теб_е` вели'кiя ми'лости: да'руй
согрjьше'нiй w=ставле'нiе рабw'мъ твои^мъ, _е=ди'на
бл~гослове'нная.

%<Сла'ва, и= ны'нjь, то'йже:%>

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Р%>а'дуйся, чу'до чуде'съ, _о=дiги'трiе вл\дчце,
ра'дуйся, всjь'хъ ра'досте градw'въ и= ве'сей,
непобjьди'мое хр\стiа'нское въ бjьда'хъ храни'лище, и=
предгра'дiе, и= на враги` побjьжде'нiе.

%<Р%>а'дуйся, ра'дуйся, люде'й правосла'вныхъ
похвало`, и= хр\столюби'выхъ во'инствъ покро'въ
пребыва'еши всjь'хъ, цр~и'це: ра'дуйся, _о=дiги'трiе,
прибjь'жище всjь^мъ на'мъ и= о_у=твержде'нiе.

%<Р%>а'дуйся, всjь^мъ ско'рое въ бjьда'хъ
и=збавле'нiе: ра'дуйся, гото'вое всjь^мъ скорбя'щымъ
о_у=тjьше'нiе: ра'дуйся, всепjь'тая: ра'дуйся,
_о=дiги'трiе всебл~гослове'нная, всjь^мъ немощны^мъ
и=сцjьли'тельнице.

%<Р%>а'дуйся, _е=я'же вели^чiя вся` тва'рь сла'вити
о_у='бw спjьши'тъ по достоя'нiю, но не возмога'етъ,
_о=дiги'трiе, и= сегw` ра'ди зове'тъ ти`. ра'дуйся,
вл\дчце, бг~овмjьсти'мое жили'ще.

%<И='нъ. I=рмо'съ то'йже:%>

%<П%>очти'мъ, лю'дiе, ч\стыя въ чистотjь` i=кw'ну дв~ы
бц\ды,и= тоя` бж\ственнагw мл\днца хр\ста` бг~а
на'шегw, и= лобыза'емъ и= прославля'емъ со стра'хомъ и=
тре'петомъ: почита'емъ бо i=кw'ну благоче'стнw, па'че же
почита'емъ са'мую ту'ю су'щую ч\стую бг~ома'терь.

%<Д%>в~дъ бж\ственный и= чу'дный пр\оро'къ и=здале'ча
прови'дя, глаго'ла: лицу` твоему` помо'лятся бога'тiи
лю'дiе. мы' же вjь'рнiи покланя'емся, и= лобыза'емъ
честну'ю i=кw'ну, душа'ми ку'пнw и= тjьлесы`
w=свяща'емся.

%<_Е=%>v\глiа хр\сто'ва бг~огла'сный списа'тель лука`,
бж~iимъ манове'нiемъ, всенепоро'чный тво'й напису'етъ
_о='бразъ, бц\де, и= мл\днца превjь'чнаго на рука'хъ
твои'хъ воwбрази'въ: къ нему'же притека'ющыя напа'стей и=
бjь'дъ и=збавля'еши, и= вся^ покрыва'еши, и= спаса'еши
твое'ю ми'лостiю.

%<Т%>ы` _е=си` похвало` и= вjьне'цъ ст~ы^мъ всjь^мъ,
_w цр~и'це! ты` о_у=пова'нiе на'ше и= помо'щнице по
бз~jь, и= на тя` наде'жду спасе'нiя на'шегw возложи'хомъ
вси`. тебjь` мо'лимся jа='кw бж~iи мт~ри: w=дожди`
грjь^шнымъ рабw'мъ твои^мъ бога^тыя твоя^
душеспаси'т_ельныя ми'лwсти.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь надъ всjь'ми бг~а, и= родила`
_е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

%<Б%>л~госты'ни бе'здно и= щедро'тамъ _е=си`,
ра'дуйся, _о=дiги'трiе дв~и'це: ра'дуйся, всjь^мъ
ра'дость творя'щи вjь^рнымъ: _w ра'дуйся, су'щымъ въ
бjьда'хъ, скорбя'щымъ пребы'страя засту'пнице.

%<Р%>а'дости w\т и=сполне'нiя вели^чiя чуде'съ твои'хъ
зря'ще и=сполня'емся вси`, не зря'ще, и= слы'шаще же
вjь'рнiи. тjь'мже ра'дуйся, тебjь` при'снw всю'ду, и=
вси`, _о=дiги'трiе, пое'мъ.

%<Х%>р\ста` бг~а на'шегw, _w ра'дуйся, _о=дiги'трiе,
жили'ще и=до'мъ, неизрече'ннjьй и=
пребж\ственнjьй, дв~о, сла'вjь _е=гw`: _w ра'дуйся,
пала'то преукраше'нная: ра'дуйся, гра'де w=душевле'нный,
присноца'рствующiй.

%<Р%>а'дость неwску'дную тя` разсмотря'юще, jа='кw
мо'ре, _о=трокови'це, _о=дiги'трiе дв~и'це, ра'дующеся
вси`, ра'дуйся, вопiе'мъ ти`: и= пою'ще бж\ственныхъ
дарw'въ неви'димw при'снw w\т теб_е` w=жида'емъ.

%<И='нъ. I=рмо'съ то'йже:%>

%<В%>ся'ко, преч\стая, существо` воспjь'ти
недоумjь'етъ тя`: па'че бо го'рнихъ о_у=мw'въ
превозвы'силася _е=си`, ро'ждши непристу'пнаго и=
стра'шнаго всецр~я` и= бг~а: но jа='кw ми'лостива, и=
ско'рая человjь'кwмъ помо'щница, вонми` моле'нiю ра^бъ
твои'хъ, и= да'руй твою` по'мощь.

%<И=%>дjь'же w=сjьни'тъ бл~года'ть твоя`, бц\де,
стра'хомъ и=счеза'ютъ де'мwни, и= разруша'ется
sлоко'зненное тjь'хъ мечта'нiе, бjь'гаютъ ду'си те'мнiи,
ра'дуется же вjь'рныхъ все` мно'жество, тебjь` пjь'снь
хва'льну w\т се'рдца вопiю'ще: ра'дуйся, бж\ственный
покро'ве ду'шъ на'шихъ.

%<Б%>ез\ъ_оч_е'снымъ сла'дкое зрjь'нiе дае'тся,
глухи^мъ слы'шанiе, нjьмы^мъ благоглаго'ланiе, хромы^мъ
хожде'нiе, прокаж_е'ннымъ w=чище'нiе, де'мwнству_емымъ
цjьлому'дрiе: и= въ болjь'знехъ су'щымъ разли'чныхъ
и=сцjьле'нiе, w=сjьне'нiемъ преч\стыя твоея`, бц\де,
i=кw'ны.

%<Н%>е о_у=молчи'мъ никогда'же, бц\де, _псалмы^ и=
пjь'сньми воспjьва'ти вели^чiя твоя^, w=бра'дованная:
бг~а бо вои'стинну воплоти'вшагося родила` _е=си`, во
спасе'нiе на'ше всемi'рное и= и=збавле'нiе.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те,
рука'ми воспле'щимъ, w\т нея` ро'ждшагося бг~а сла'вимъ.

%<Х%>р\ста`, ч\стая, прiе'млющи, гла'съ _е='же
ра'дуйся,_о=дiги'трiе дв~и'це, слы'шала _е=си`,
_е=го'же неизрече'ннw ро'ждши, и= ра'дуйся, w\т всjь'хъ
слы'шиши всегда`.

%<Р%>а'дости вся^ и=спо'лнила _е=си`, вы^шняя и=
ни^жняя ты` совокупи'ла _е=си`, _о=дiги'трiе. тjь'мже
ра'достнw и= согла'снw ны'нjь, нб~о и= вся` земля`
зове'тъ ти`.

%<В%>дова'мъ, _w ра'дуйся, всепjь'тая, и= всjь^мъ
си^рымъ, _о=дiги'трiе, о_у=тjьше'нiе: ра'дуйся, всjь^мъ
и=сточа'ющи ни'щымъ бога'тство неистощи'мое.

%<З%>ла'та вся'кагw блиста'ема, и= о_у='тра
со'лнечнагw свjьтлjь'йши, жили'ще хр\сто'во: ра'дуйся,
_о=дiги'трiе: ра'дуйся, дв~и'це: ра'дуйся, невjь'сто
неневjь'стная.

%<И='нъ. I=рмо'съ то'йже:%>

%<Б%>ж\ственнагw твоегw` рж\ства`, дв~о гп\сже`,
пребога'тая благода'ть, ю='же дре'вле и=зглаше'нiемъ
предала` _е=си` пречи'стому твоему` _о='бразу,
неwску'днjь дjь'йствовати вели^кая же и= пресла^вная, во
спасе'нiе на тя` надjь'ющымся.

%<И=%>дjь'же прославля'ется ст~о'е и='мя
w=бра'дованныя бц\ды, та'мw вся'ческихъ благи'хъ
и=сто'чницы пролива'ются: прiиди'те въ чистотjь`
человjь'цы, се' бо jа=вле'нiемъ бж\ственныя дв~ы i=кw'ны,
сказу'етъ цр~и'цы прише'ствiе, во спасе'нiе всjь'хъ
вjь'рныхъ.

%<Ц%>jьл_е'нiя болjь'зней, w\тгна'нiе же страсте'й, и=
душепита'тельное спасе'нiе, грjьхw'въ проще'нiе, и=
вjь'чное и=збавле'нiе, w\т преч\стыя твоея` i=кw'ны,
вл\дчце, вjь'рнw приходя'ще прiе'млемъ, бг~ома'ти
всенепоро'чная.

%<К%>ъ тебjь`, гп\сже`, прибjьга'ютъ ро'ди
правосла'вныхъ, про'сятъ вели'кiя ми'лости, и= прiе'млютъ
неwску'днw су'щiи въ неду'зjьхъ и=сцjьле'нiе, въ
страсте'хъ премjьне'нiе, въ печа'лjьхъ о_у=тjьше'нiе:
и=сточи` мнjь`, вл\дчце, ка'плю душеспаси'тельную, да со
всjь'ми и= а='зъ пою` твое` вели'чiе.

%<Конда'къ, гла'съ и~. Подо'бенъ: В%>збра'нной:

%<П%>ритеце'мъ лю'дiе къ ти'хому сему` и= до'брому
приста'нищу, ско'рой помо'щницjь, гото'вому и=
те'плому спасе'нiю, покро'ву дв~ы, о_у=скори'мъ на
моли'тву, и= потщи'мся на покая'нiе: и=сточа'етъ бо на'мъ
неwску'дныя ми'лwсти, преч\стая бц\да, предваря'етъ на
по'мощь, и= и=збавля'етъ w\т вели'кихъ бjь'дъ и= sw'лъ,
благонра^вныя и= бг~обоя'щыяся рабы^ своя^.

%<I='косъ:%>

%<С%>мы'слъ w=чи'стивше и= о_у='мъ, притеце'мъ къ
бц\дjь, свjь'тлw пjь'сньми о_у=блажа'юще ю=`, и=
преч\стую i=кw'ну _е=я` прославля'емъ и= чти'мъ, и=
припа'дающе покланя'емся jа='кw само'й су'щей _о='ной:
че'сть бо i=кw'ны на перво_обра'зное восхо'дитъ, и=
почита'яй и= покланя'яйся _е='й почита'етъ са'мое
перво_обра'зное, jа='коже бж\ственнiи _о=тцы` реко'ша. и=
а='ще кто` не чти'тъ прест~ы'я бц\ды, и= не покланя'ется
i=кw'нjь _е=я`, а=на'fема да бу'детъ: посрамля'етъ бо и=
погубля'етъ не чту'щыя ю=`, и=збавля'етъ же w\т вели'кихъ
бjь'дъ и= sw'лъ благонра^вныя и= бг~обоя'щыяся рабы^
своя^.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=ц~_е'въ гд\сь и= бг~ъ,
бл~гослове'нъ _е=си`.

%<Р%>а'дуйся, ра'дуйся, бц\де _о=дiги'трiе, всjь'хъ и=
всегда` наставля'ющи вjь'рныхъ, ше'ствовати ко вся'кому
пути` спасе'нному: ра'дуйся, вл\дчце, тобо'ю бо при'снw
и=збавля'емся настоя'щiя ва'рварскiя бjьды`.

%<Р%>а'дуйся, ра'дуйся, _о=дiги'трiе, бдя'щи и=
моля'щися w= на'съ къ бг~у, и= вся'кiя sло'бы
хода'тайствомъ твои'мъ, вся'ческихъ скорбе'й,
бг~ороди'тельнице, всjь'хъ люде'й и=збавля'ющи.

%<Р%>а'дуйся, ра'дуйся, прест~а'я _о=дiги'трiе,
прош_е'нiя на^ша къ по'льзjь на'мъ и=сполня'ющи, и=
ходя'щи всjь^мъ при'снwвсегда` любодру'жное
бл~го'е _е=ди'нство, спjь'шное же во и=зя'щныхъ.

%<Р%>а'дуйся, ра'дуйся, корабл_е'мъ, _о=дiги'трiе,
ну'жднw пла'вающымъ, и=збавля'ющи вjь'рныхъ, и= всjь^мъ
и=збавле'нiе w\т вся'кiя ско'рби, и= неду'ги пестрw'тныя,
и= ме'дл_енныя разрjьша'ющи вско'рjь.

%<И='нъ. I=рмо'съ то'йже:%>

%<П%>рiиди'те, почерпе'мъ w\тпуще'нiе w\т
неистощи'магw и=сто'чника, точа'щагw ст~ы'ню, преч\стыя
дв~ы, и= тоя` преч\стагw мл\днца бж~iя сло'ва, на'съ
ра'ди вочеловjь'чшагwся. къ нему'же возопiи'мъ: тво'рче
и=зба'вителю препросла'вленный со _о=ц~е'мъ и= дх~омъ
бж~е, бл~гослове'нъ _е=си`.

%<Н%>еусы'пную, ч\стая, и= бг~опрiя'тную и=му'щи
моли'тву, и= непреwдолjь'емую держа'ву крjь'пости,
врагw'въ на'шихъ де'рзость jа='же на ны` разори`, и= вы^я
и='хъ подъ но'зjь вjь'рному во'инству на'шему низложи`,
да возвесели'мся w= тебjь` раби`, сн~у твоему` вопiю'ще:
_о=т_е'цъ на'шихъ бж~е, бл~гослове'нъ _е=си`.

%<Р%>а'дуемся и= весели'мся вjь'рнiи лю'дiе, чу'дному
jа=вле'нiю i=кw'ны преч\стыя вл\дчцы бц\ды. рjька' бо
jа=ви'ся неисчерпа'ема, цjьле'бную во'ду точа'щи:
слjьпы^мъ бо ви'дjьти дае'тъ, и= глухи^мъ слы'шанiе,
хромы^мъ хожде'нiе, и= всjь^мъ су'щымъ въ неду'зjьхъ
безме'здно и=сцjьле'нiе.

%<Н%>еиспы'танна глубина`, недовjь'домо та'инство,
непостижи'мь _о='бразъ, дв~о, зача'тiя твоегw`: зача'тiе
безъ сjь'мене, безъ му'жа рж\ство`, безпло'тный
воплоти'ся, превjь'чный младе'нствуетъ, сн~ъ бж~iй сн~ъ
теб_е` дв~ы быва'етъ. _е=му'же вопiе'мъ: бж~е,
бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте, дjьла`, и=
превозноси'те _е=го` во вся^ вjь'ки.

%<Р%>а'дуйся, всебл~гослове'нная марi'е, и=зъ теб_е'
бо всебл~гослове'нный бг~ъ w=дjь'яся во всего' мя
человjь'ка, и= w=дjь'явся соедини` своему` бж~еству`
неизрече'ннымъ соедине'нiемъ, дв~о _о=дiги'трiе:
ра'дуйся, w=бра'дованная, ра'досте всегw` мi'ра.

%<Р%>а'дуйся, лука'выхъ духw'въ прогони'тельнице:
ра'дуйся, бц\де _о=дiги'трiе: ра'дуйся, ю='же нб\сная
неви^димая вw'инства славосло'вятъ всегда`, и= велича'ютъ
jа='кw мт~рь бж~iю бы'вшую: ра'дуйся, jа='же ни^жняя
сочета'вши съ вы'шними.

%<Р%>а'дуйся, всjь'хъ нб\сныхъ си'лъ безъ разсужде'нiя
превосходя'щая: ра'дуйся, _о=дiги'трiе: ра'дуйся, вся'кiя
тва'ри jа='кw бг~а ро'ждшая гд\сьствующи, _е='й, вл\дчце
всепjь'тая: ра'дуйся, пребыва'еши дв~о ч\стая и= по
рж\ствjь`.

%<Р%>а'дуйся, жена'мъ всjь^мъ сла'во, хра'ме
преwсвяще'нный бг~а на'шегw: ра'дуйся, _о=дiги'трiе:
ра'дуйся, душеспаси'тельная все'й вселе'ннjьй: ра'дуйся,
покрыва'ющiй _о='блаче, нб~съ ши'ршая: ра'дуйся,
мv"рополо'жница, бж\ственнагw мv'ра полна`.

%<И='нъ. I=рмо'съ то'йже:%>

%<О_у='%>мъ а='гг~льскiй и= человjь'ческiй
о_у=жаса'ется, бц\де, ка'кw бг~а нб\снаго ложесна'ми
w=б\ъе'мши воплоти'ла _е=си`; ка'кw мл\днца ро'ждши,
jа='кw сн~а на руку` но'сиши; _е=гw'же о_у=жаса'ется
тва'рь, и= трепе'щутъ го'рнiи престо'ли, вопiю'ще
непреста'ннw: ст~ъ, ст~ъ ст~ъ _е=си`, бж~е, препjь'тый и=
превозноси'мый во вjь'ки.

%<Р%>а'дуйся, су'щая ра'досте всегw` мi'ра, со
а=рха'гг~ломъ гаврiи'ломъ вопiе'мъ ти`, бц\де: ра'дуйся,
вмjьсти'лище невмjьсти'магw: ра'дуйся, бл~года'тная,
носи'ло бж~ества` всегw`: ра'дуйся, а=да'мово воззва'нiе,
съ тобо'ю гд\сь, и= теб_е` ра'ди съ на'ми, спаса'я на'съ,
_е=го'же пое'мъ и= превозно'симъ во вjь'ки.

%<К%>о'рень i=ессе'евъ w=свяще'нный, ко'рень грjьха`
на'шегw и=сто'ргнула _е=си`, же'злъ а=арw'новъ
процвjь'тшiй, жизнода'теля цвjь'та и=зрасти'вши хр\ста`,
ста'мно маннопрiе'мная, сме'рти всю` си'лу сокруши'ла
_е=си`, и= въ поро'ду жи'зни возвела` _е=си` ро'дъ
человjь'ческiй. тjь'мже тя` пое'мъ, до'брыхъ вино'вную.

%<Т%>ы` похвала` хр\стiа'нъ _е=си`, вл\дчце, ты`
_о=ру'жiе на враги`, и= стjьна` къ тебjь` прибjьга'ющихъ.
тя` и= ны'нjь на по'мощь призыва'емъ, гп\сже`: не да'ждь
врагw'мъ вознести'ся на лю'ди твоя^, и=`же теб_е` не
хва'лятъ, ни сн~а твоегw`, бц\де, и= твое'й i=кw'нjь не
кла'няются, си'хъ побjьди`, и= ду'шы на'шя спаси`.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество`
бг~ома'тере, и= да вопiе'тъ: ра'дуйся, всеблаже'нная
бц\де, чи'стая приснодв~о.

%<Р%>а'дуйся, свjьще`, свjь'тъ невече'рнiй поне'сшая,
и= въ рж\ствjь` твое'мъ многобо'жiя тму` разруши'вшая, и=
а='дwвы про'пасти и=зба'вльшая лю'ди: ра'дуйся,
_о=дiги'трiе бц\де, добро'тъ всjь'хъ предхода'таице.

%<Р%>а'дуйся, земле`, и=зъ нея'же кла'съ прозя'бши
нб\сный вjь^рнымъ, и= мi'ра всегw` душегу'бнагw гла'да
и=зба'ви, разу'мная и= w=душевле'нная: _w ра'дуйся,
вiногра'де, и='же гро'здъ живо'тный ро'ждшая, бц\де
ч\стая _о=дiги'трiе!

%<Р%>а'дуйся, та'йныхъ цвjьтw'въ прекра'сный су'щiй
раю`: ра'дуйся, мт~и дв~о, неви'димыхъ ра'зумъ, чистото'ю
страннолjь'пнw побjь'ждши, бг~ороди'тельнице: ра'дуйся,
_о=трокови'це: ра'дуйся, _о=дiги'трiе, всемi'рное чу'до
и= слы'шанiе.

%<Л%>jь'то живота` на'шегw про'чее сохрани`
неврежде'нно, поможе'нiемъ твои'мъ, дв~о _о=трокови'це,
и= сподо'биконе'цъ бл~гi'й получи'ти на'мъ,
воспjьва'ющымъ тя`, и= взыва'ющымъ: ра'дуйся,
всебл~же'нная, бц\де ч\стая _о=дiги'трiе.

%<И='нъ. I=рмо'съ то'йже:%>

%<Т%>ебе` тве'рдую помо'щницу ро'ду человjь'ческому,
бц\де марi'е, ли'къ пр\оро'ческiй много_обра'знw
провозвjьсти`, сjь'нь ст~у'ю, нб~съ простра'ннjьйшую,
скрижа'ль бг~опи'санную, и= купину` неwпали'мую, две'рь
бг~опрохо'дную, го'ру же, и= лjь'ствицу, и= мо'стъ, и=
же'злъ процвjь'тшiй: мы' же вои'стинну бц\ду тя`
велича'емъ.

%<Т%>а'йна глубины` рж\ства` твоегw` о_у='мъ
а='гг~льскiй о_у=жаса'етъ, дв~о, и= преч\стая i=кw'на
де'мwны прого'нитъ, и= ли'ца нечести'выхъ w=мрача'етъ, и=
въ сту'дъ порjьва'етъ: не терпя'тъ бо взира'ти на си'лу
_е=я`, бjь'гаютъ же и= и=счеза'ютъ. мы' же любе'знw
покланя'емся и= лобыза'емъ, и= тя` бц\ду велича'емъ.

%<П%>редста'тельница су'щи неw\тсту'пна къ вы'шнему
цр~ю`, jа='кw и=му'щи мт~рне дерзнове'нiе непосты'днw, въ
ми'рjь глубо'цjь правосла'вныхъ житiе` о_у=тверди`, и=
_о=те'чество на'ше возвы'си, и= вся^ пол_е'зная да'руй
всегда` рабw'мъ твои^мъ, да тя`, бц\де, велича'емъ.

%<_W%> всеми'лостивая хр\стiа'нwмъ помо'щнице! не
мо'жетъ тя` воспjь'ти досто'йнw о_у='мъ человjь'ческiй и=
а='гг~льскiй, jа='кw всея` тва'ри честнjь'йшiи, нб\сныхъ
и= земны'хъ сла'внjьйши: всjь'хъ бо родила` _е=си`
творца` и= бг~а. но, _w вл\дчце! прiими` ми'лостивнw,
ю='же тебjь` w\т се'рдца возложи'хомъ пjь'снь, спаса'й
на'съ всегда`, на тя' бо надjь'емся.

%<Свjьти'ленъ:%>

%<Д%>а почти'тся всепjь'тая мт~и бж~iя, жи'знь су'щую
ро'ждши хр\ста` бг~а на'шего, ра'йскихъ двере'й
w\тверзе'нiе, и= всегw` мi'ра w=чище'нiе, къ животу`
возведе'нiе. се'й _е='сть прорw'ки глаго'лавый, тому`
поклони'мся, бг~у и= сп~су ду'шъ на'шихъ.

%<Два'жды.%>

%<Сла'ва, и= ны'нjь:%>

%<П%>рiиди'те, вjь'рнiи съ чистото'ю, возвели'чимъ
преч\стыя мт~ре бг~а на'шегw чу'дную i=кw'ну, и=
бж\ственнаго мл\днца сп~са хр\ста`. _е=го'же jа='кw
ро'ждшая на руку` носи'вши, и= мт~рне дерзнове'нiе къ
нему` и=му'щи, непреста'ннw мо'литъ за ны`, и= подае'тъ
рабw'мъ свои^мъ бога^тыя ми'лwсти.

%<На хвали'техъ стiхи^ры, на д~, гла'съ д~:%>

%<П%>росла'вимъ вjь'рнiи w=бра'дованную бц\ду, па'че
же во о_у=стjь'хъ на'шихъ и='мамы всегда` ст~о'е и=
бл~гослове'нное и='мя _е=я`, непреста'ннw прибjьга'юще къ
преч\стjьй _е=я` и= цjьльбоно'снjьй i=кw'нjь: то'ю бо
w=брjьта'емъ jа=`же на земли` вся^ блага^я и= пол_е'зная,
и= су'щихъ на возду'сjь w\т де'мwнwвъ запина'нiй
и=збавля'емся: jа='кw мт~и ро'ждшая всjь'хъ творца`,
спаса'етъ w\т бjь'дъ ду'шы на'шя.

%<Два'жды.%>

%<Д%>а рыда'етъ вjь'чнw со'нмъ sлочести'выхъ, не
и=сповjь'дающихъ тя` въ рж\ствjь` ч\стую
бг~ороди'тельницу, и= не покланя'ющихся преч\стjьй твое'й
i=кw'нjь: вjь'рнiи же лю'дiе ра'дующеся и=сповjь'даемъ
тя` и='стинную дв~у бц\ду, jа='кw вои'стинну родила`
_е=си` пло'тiю хр\ста` бг~а на'шего, тлjь'нiе а=да'мово
попра'ла _е=си`, и= w\т грjьха` всегw` мi'ра w=чи'стила
_е=си`, жи'знь безконе'чную дарова'ла _е=си`, ра'йскiй
вхо'дъ вjь^рнымъ w\тве'рзла _е=си` бж\ственнымъ твои'мъ
рж\ство'мъ. _е=го'же моли`, спасти'ся на'мъ пою'щымъ
вjь'рнw твое` та'инство.

%<Р%>а'дуется о_у='бw и= весели'тся неизрече'нною
ра'достiю все` мно'жество благочести'выхъ: припа'дающе же
покланя'ются, вси` благоговjь'ютъ бж~iи мт~ри съ
боя'знiю, благодаря'ще сiю` по бз~jь, jа='кw бг~а,
толи'кихъ превели'кихъ бла^гъ хода'таицу, въ ня'же
жела'ютъ а='гг~ли прини'кнути, дарова` бц\дею вjь^рнымъ
хр\сто'съ бг~ъ на'шъ, и=мjь'яй премно'жество щедро'тъ и=
вели'кую пребога'тую ми'лость.

%<Сла'ва, и= ны'нjь, гла'съ и~:%>

%<С%>т~а'я твоя` и= со_обра'зная i=кw'на, бц\де дв~о,
благода'тiю твое'ю пребога'тый су'щiй и=сто'чникъ,
кипя'щiй все'й подсо'лнечнjьй, и= свjьтя'щiй всему` мi'ру
свjьтолу'чными ст~а'гw дх~а сiя'ньми и= и=сцjьле'нiй
свjьтлостьми`. ты' бо бг~а сло'ва пло'тiю несказа'ннw
родила` _е=си`, w\т а=рха'гг~ла гаврiи'ла сиц_ева'я
слы'шавше: ра'дуйся, w=бра'дованная, гд\сь съ тобо'ю, и=
дх~ъ ст~ы'й w=сjьни'тъ тя` къ зача'тiю. та'кожде рекла`
_е=си` къ первопи'санной твое'й i=кw'нjь, на ту` зря'щи:
съ то'ю моя` благода'ть, и= сло'во твое` со вла'стiю
i=кw'нjь бы'сть. и= _о='бразъ и= гла'съ, и= си'ла и=
дjь'ло, и= вся'къ о_у='мъ превосходя'щая бж\ственная
благода'ть, спребыва'ющи вjь'чнw, зна'м_енiя и= чудеса`
непреста'ннw содjьва'етъ, и= душеполе'зное и=сцjьле'нiе
всjь^мъ вjь'рнw приходя'щымъ подае'тъ, твои'ми
бг~ома'терними непреста'нными къ бг~у моли'твами.

%<Славосло'вiе вели'кое и= w\тпу'стъ.%>

%<На лiтургi'и, бл~ж_е'нна бц\ды, пjь'снь г~-я и= s~-
я. Прокi'менъ, а=ллилу'iа, и= прича'стенъ бц\дjь.
А=п\слъ, и= _е=v\глiе, ря'дъ, и= бц\дjь.%>
