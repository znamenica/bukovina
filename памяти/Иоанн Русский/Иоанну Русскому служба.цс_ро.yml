---
вечерня:
   отпустительно:
      тропарь:
       - глас: 4
         текст: На Небеси предстоя / Святей Троице, / праведне блаженне Иоанне, / земный
            ангеле, / Божий человече, / с Безплотными лики / славословиши любовь неизреченную, /
            в Церкви первородных / со святыми водворялся, / о нас, сущих на земли, / возносиши
            молитвы / к Содетелю всех и Спасу, / да подаст мир / всему миру, / Церквам на
            земли благостояние / и соединение всех, / чтущих Сына Божия, / во плоти пришедша, /
            во святем Теле / Христа Иисуса, / еже есть Церковь / Бога Живаго, // во спасение
            рода человеческаго.
       - глас: 4
         текст: От земли пленения твоего / воззвавый тя к Небесным селением, / Господь
            соблюдает невредимо / и цельбоносно тело твое, / праведне Иоанне, / ты бо, в
            России ятый / и во Асию проданный, / посреде, агарянского злочестия / благочестно
            пожил еси / во мнозе терпении / и, сеяв зде слезами, / жнеши тамо / неизглаголанною
            радостию. / Темже моли / Христа Бога // спастися душам нашим.
       - глас: 4
         текст: От земли Призвавший / тя в Небесныя обители / сохраняет и по смерти
            нетленное / тело твое, святе, / ты бо яко пленник / приведен бысть в Азию, / идеже
            и уподобися Христу. / Сего ради моли Его // спастися душам нашим.
      молитва: 'О великий угодниче Божий, святый праведный Иоанне Русский, просиявый
         в земли Ассии равноангельным житием твоим, ревностию о Господе и подвигами во
         исповедании веры Христовы, града Неопрокопиона и всея земли Эллады пресветлое
         украшение, богохранимей стране нашей, людем ея и во всем мире живущим православным
         христианом помоще и крепкое заступление! Благодарим Господа, дивнаго во святых
         Своих, в вере истинней непоколебимо тя утвердившаго, в стоянии за исповедание
         ея укрепившаго и доброе скончание подвига многотруднаго даровавшаго, последи
         же многая и великая чудеса нам явившаго чрез многоцелебную раку мощей твоих.
         Ныне, предстоя Небесному Царю, испроси у Него избавити вся грады и веси страны
         нашея и земли Эллады от глада, труса, мраза, огня, смертоносных болезней, от
         нашествий иноплеменных и междоусобных браней. Помози всем путешествующим, болящим,
         в заточении сущим, в скорбех и гонениих за святую веру Православную терпящим.
         Соедини всех православных людей любовию ко Христу Богу нашему и Церкви Его Святей,
         даруй нам дух любве и мира к братскому единению всех верных. Умоли Господа,
         да подаст нам дух покаяния и сокрушения о гресех наших и всесильною Своею благодатию
         да поможет и укрепит в борьбе со страстьми и похотьми, да дарует нам дух смирения
         и кротости, дух братолюбия и незлобия, дух ревности по Бозе и спасении ближних.
         Помяни и нас, грешных, молящихся тебе: страждущих и болящих исцели, скорбящих
         утеши, бедствующим скорую помощь подай, всем же чтущим и любящим тя испроси
         христианскую кончину живота безболезненну, непостыдну, мирну и добраго ответа
         на Страшнем Судищи Христове. Буди нам помощник и покровитель во спасение, да
         твоими молитвами сподобимся в нынешнем и будущем веце прославляти в Троице славимаго
         Бога, Отца и Сына и Святаго Духа, ныне и присно и во веки веков. Аминь.'
утреня:
   канон:
      кондак:
       - глас: 4
         текст: 'Евангельския любве служителя, / правды Божия ревнителя, / чистоты
            душевныя / и телесныя хранителя, / веру Христову / исповедавша в страданиих, /
            праведнаго Иоанна / ублажаем и почитаем днесь / и, житием его / назидающеся, поем: /
            радуйся, молитвенниче наш, // от Бога прославленный.'
       - глас: 8
         текст: 'В честней памяти / твоей, святе, / веселится о тебе Россия, / во благочестии
            тя воспитавшая, / и целебным мощем / твоим радуется Асия, / идеже узкий путь /
            прошед страдальческаго плена / и постнических подвигов, / сосуд честен явился
            еси / Божия благодати, / еяже проси и нам, / чтителем твоим, / да зовем ти: /
            радуйся, Иоанне, // благодати тезоимените.'
       - глас: 4
         текст: Ныне приспе / память славных, / святе отче, дел твоих, / веселяще благочестивыя
            души, // верно чтущия тя, Иоанне.
