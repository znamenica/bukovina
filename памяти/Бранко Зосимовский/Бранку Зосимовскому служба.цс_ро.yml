---
вечерня:
   отпустительно:
      тропарь:
         глас: 5
         текст: Яко звезда путеводная, / утешитель Российский явился еси / в годину лютых
            испытаний, / затворниче предивный, / огнем бо веры распаляемь, / Божественныя Любве
            достигл еси, / восприяв от благодати Духа Святаго / стадо православное. /
            Просиявший Духом Пребожественным, / избирая Патриарха Российскаго, / Святителя
            великаго, / преподобне отче Алексие, / моли Пресвятую Троицу / за Землю Русскую //
            и спасение душ наших.
      молитва: О, преподобне отче Алексие, предивный угодниче Божий, чудотворче и преславный
         подражателю Христов, Любовию Божественною озаренный, стяжавший многие добродетели!
         Утешителю быв Всероссийский, духовный наставниче явился еси. Ты бо во времена лютых
         испытаний Святую Веру в людях укрепляя, немощных с одра восставлял еси, колеблющихся
         в жизни поддерживал еси, являясь всем чудным помощником и молитвенником Христовым.
         Ныне смиренно молим тя, отче святый, слабыя подыми, страждущих больных скоро уврачуй,
         всех притекающих к честней раце мощей твоих не остави в молитвах, подаждь нам Небесную
         помощь и многое исцеление в болезнех наших, милостив буди и не презри нас, грешных,
         прибегающих к пастырскому предстательству твоему. О, преподобне отче Алексие! Моли
         Пресвятую Троицу, да упразднит раздоры и нестроения, ныне сущия на земли, да подаст
         людем своим вразумление и полное покаяние, и Отечеству нашему добрый мир и велию
         милость. Аминь.
утреня:
   канон:
      кондак:
         глас: 3
         текст: Благочестиваго корене / жезл святый, / от юности живот свой / на служение Богу
            предал еси, / в пустынь же Зосимову вселився, / Любовию Христовою уязвленный, /
            стяжал сию добродетель / яко вышшую вечную, / и верным благодати источник /
            неоскудный показался еси, / милости всем изливая / и немощныя врачуя. / Преподобне
            старче Алексие, / моли всещедраго Бога / даровати нам мир // и велию милость.
