---
вечерня:
   отпустительно:
      тропарь:
       - глас: 4
         текст: 'Днесь светло празднуем, / вернии людие, / преславныя Троицкия обители
            торжество: / се бо велий собор / святых чудотворцев Радонежских, / яко дивныя
            птицы небесныя, / являет нам Церковь Российская, / стезями честнаго их жития /
            шествовати всех призывающи, / к нимже, с верою / и любовию притекающе, воззовем: /
            молитеся о нас / ко Пресвятей Троице, / преподобныи отцы наши / с Богоносным
            аввою Сергием, / мир мирови даровати / и душам нашим // велия милости.'
       - глас: 2
         текст: Плоды добродетелей / на земли принесше, / преподобнии отцы, / в Небесных
            чертозех / ныне благоухаете, / яко райстии цвети, / и лицем к лицу / зрите Пресвятую
            Троицу, / Юже дерзновенно молите, // спастися душам нашим.
      молитва: О преподобнии и богоноснии отцы наши Сергие, Никоне и вси Радонежстии
         святии во обители Животворящия Троицы благолепно процветшии и в земли Российстей
         преславно возсиявшии! Яко лучи многосветлыя Солнца правды, Христа Жизнодавца,
         во отечестве нашем вы убо явистеся, светом благодати Божественныя чудесне души
         православных озаривше, наставите убо и вразумите нас, в лености сущих, на путь
         правды жизни вечных. Внемлите гласу моления нашего, да исполним, яко раби благоразумнии,
         вся повеленная нам Господем нашим Иисусом Христом. И ныне, в день всесвятыя
         памяти вашея и прославления во обители сей, молим вас прилежно, святии угодницы
         Божии, наши теплии предстателие пред Престолом Святыя Троицы и ходатаи усерднии,
         да испросите нам, грешным и недостойным рабом, великия и богатыя милости Божия,
         да приидем вси в познание истины, приносяще плоды достойныя покаяния, имже обрящем
         благодать Всесвятаго Духа. О добрии наставницы наши и молитвенницы ко Господу!
         Неусыпно предстательствуйте о Церкви нашей, да пребывает присно в чистоте Православия
         и да свидетельствует непреложно в мире сем о вечней и Божественней Христовой
         истине, юже апостоли святии утвердиша и отцы Церкве невредиму соблюдоша. Яко
         имуще дерзновение ко Святей Троице, неослабно бдите в небесных молитвах ваших
         о православном отечестве нашем, о тишине и благососто­янии всего мира, да вси,
         преуспевающе в вере, благочестно поживем и сподобимся неосужденно стати одесную
         Всещедраго Бога, идеже вы радуетеся и веселитеся со всеми, от века Ему угодившими.
         Аминь.
утреня:
   канон:
      кондак:
         глас: 8
         текст: 'Приидите, вси концы / отечества нашего, / прославим святый лик / угодников
            Радонежских, / яко звезды, украсивших / небо церковное / подвиги земнаго жительства, /
            тех бо предстателъством / теплым ко Господу / многия нам милости / Его низпосылаются, /
            бедствия отгоняются / и злыя страсти укрощаются. / Ихже всесвятую память / ныне
            празднующе, / тако возопиим: / радуйтеся, Сергие и Никоне / и вси Радонежстии
            чудотворцы, / усерднии служителие // Живоначальныя Троицы.'
