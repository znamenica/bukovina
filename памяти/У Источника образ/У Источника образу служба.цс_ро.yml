---
вечерня:
   отпустительно:
      тропарь:
         текст: Утешение всех скорбящих, / Скорая Помощнице / в туге сердечней к Тебе
            прибегающим, / услыши нас, Владычице, / и даждь нам на пути / к жизни вечней / душ
            и сердец / от скверн очищение / и яко елень на источники водныя / к Царству Небесному //
            неустанное стремление.
      молитва: 'О Пресвятая и Преблагословенная Мати Сладчайшаго Господа нашего Иисуса Христа!
         Припадаем и покланяемся Тебе пред светозарным образом Твоим и смиренно молим:
         прости, Всемилостивая, вся заблуждения наша и вся оскорбления, в ведении или
         в неведении Сыну Твоему и Спасителю нашему от юности обильно нанесенная неисполнением
         заповедей Его святых, небрежением к святыне, нерадением в молитве и нетерпением
         в несении креста нашего. Призри на жажду спасения и несильныя труды и пребуди
         с многогрешным, но оставшимся верным Сыну Твоему малым Его стадом по неложному
         слову Его, во Святем Евангелии реченному: «Не бойся, малое стадо: яко благоизволи
         Отец ваш дата вам Царство». О Животворящий Источниче нашего утешения, к Тебе
         возносим смиренное сие моление и просим Матернего Твоего о нас заступления пред
         Престолом Отца нашего Небеснаго. Не лиши нас Царства сего благодатнаго за премногия
         грехи наша, ибо вемы, яко ничто внешнее и самолюбивое, гордое и тщеславное,
         ни славныя достижения мирския, ни добродетели, с тайным самолюбованием совершаемыя,
         ни степени, ни чины, ни самое иноческое звание не возмогут возвести нас в Царствие
         Небесное, токмо сердце чистое и дух сокрушенный и смиренный, за многия молитвенныя
         труды Духом Святым даруемыя. Помози нам оставшиеся дни жизни нашея в духе и
         истине покланятися Сыну Твоему, Милосердная Богородице, и, стяжав нелицемерную
         любовь к Богу и ближнему, исполнити сию первейшую заповедь Господню, единственно
         приводящую в Царство Небесное. Невзирая на недостоинство наше, сподоби нас соделатися
         чадами Божиими по благодати и наследовати жизнь вечную со всеми, в покаянии
         Богу угодившими, и введи нас, Мати Божия, язвами Сына Твоего Иисуса Претихаго
         в Небесный Чертог Его, дабы вечно славити и воспевати Пречестное и Великолепое
         имя Всесвятыя Троицы Отца и Сына и Святаго Духа ныне и присно и во веки веков.
         Аминь.'
утреня:
   величание: Величаем Тя, Светозарная Дево, и почитаем осиявшее гору Пюхтицкую
      благодатное явление Твое.
   канон:
      кондак:
         текст: Пресвятая Богородице, Дево, / утоли жажду спасения / страждущия души моея /
            у Источника вод живых — / Божественнаго Слова, / Сына Твоего, / Христа Бога нашего, /
            призри на любящих / и славящих Тя, Пречистая, / и покрый нас покровом / милосердия
            Твоего / от всяких зол, тревог // и бурь моря житейскаго.
