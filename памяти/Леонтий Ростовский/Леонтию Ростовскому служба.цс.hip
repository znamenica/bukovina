<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~г-й де'нь.%>

%<Слу'жба w=брjь'тенiю честна'гw тjьлесе`, и='же во
ст~ы'хъ, _о=ц~а` на'шегw лео'нтiа _е=пi'скопа,
росто'вскагw чудотво'рца.%>

%<На ма'лjьй вече'рни стiхи^ры, гла'съ и~. По\д: _W%>
пресла'внагw чудесе`!

%<_О='%>ч~е бг~ому'дре лео'нтiе, * ты` w\т о_у=тро'бы
къ бг~у * прибли'живъ тво'й смы'слъ, * вседу'шнw
прилjьжа'лъ _е=си` цр~ю` вседержи'телю, * плоды`
достw'йны принося` _е=му`, * w\т твои'хъ подвигw'въ,
прп\дбне, * преукраша'емь добродjь'тельными вjьнцы`. *
тjь'мъ, пребл~же'нне, w=брjь'лъ _е=си` * воспрiя'тiе,
досточу'дне.

%<_О='%>ч~е бг~оуго'дниче лео'нтiе, * ты`
свяще'нникwвъ наказа'тель, * и= всея` страны` росто'вскiя
sвjьзда` пресвjь'тлая, * w=сiя'ющая чудесы` вся^
вjь^рныя: * тя' бо бг~ъ пре'жде и=збра` w\т ю='ности,
_о='ч~е, * па'стыря _о=ве'цъ слове'сныхъ: * тjь'мъ
прп\дбныхъ ли'къ тя` воспрiя'тъ. * съ ни'миже моли`, *
прося` ста'ду твоему` грjьхw'въ w=ставле'нiя.

%<_О='%>ч~е бг~опрiя'тне лео'нтiе, * ты` мона'шескимъ
житiе'мъ * бг~у о_у=годи'лъ _е=си`, * w\т ца'рскагw
гра'да * jа='коже со'лнце гра'ду росто'ву возсiя'лъ
_е=си`. тjь'мже невjь^рныя * о_у=че'ньмитвои'ми
о_у=вjь'рилъ _е=си`, * и= си'хъ просвjьти'въ, научи'лъ
_е=си` * бл~гослови'те _о=ц~а`, и= сн~а, и= дх~а
_е=диносу'щнаго.

%<_О='%>ч~е ст~и'телю лео'нтiе, * ты` немощны'хъ
вра'чь, * сокро'вище неизги'блемо дарова'нiй духо'вныхъ,
* и=сто'чникъ и=сцjьле'нiй, * спасе'нiе вjь^рнымъ, *
чудотво'рецъ преизя'щенъ, * и= боля'щихъ цjьли'тель, * въ
напа'стехъ о_у=тjьше'нiе, * на'мъ же засту'пникъ, *
и=збавля'я w\т сjь'ти вра'жiя ду'шы на'шя.

%<Сла'ва, гла'съ и~:%>

%<В%>есели'ся и= ра'дуйся, гра'де сла'вный росто'ве,
красу'йся и= ра'дуйся, цр~ковь бж~iя, и= ди'вна въ
пра'вду, въ не'йже лежи'тъ ст~а'я ра'ка, jа='же и='мать
въ себjь` да'ръ и=сцjьле'нiя благода'ти, честно'е тjь'ло
твое`, ст~и'телю вели'кiй лео'нтiе: ты' бо смире'нiе
стяжа'въ и= цjьлому'дрiе, твои'ми моли'твами и=
посо'бiемъ, во'инство на'ше держа'внw побjьжда'етъ
пога^ныя супоста'ты. тебе` хр\сто'съ свjьти'ло вели'кое
показа` гра'ду росто'ву, ты' же и= похвала` _е=му`, ты`
и= защище'нiе, тво'й гро'бъ безме'здна врачба`
предлежи'тъ: къ нему' бо слjьпi'и приходя'ще вjь'рою
просвjьща'ются, хромi'и влеку'щеся, ска'чуще w\тхо'дятъ,
неду'жнiи и=сцjьля'ются, бjьсну'ющiися бjьсw'въ
и=збыва'ютъ. тjь'мъ и= мы` дне'сь вси` почита'юще
честно'е твое` w=брjь'тенiе, мо'лимъ тя`, прп\дбне
_о='ч~е, ми'ръ мi'ру и=спроси`, и= душа'мъ на'шымъ ве'лiю
ми'лость.

%<И= ны'нjь, бг~оро'диченъ:%>

%<Б%>у'ря прегрjьше'нiй w=б\ъя'тъ смире'нную мою`
ду'шу, во глубину` w\тча'янiя лю'тw низложи'вши,
о_у=скори`, ч\стая, и= w=корми'тельница бу'ди ми` тиха`
въ приста'нище бж~iя во'ли, да прославля'ю мнw'гая твоя^
чудеса` ве'селw, вл\дчце всенепоро'чная, мт~и хр\ста`
бг~а.

%<На стiхо'внjь стiхи^ры, гла'съ в~. Подо'бенъ:
Д%>о'ме _е=vфра'fовъ:

%<Jа=%>ви'лся _е=си`, * w\т млады'хъ ногте'й,
бг~оно'се, w=свяще'нъ сосу'дъ, лео'нтiе, и= жили'ще
прест~а'гw дх~а.

%<Стi'хъ: С%>вяще'нницы твои` w=блеку'тся въ пра'вду,
и= прп\дбнiи твои` возра'дуются.

%<Р%>а'дуйся, ст~и'телей похвало`, * _о='ч~е лео'нтiе,
* свяще'нникwвъ сла'ва, * пра'вило мона'хwвъ, * цр~кве
о_у=твержде'нiе.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<П%>рiими` пjь'нiе ны'нjь, ча^дъ твои'хъ, _о='ч~е, *
и= лю'бящымъ тя` * подава'й серд_е'чная прош_е'нiя.

%<Сла'ва, и= ны'нjь, бг~оро'диченъ:%>

%<Р%>а'дуйся, * jа='же ра'дость мi'ру ро'ждшая, *
хр\ста` жизнода'вца, * и= w\те'мшая печа'ль, дв~о,
прама'тернюю.

%<Тропа'рь, гла'съ д~:%>

%<А=%>п\слwмъ соприча'стникъ, и= къ бг~у моле'бникъ
вjь'ренъ, добродjь'тельми возше'дъ на нб\сная, и= любо'вь
возложи'лъ _е=си` къ лю'бящему тя`, и= невjь^рныя лю'ди
w=брати'лъ _е=си` въ вjь'ру. тjь'мъ ны'нjь со а='гг~лы
лику'я, предстои'ши престо'лу сла'вы всjь'хъ цр~я`
хр\ста` бг~а: моли'ся, ст~и'телю лео'нтiе, да спасе'тъ
ду'шы на'шя.

%<Сла'ва, и= ны'нjь, пра'здника, и=ли`
бг~оро'диченъ.%>



%<На вели'цjьй вече'рни, Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ _е~. По\д:
Р%>а'дуйся, по'стникwмъ:

%<Р%>а'дуйся, лео'нтiе преблаже'нне, ст~и'тельское
честно'е о_у=краше'нiе, зако'нwвъ цр~ко'вныхъ вели'кое
о_у=твержде'нiе, маломо'щныхъ помо'щникъ, скорбя'щихъ же
ра'достное о_у=тjьше'нiе, моле'бникъ те'плый въ
напа'стехъ стра'ждущихъ, тму` разжени` невjь'дjьнiя, и=
во приста'нище ти'хое наста'ви, и=дjь'же со безпло'тными
наслажда'ешися кра'сныя добро'ты вл\дчни, вjь'рныхъ
сердца` на пjь'нiе воздвиза'я. хр\сту` помоли'ся,
дарова'ти душа'мъ на'шымъ ми'ръ и= ве'лiю ми'лость.

%<Д%>обродjь'тельми свjь'тлw процвjь'лъ _е=си`, jа='кw
ма'слинаплодови'та въ дому` бж~iи, ту'чами
твои'хъ пречи'стыхъ моли'твъ: w\т_ону'дуже себjь` свjьщу`
вже'гъ свjь'тлw, вше'лъ _е=си` въ нб\сныя _о=би'т_ели,
и=дjь'же воздаде'ся тебjь` вjьне'цъ за тру'дъ воздая'нiя:
не да'лъ бо _е=си` сна` _о=чи'ма твои'ма, ни вjь'ждома
твои'ма дрема'нiя, до'ндеже о_у=сну'лъ _е=си` сно'мъ
_о='бщимъ, прп\дбне ст~и'телю лео'нтiе. хр\сту`
помоли'ся, дарова'ти душа'мъ на'шымъ ми'ръ и= ве'лiю
ми'лость.

%<К%>расу'йся и= весели'ся, лео'нтiе, свяще'нниче и=
бг~опроповjь'дниче благода'тный, блаже'нный ра'зумъ,
святопрозя'бшiй гро'здъ, вiногра'да живо'тнагw вiно`
и=ска'палъ _е=си`, веселя'щее вjь'рныхъ сердца`
дря^хлствующая w=мраче'нiемъ ле'сти, о_у=по_е'ная
пiя'нствомъ i=дwлонеи'стовства: святоблаже'нная главо`,
честны'й на'шъ о_у=чи'телю, прiиди`, посjьти` на'съ
w=sло'бленныхъ грjьхо'вными страстьми`. хр\сту`
помоли'ся, дарова'ти душа'мъ на'шымъ ми'ръ и= ве'лiю
ми'лость.

%<Р%>а'дуйся и= весели'ся, гра'де сла'вный, прiе'мый
такова'го ст~и'теля, бг~облаже'ннаго лео'нтiа,
бг~опроповjь'дника благода'ти. се'й бо му'дростiю дх~а
ст~а'гw преукра'шся, вся'ку добродjь'тель w\т ю='ности
сотвори`, сосу'дъ бы'въ ст~а'гw дх~а, теплото'ю моли'твъ,
свяще'нства ма'сть бж\ственную прiи'мъ, лю'ди
w=мрач_е'нныя пре'лестiю научи` вjь'ровати во хр\ста`: и=
по ст~jь'мъ свое'мъ преставле'нiи и=сточа'етъ
и=сцjьл_е'нiя съ вjь'рою приходя'щымъ, и= хр\сту`
мо'лится, дарова'ти душа'мъ на'шымъ ми'ръ и= ве'лiю
ми'лость.

%<И='ны стiхи^ры, гла'съ в~. Подо'бенъ: К%>i'ими
похва'льными:

%<К%>i'ими похва'льными вjьнцы^ о_у=вязе'мъ ст~и'теля,
свяще'нства вjьнца`, благоче'стiя о_у=правле'нiе, цр~кве
свjь'тлое о_у=краше'нiе, и=сто'чника бж\ственныхъ
и=сцjьле'нiй неисчерпа'емаго, проли'тiе дарова'нiй
духо'вныхъ, рjьку` мно'гихъ чуде'съ, зе'млю росто'вскую
веселя'щу тече'нiемъ, лео'нтiа бо'драго предста'теля
на'шего и= храни'теля;

%<Два'жды.%>

%<К%>i'ими смире'нными о_у=стна'ми воспое'мъ
ст~и'теля, ди'внаго въ чудесjь'хъ, и= безплw'тнымъ
сожи'теля, w=свяще'ннаго w\т пеле'нъ, столпа` цр~кве
недви'жима, весе'лiе земли` на'шея, пра'вды прави'теля,
сиро'тъ пита'теля, w=би'димыхъ засту'пника, больны'хъ
врача` безме'здна;

%<П%>рiиди'те, вjь'рныхъ собо'ри, _псало'мски
восплещи'те рука'ми, печа'льныхъ о_у=тjь'ху, w\тча'янныхъ
засту'пника, бж\ственнаго лео'нтiа воспjьва'юще, похвалу`
земли` рwссi'йскiя, и= всегw` свяще'нства о_у=краше'нiе,
рjьку` ми'лости вои'стинну, бж\ственнагw хр\сто'ва
смире'нiя ревни'теля, подаю'щагw мi'рови ве'лiю ми'лость.

%<Сла'ва, гла'съ и~:%>

%<Jа='%>коже пр\оро'къ дв~дъ похваля'я пое'тъ: честна`
предъ гд\семъ сме'рть прп\дбныхъ _е=гw`, и= мы' тя
о_у=блажа'емъ хр\сто'ва рачи'теля. ты` о_у='бw человjь'къ
сы'й _е=стество'мъ, jа='кw а='гг~лъ на земли` jа=ви'лся
_е=си` си'лою дх~а ст~а'гw, и= чистото'ю разу'мнагw
се'рдца, въ моли'твахъ бдjь'нiемъ, при'снw ви'дя лице` во
свjь'тjь живу'щагw бг~а, и= того` возлюби'въ w=брjь'лъ
_е=си` жела'емое, въ нб\сныхъ жили'щахъ со безпло'тными
си'лами: моли'ся за лю'ди правовjь'рующыя, и= за
святи'тели любо'вiю сла'вящыя твою` па'мять. вся^ же
лю'ди свjь'тлое твое` торжество` пра'зднующыя, моли`
храни'ти w\т вся'кагw гнjь'ва sло'бна. _w блаже'нная
главо`! _w честны'й на'шъ о_у=чи'телю, святи'телю
лео'нтiе! не преста'й прося` ми'ра мi'рови, и= спасе'нiя
душа'мъ на'шымъ.

%<И= ны'нjь, бг~оро'диченъ: Ц%>р~ь нб\сный за
чл~вjьколю'бiе:

%<Прокi'менъ дне`. Чт_е'нiя г~, ст~и'т_ельская,
пи'саны сегw` мц\са въ в~ де'нь.%>

%<На лiтi'и стiхи^ры, гла'съ д~:%>

%<Jа='%>коже бога'тство гро'бъ тво'й, честно'е
держи'тъ тjь'ло,w=богаща'я чудесы`
притека'ющихъ къ тебjь` вjь'рнw, блаже'нне ст~и'телю
лео'нтiе. jа='кw и=мjь'я _о='бласть разрjьша'ти и=
вяза'ти, прп\дбне, вся^ разрjьши` согрjьш_е'нiя,
бж\ственное твое` w=брjь'тенiе свjь'тлw пра'зднующихъ, и=
ца'рствiя небе'снагw сподо'би моли'твами твои'ми.

%<Jа='%>кw о_у=краше'нiе ца'рско, росто'въ гра'дъ
w=брjь'те твое` тjь'ло, ст~и'телю лео'нтiе: w= не'мже
о_у=краша'ется, и= хваля'ся w= словесjь'хъ твои'хъ,
вселе'нную созыва'етъ на весе'лiе бж\ственныхъ
дарова'нiй, и= неизрече'нныхъ чуде'съ твои'хъ,
сотворя'емыхъ вы'ну, велегла'снw зовы'й: ты` прояви'лъ
_е=си`, вл\дко, сицева'го ст~и'теля гра'ду на'шему.

%<Гла'съ s~:%>

%<_Е=%>гда` w=брjь'тенiе честна'гw твоегw` тjь'ла,
_о='ч~е, бjь'яше, тогда` мно'жество вjь'рныхъ
w=бступи'вше гро'бъ съ тре'петомъ зря'ху тебе`: _о='вiи
же зря'ще на тjь'ло, стра'хомъ w=держи'ми бjь'яху, кня'зь
же а=ндре'й со слеза'ми вопiя'ше: _w влады'ко! что` ти`
возда'мъ проти'ву твоему` благодаре'нiю, _е='же на'мъ
дарова'лъ _е=си` о_у=дивля'яся; но о_у='бw, ст~и'телю
лео'нтiе, моли'ся прилjь'жнw хр\сту` бг~у на'шему, jа='кw
спасти'ся гра'ду твоему` невоева'ну.

%<Сла'ва, гла'съ s~:%>

%<И=%>злiя'ся благода'ть во о_у=стна'хъ твои'хъ,
прп\дбне _о='ч~е ст~и'телю лео'нтiе, и= бы'лъ _е=си`
па'стырь хр\сто'вы цр~кве, о_у=чя` слов_е'сныя _о='вцы,
вjь'ровати въ тр\оцу _е=диносу'щную, во _е=ди'номъ
бж\ствjь`.

%<И= ны'нjь, бг~оро'диченъ:%>

%<На стiхо'внjь стiхи^ры, гла'съ и~:%>

%<С%>т~и'телю лео'нтiе, разу'мнагw свjь'та заре`,
цр~ко'вное свjьти'ло, ст~и'тельская похвало`, красото`
мона'шескагw по'стнагw житiя`, и= и='стинное пра'вило:
на'мъ же засту'пникъ, свобожда'я w\т губи'теля ду'шы
на'шя.

%<Стi'хъ: О_у=%>ста` пра'веднагw поуча'тся
прему'дрости, и= я=зы'къ _е=гw` возглаго'летъ су'дъ.

%<С%>т~и'телю лео'нтiе, вели'кую _о='бласть w\т бг~а
прiя'лъ _е=си`, мно'жество лука'выхъ бjьсw'въ моли'твою
твое'ю w\тго'ниши, w\т си'хъ w=sлобле'нiя и=сцjьля'я
всjь'хъ, вjь'рою къ тебjь` притека'ющихъ.

%<Стi'хъ: О_у=%>ста` моя^ возглаго'лютъ прему'дрость,
и= поуче'нiе се'рдца моегw` ра'зумъ.

%<С%>т~и'теля вели'каго лео'нтiа ка'кw досто'йнw
воспое'мъ, чи'стаго о_у=ма`, бг~оза'рнаго свjь'та,
w=свjьща'ющаго ны`, и= бж\ственный ра'зумъ подаю'щаго,
та^инъ глуби'нныхъ повjь'дателя; _е=му'же согла'снw вси`
рце'мъ: ра'дуйся, _о='ч~е _о=тц_е'въ лео'нтiе.

%<Сла'ва, гла'съ s~:%>

%<Т%>ы` _е=си` па'стырь до'брый, и= о_у=чи'тель
те'плый, ст~и'телю лео'нтiе, тя` всегда` похваля'юще
вопiе'мъ ти`: тобо'ю о_у=краси` бг~ъ цр~ковь мт~ре
своея`, и= тjь'ло многолjь'тное твое`, покрове'но въ
земли`, нетлjь'нно jа=ви` лю'демъ твои^мъ. тjь'мже
моли'ся непреста'ннw w= хва'лящихъ тя`, и= чту'щихъ
па'мять твою`, прося` w=ставле'нiя грjьхw'въ, и=
спасе'нiя душа'мъ на'шымъ.

%<И= ны'нjь, бг~оро'диченъ: Б%>ц\де, ты` _е=си` лоза`
и='стинная:

%<Тропа'рь, гла'съ д~: А=%>п\слwмъ соприча'стникъ:
%<пи'санъ на ма'лjьй вече'рни.%>

%<На о_у='трени по а~-й стiхоло'гiи сjьда'ленъ, гла'съ
а~. По\д: Г%>ро'бъ тво'й:

%<С%>лужи'тель бы'въ хр\сту`, вся'ческихъ вл\дцjь,
научи'лъ _е=си` лю'ди, и= просвjьти'лъ _е=си`
бж\ственнымъ креще'нiемъ, къ разумjь'нiю сегw` наста'вль,
ст~и'телю: тjь'мже проповjь'дника тя` и='стины вси`
и=мену'емъ, ст~и'теля и= о_у=го'дника хр\сто'ва.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>езневjь'стная ч\стая бц\де дв~о, _е=ди'на
вjь'рныхъ предста'тельнице и= покро'ве, бjь'дъ и=
скорбе'й и= лю'тыхъ w=бстоя'нiй всjь'хъ и=зба'ви, на тя`
о_у=пова'нiе, _о=трокови'це, и=му'щихъ: и= ду'шы на'шя
спаси` бж\ственными моли'твами твои'ми.

%<По в~-й стiхоло'гiи сjьда'ленъ, гла'съ д~:
Подо'бенъ: С%>ко'рw предвари`:

%<W\т%> ю='ности взе'мъ кре'стъ тво'й, благочести'внw
хр\сту` послjь'довалъ _е=си`, о_у=вяди'въ плотско'е
мудрова'нiе воздержа'нiемъ: тjь'мже на ст~и'тельстjьмъ
сjьда'лищи сjь'дъ, ст~и'телю, возвели'чилъ _е=си` вл\дку,
и= тогw` преч\стую мт~рь, разли'чными дарова^нiи твою`
о_у=краси'вша ра'ку, лео'нтiе бг~облаже'нне.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а
ро'ждшая, со ст~и'телемъ того` непреста'ннw моли`,
w=ставле'нiе прегрjьше'нiй, и= и=справле'нiе житiя` да'ти
на'мъ пре'жде конца`, вjь'рою и= любо'вiю пою'щымъ тя` по
до'лгу, _е=ди'на всепjь'тая.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<Н%>адъ страстьми` ца'рствовавъ плотски'ми, ст~и'тель
jа=ви'лся _е=си` бг~оподо'бенъ, па'ству твою` пресла'внw
о_у=па'слъ _е=си`, прп\дбне, креще'нiемъ же просвjьти'лъ
_е=си`, и= наказа'лъ _е=си` сла'вити _е=ди'наго бг~а въ
трiе'хъ v=поста'сехъ: тjь'мже и=сточа'еши и=сцjьл_е'нiя
и= по кончи'нjь вjь'рою приходя'щымъ ко ст~jь'й бж~iей
цр~кви, и= къ ра'цjь моще'й твои'хъ, ст~и'телю лео'нтiе,
моли` хр\ста` бг~а, согрjьше'нiй w=ставле'нiе пода'ти
чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ, неwпали'мую купину`,
слове'сный ра'й, _е='vывоззва'нiе, вселе'нныя
всея` вели'кое сокро'вище, jа='кw спасе'нiе въ не'й
содjь'лася мi'рови, и= w=ставле'нiе дре'внихъ
согрjьше'нiй. сегw` ра'ди вопiе'мъ _е='й: моли'ся сн~у
твоему`, прегрjьше'нiй w=ставле'нiе дарова'ти,
благоче'стнw покланя'ющымся всест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са.
Прокi'менъ: О_у=%>ста` моя^ возглаго'лютъ прему'дрость,
и= поуче'нiе се'рдца моегw` ра'зумъ. %<Стi'хъ:
О_у=%>слы'шите сiя^ вси` jа=зы'цы, внуши'те вси` живу'щiи
по вселе'ннjьй: %<_Е=v\глiе i=wа'нна, зача'ло л~_е w\т
полу`.%>

%<По н~-мъ _псалмjь` стiхи'ра, гла'съ s~:%>

%<С%>т~и'телей о_у=добре'нiе, и= _о=тц_е'въ сла'ву,
и=сто'чника и=сцjьле'нiй, и= вjь'рныхъ засту'пника
вели'каго, соше'дшеся празднолю'бцы, пjь'сньми и=
похвала'ми воспои'мъ глаголю'ще: ра'дуйся, росто'ву
храни'телю, и= наста'вниче честны'й, и= сто'лпе
неподви'жимый: ра'дуйся, свjьти'льниче всесвjь'тлый,
и='же мi'ра концы` просвjьща'яй чудесы`: ра'дуйся,
скорбя'щихъ бж\ственное о_у=тjьше'нiе, и= w=би'димыхъ
те'плый побо'рниче, и= ны'нjь, пребл~же'нне лео'нтiе, не
преста'й моля'ся хр\сту` бг~у, спасти'ся душа'мъ на'шымъ.

%<Канw'нъ дне` и=ли` бц\ды, на s~: и= ст~и'теля, на
и~.%>

%<Творе'нiе i=wа'нна _е=пi'скопа.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь, пои'мъ, вопiя'ше.

%<С%>вjь'томъ твоегw` бж~ества`, хр\сте`, мра'къ
невjь'дjьнiя души` моея` w=зари'въ, просвjьти`,
ми'лостиве, и= да'ждь ми` сло'во, сло'ве, да воспою`
свjь'тлw твоегw` рачи'теля торжество`.

%<М%>а'стiю свяще'нною пома'занъ бы'въ w\т руки`
вседержи'теля бг~а, ст~и'телю сла'вне лео'нтiе, моли` w=
хва'лящихътвою` па'мять, получи'ти грjьхw'въ
проще'нiе, и= напа'стей и=збавле'нiе.

%<Д%>уши` самово'льное житiе`, и= доброро'дство вjь'ры
стяжа'въ, бг~опоруч_е'нныя тебjь` лю'ди, и= че'стнw
наказа'въ, преблаже'нне, свяще'нне лео'нтiе, приве'лъ
_е=си` я=` ко хр\сту` бг~у.

%<Бг~оро'диченъ:%>

%<Jа=%>зы'кwмъ и=збавле'нiе тобо'ю jа=ви'ся, преч\стая
вл\дчце, пре'жде па'дшымъ во тлю` пра'дjьда а=да'ма
преступле'нiемъ: ты' бо хр\ста` породила` _е=си`,
вся'ческихъ творца` и= гд\са.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и=
о_у=тверди'вый на'съ на ка'мени и=сповjь'данiя твоегw`.

%<С%>вобо'денъ сы'й о_у='мъ w\т страсте'й соблю'дъ,
сосу'дъ w=свяще'нъ дх~а прест~а'гw бы'лъ _е=си`, всего`
себе` пригво'ждь къ вы'шнему любо'вiю, преблаже'нне.

%<Т%>во'й бг~оглаго'ливый я=зы'къ бы'сть, прiе'мъ
хр\ста` вну'трь въ се'рдцы глаго'лющь бж~iй витi'я,
лео'нтiе: тому` помоли'ся за ны`.

%<К%>р\ста` гд\сня си'лою о_у=крjьпля'яся, блаже'нне:
поще'нiемъ бо вjь'рныя твоея` моли'твы, стремл_е'нiя
бjьсw'вская низложи'въ, пове'рглъ _е=си`.

%<Бг~оро'диченъ:%>

%<В%>ели'ка сла'ва цр~ко'вная, па'че дре'внягw собо'ра
i=и~лева: ты' бо цр~ковь бж~iя, бц\де, въ не'йже
хр\сто'съ пожи'въ, спасе'нiе содjь'ла.

%<Сjьда'ленъ, гла'съ и~. Подо'бенъ: П%>рему'дрости:

%<Т%>ве'рдостiю ра'зума о_у=краша'яся, плотскi'я
тя'гости горды'ню попра'лъ _е=си`, и= бы'лъ _е=си`
_о=би'телище и=збра'нно дх~а прест~а'гw, неукло'ннымъ
ра'зумомъ простира'яся къ лю'бящему тя`: тjь'мъ и=
ре'вностiю бж\ственною разгора'яся, сла'вне,
многоко'зненнагw стрjь'лы притупи'лъ _е=си`, и= jа=ви'вся
а='гг~лwмъ собесjь'дникъ, ст~и'телю лео'нтiе: моли`
хр\ста`бг~а, согрjьше'нiй w=ставле'нiе
дарова'ти чту'щымъ любо'вiю. святу'ю па'мять твою`.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<Jа='%>кw всенепоро'чная невjь'сто творцу`, jа='кw
неискусому'жная мт~и и=зба'вителя, прiя'телище jа='кw
су'щи о_у=тjь'шителя, препjь'тая, беззако'нiю мя` су'ща
скве'рное _о=би'телище, и= бjьсw'мъ и=гра'лище въ
ра'зумjь бы'вша, потщи'ся w\т тjь'хъ sлодjь'йства мя`
и=зба'вити: и= свjь'тлое жили'ще добродjь'телей соверши`,
свjьтоно'сная нетлjь'нная: w\тжени` _о='блакъ страсте'й,
и= вы'шнягw прича'стiя сподо'би, и= свjь'та невече'рнягw
моли'твами твои'ми.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ взыва'ющи, w\т смы'сла чи'ста
w= гд\сjь пра'зднующи.

%<Х%>р\ста` да похва'лимъ вси` вjь'рнiи, такова'го
ст~и'теля да'вшаго, преч\стно'е о_у=добре'нiе сла'внjьй
цр~кви, своея` преч\стыя мт~ре.

%<Д%>х~а дарова'нiи благода'тiю, сла'вне, въ ри'зу
свы'ше w=блача'яся, а='ки а=арw'нъ неsло'бiемъ,
преподо'бiемъ и= пра'вдою предста'лъ _е=си` пр\сто'лу
хр\сто'ву.

%<Д%>ухо'венъ стяжа'въ я=зы'къ же, и= о_у=ста` ти^хая
честны'ми твои'ми словесы`, jа='кw w\т пото'ка пи'щна
точа'ща о_у=ч_е'нiя медотw'чная, жи'знь безконе'чную
и=схода'тайствуй на'мъ.

%<Бг~оро'диченъ:%>

%<Х%>р\ста` на'мъ бж~iю си'лу и= му'дрость, ты`
породи'вши, преч\стая вл\дчце, бг~ора'дованная дв~о,
спаси` лю'ди и= гра'дъ на тя` о_у=пова'ющыя, бц\де
пренепоро'чная.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти,
сло'ве бж~iй, и='стиннаго бг~а, w\т мра'ка грjьхо'внагw
взыва'юща.

%<Б%>л~же'нъ ты` jа=ви'лся _е=си` и= добро' ти бы'сть,
jа='кw въ моли'твахъ чи'стое, и= во бдjь'нiихъ крjь'пкое,
о_у=спjь'шнw пострада'лъ _е=си`, свяще'нный ст~и'телю
_о='ч~е лео'нтiе: та'кw бо благослови'тся вся'къ боя'йся
гд\са.

%<Б%>ж~iимъ хране'нiемъ блюдо'мо всечестно'е тjь'ло
твое`, преблаже'нне лео'нтiе, мно'гими лjь'ты земле'ю
покрове'но jа=ви'ся невреди'мо, jа='кw цвjь'тъ
неувяда'емь, вjь'рныхъ ср\дца` веселя'що.

%<Г%>ро'бъ честна'гw твоегw` тjьлесе` показа'ся,
вjь'рныхъ люде'й душа'мъ благослове'нiе, и= тjьлес_е'мъ
и=сцjьле'нiе _о=би'льнw и=злива'я, то'читъ, и= вся'кiя
стра'сти тму` w\тгоня'етъ.

%<Бг~оро'диченъ:%>

%<Б%>ж~iимъ о_у=кра'шена свjь'томъ, бг~опрера'дованная
мт~и: ты' бо породила` _е=си` краснjь'йша па'че всjь'хъ
сынw'въ человjь'ческихъ, и='стиннаго бг~а, w\т ле'сти
мi'ръ и=зба'вльшаго.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю'
ти: возведи` w\т тли` живо'тъ мо'й, многоми'лостиве.

%<_Е=%>ди'нство тр\оцы проповjь'далъ _е=си` jа='снw,
ст~и'телю лео'нтiе, и= нему'дрыхъ сердца` волну'ема
о_у=кроти'лъ _е=си`, ра'внw славосло'вити ро'ждшагося
сло'ва, сопресто'льна _о=ц~у` и= дх~у ст~о'му.

%<Н%>е терпя` ви'дjьти вра'гъ ле'стное _е=гw`
погиба'ющее сjь'тованiе, подви'же о_у=стремле'нiе
людско'е на святопома'занную твою` главу`: ты' же
моли'твами твои'ми разсла'блены и= не'мwщны пове'рглъ
_е=си` я=`.

%<Б%>г~оразу'мiемъ свjь'тлw и=мjь'юще души` своея`
о_у='мное, крася'тъ ра'ку моще'й твои'хъ, стека'ющеся къ
похвале'нiю чуде'съ твои'хъ празднолю'бцы, свяще'нный
на'шъ о_у=чи'телю.

%<Бг~оро'диченъ:%>

%<Д%>иви'тъ о_у='мъ же и= слу'хъ твое` чревоноше'нiе,
дв~огосподоимени'тая: ражда'еши бо неви'димаго
бг~а, се` о_у=же` ви'дима въ на'шемъ существjь`, jа='кw
чл~вjь'ка, спаса'ющаго человjь'ки.

%<Конда'къ, гла'съ д~. Подо'бенъ: Jа=%>ви'лся _е=си`:

%<Ж%>итiя` ра'ди чистоты` всеви'децъ гд\сь свjь'тъ
сво'й насади` въ души` твое'й, вразуми'ти лю'ди мнw'гiя
твои'ми о_у=ч_е'нiи, лео'нтiе преподо'бне.

%<I='косъ:%>

%<Н%>оворазу'мному jа=зы'ку, великоимени'тjьй
странjь`, блаже'ннjьй земли`, ст~оразу'менъ
проповjь'дникъ показа'лся _е=си` бг~олjь'пныя вjь'ры
хр\сто'вы: w=мрач_е'нная на^ша сердца` w=зари'въ, и=зъ
глубины` нече'стiя и=сто'рглъ _е=си`: пре'жде бо ны`
невjь^жды су'щыя, слове'съ бл~года'тiю о_у=кроти'въ,
наказа'лъ _е=си` сла'вити прв\дное и= вели'кое въ тр\оцjь
бж\ство`. свяще'нный на'шъ о_у=чи'телю, w\т кру'га
нб\снагw посjьща'й моли'твами твои'ми хва'лящыя твою`
па'мять, лео'нтiе прп\дбне.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее
велjь'нiе бж~iе мучи'теля о_у=вjьща` вопи'ти:
бл~гослове'нъ _е=си`, бж~е _о=т_е'цъ на'шихъ.

%<О_у=%>че'ньми бо крjь'пкими прему'дрыхъ слове'съ
твои'хъ, jа='кw чадолюби'вый _о=те'цъ, неsло'бивыхъ
дjьте'й мно'жество о_у=сво'ивъ цр~кви, о_у=вjьща'лъ
_е=си` вопи'ти: бл~гослове'нъ бг~ъ _о=т_е'цъ на'шихъ.

%<Т%>обо'ю w=святи` гд\сь гра'дъ вели'кiй сла'вный
росто'въ, вjьнцено'сче лео'нтiе, лю'дiе бо _е=гw`
вразумле'ни тобо'ю, пою'тъ хр\сту`: бл~гослове'нъ бг~ъ
_о=т_е'цъ на'шихъ.

%<Г%>ася'ща о_у='бw свjьщу` о_у= честны'я твоея`
ра'ки, бл~же'нне, о_у=страши'въ, и= не глаго'лати
сотвори'въ, твоея' же святы'ни моли'твою и=сцjьле'нiе
прiя'тъ. съ ни'мже и= мы`, веселя'щеся вопiе'мъ хр\сту`:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<О_у=%>мертви'ся пресмыка'емый sмi'й твои'мъ
рж\ство'мъ, преч\стая дв~о, поро'ждши невмjьсти'маго бг~а
нб~сы`. спаси` w\т бjь'дъ хва'лящыя тя`, бл~гослове'нная
ч\стая приснодв~о.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`,
и= пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя`
превозно'симъ во вся^ вjь'ки.

%<Л%>ику'ютъ чи'ни а='гг~льстiи на нб~сjь'хъ, и=
вjь'рныхъ сw'нмища на земли`, твою` па'мять похваля'юще,
ст~и'телю лео'нтiе, хр\ста` превозно'сятъ во вjь'ки.

%<Т%>лjь^нныя в_е'щи w\ттря'съ, и= въ нб\сныя ду'шу
твою` впери'въ, jа='кw же'ртва благопрiя'тна, въ воню`
благово'нiя прине'слся _е=си` хр\сту`, _е=го'же
превозно'симъ во вjь'ки.

%<В%>оспое'мъ о_у=се'рднw пjь'сньми хр\ста` бг~а,
прп\дбнагw торжество` ви'дяще сла'вимъ. вся^ бо
дjь'йствуетъ хр\сто'съ, _е=ли'кw хо'щетъ: _е=го' бо
сла'вящыя прославля'етъ во вjь'ки.

%<Бг~оро'диченъ:%>

%<Н%>а тя`, бг~омт~и преч\стая, нб\сный до'ждь сни'де
w=мыва'ющiй скве'рну ду'шъ на'шихъ, тjь'мъ тя` блажи'мъ
ч\стую во вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на
него'же не смjь'ютъ чи'ни а='гг~льстiи взира'ти: тобо'ю
бо, всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и, тя` о_у=блажа'емъ.

%<Jа='%>кw sвjьзда` свjьтоно'сная jа=ви'лся _е=си`
луча'ми духо'вными вjь'рныхъ сердца` просвjьща'я,
свjь'томъ ра'зума бж~е'ственнагw, бг~ому'дре лео'нтiе.
тjь'мъ ны'нjь со а='гг~лы водворя'яся, спаса'й хва'лящыя
твою` па'мять.

%<Д%>jь'лы духо'вными о_у=кра'шенъ, въ пи'щи ра'йстjьй
веселя'ся, помяни` хва'лящыя твою` па'мять, заступа'я w\т
бjь'дъ и= скорбе'й, пребл~же'нне
священност~и'телю лео'нтiе, да непреста'ннw тя`
о_у=блажа'емъ.

%<И=%>мjь'я ца'рство непремjь'нно, цр~ю` сы'й вы'шнихъ
си'лъ, хр\сте`, десни'цы твоея` крjь'постiю, вра^гъ
нечести'выхъ вы'ю низве'рзи подъ но'зjь во'инству
на'шему.

%<Бг~оро'диченъ:%>

%<_Е=%>гда` су'диши, ми'лостиве, jа='ростiю не
w=бличи` мене`, ни гнjь'ва же сотвори` проти'ву
беззако'нi_емъ. а='ще ли w=бличи'ши, то` кто` постои'тъ;
моли'твами ро'ждшiя тя` чи'стыя мт~ре, _о=гня` гее'нскагw
и=зба'витися мо'лимся и= прича'стникwмъ бы'ти цр\ства
нб\снагw.

%<Свjьти'ленъ. Подо'бенъ: П%>осjьти'лъ ны`:

%<С%>ла'внw кра'сится дне'сь свjьтоза'рное твое`
торжество`: во свjь'тjь сла'вы лица` бж~iя предстоя`,
ст~и'телю, помяни` на'съ хва'лящихъ твою` па'мять.

%<Два'жды.%>

%<Бг~оро'диченъ:%>

%<П%>о бз~jь о_у=пова'нiе и=му'ще на тя`, преч\стая
бц\де, мо'лимся: къ ро'ждшемуся и=зъ теб_е` мольба'ми,
невреди'мыхъ на'съ да'же до конца` сохрани`.

%<На хвали'техъ стiхи^ры на д~, гла'съ и~. По\д: _W%>
пресла'внагw чудесе`!

%<П%>рп\дбне _о='ч~е лео'нтiе, * ты` возше'дъ на
лjь'ствицу бж~е'ственнагw ра'зума, * и= къ бг~у
приближа'яся, * о_у=сыне'нiя w\т негw` да'ръ прiя'лъ
_е=си`, * и=сцjьля'ти неду'ги неисцjь^льныя, * и=
w\тгоня'ти ду'хи w=мрач_е'нныя. * тjь'мъ твое`
о_у=спе'нiе пра'зднуемъ, * ра'достiю се'рдца хр\ста`
велича'юще, * велича'ющаго своего` о_у=го'дника.

%<Два'жды.%>

%<П%>рп\дбне _о='ч~е бг~ому'дре, * ты` вои'стинну
jа=ви'лся _е=си` другi'й мwv"се'й, * свобожда'я и=
наставля'я но'ваго i=и~ля * w\т пре'лести лю'тагw
фараw'на, * и= преводя` на зе'млю w=бjьтова'нiя * въ
нб\сныя w=гра'ды, * и=дjь'же ны'нjь лику'еши о_у=
престо'ла всjь'хъ цр~я`, * за ны` непреста'ннw къ
нему`, _о='ч~е, моля'ся, * преблаже'нне лео'нтiе.

%<Р%>а'дуйся, всекра'сне лео'нтiе, * ты` и=змла'да
хр\ста` возлюби'лъ _е=си`, * кумi^ръ возгнуша'вся, * и=
ме'рзскихъ i=дwлослуже'нiй, * хра'мъ себе` w=святи'лъ
_е=си`, * и= _о=би'тель бы'лъ _е=си` прест~а'гw дх~а: *
_е=гw'же и=сполня'яся, * тр\оцу во _е=ди'номъ бж\ствjь` *
проповjь'далъ _е=си`. * _е='йже за твоя^ ча^да, _о='ч~е,
помоли'ся.

%<Сла'ва, гла'съ и~:%>

%<С%>т~и'телю лео'нтiе, высото` добродjь'телей, бж~iе
процвjьте'нiе, му'дрости _о=рга'не, правовjь'рныхъ
сла'во, sловjь'рiя w=бличи'телю, дjь'вственнагw ли'ка
вели'кое спаси'тельное и= ди'вное мудрова'нiе: хр\ста`
бг~а моли`, дарова'ти душа'мъ на'шымъ ве'лiю ми'лость.

%<И= ны'нjь, бг~оро'диченъ: Славосло'вiе вели'кое. И=
w\тпу'стъ.%>

%<На лiтургi'и бл~ж_е'нна, пjь'снь г~ и= s~-я.
Прокi'менъ: О_у=%>ста` моя^ возглаго'лютъ прему'дрость,
и= поуче'нiе се'рдца моегw` ра'зумъ. %<Стi'хъ:
О_у=%>слы'шите сiя^ вси` jа=зы'цы, внуши'те вси` живу'щiи
по вселе'ннjьй. %<А=п\слъ ко _е=вре'_емъ, зача'ло ти~_i
w\т полу`. А=ллилу'iа: О_у=%>ста` пра'веднагw поуча'тся
прему'дрости, и= я=зы'къ _е=гw` возглаго'летъ су'дъ.
%<_Е=v\глiе матfе'а, зача'ло а~_i. Прича'стенъ: В%>ъ
па'мять вjь'чную.

