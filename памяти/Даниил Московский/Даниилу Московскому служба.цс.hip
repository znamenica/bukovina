<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ д~-й де'нь.%>

%<Преподо'бнагw и= бл~говjь'рнагw вели'кагw кня'зя
данiи'ла а=ле_кса'ндровича моско'вскагw.%>

%<На ма'лjьй вече'рни, на Г%>д\си воззва'хъ, %<стiхи^ры
на д~, гла'съ д~.%>

%<Подо'бенъ: З%>ва'нный свы'ше:

%<З%>ва'нный свы'ше w\т го'рнягw жили'ща, свjь'тлымъ
о_у=ма` _о='комъ воззрjь'лъ _е=си`, и= вр_е'менная сегw`
мi'ра кра^сная w\тве'ргъ, предпоче'тъ же вjь'чнw бу^дущая,
и= _о='гнь бж~е'ственныя любви` въ се'рдце прiе'мъ,
о_у=гото'вился _е=си` къ житiю` а='гг~льскому, о_у='мъ тво'й
чи'стый ко хр\сту`впери'въ: _е=му'же дне'сь
предстоя`, бл~же'нне кн~же данiи'ле, моли` спасти'ся душа'мъ
на'шымъ.

%<Два'жды.%>

%<Ц%>р\ства, сла'вы, и= са'мъ себе` w\тре'кшись, съ
ра'достiю хр\сту` послjь'довалъ _е=си`, и= кр\стъ взя'лъ
_е=си` на ра'мена своя^, и= по не'мъ возше'лъ _е=си` въ
вjьчнонетлjь'нную сла'ву цр\ства _е=гw`: _е=му'же дне'сь
предстоя`, о_у=го'дниче хр\сто'въ данiи'ле, моли` спасти'ся
душа'мъ на'шымъ.

%<Т%>вое` се'рдце разжже` жела'нiе тезоиме'нное твоему`
и='мени, къ пути` веду'щему во гра'дъ нб\сный, и='мже
ше'ствуя, веду'щей тя` кро'тости и= смире'нiю, дости'глъ
_е=си` по жела'нiю своему` нб\сныхъ _о=би'телей: и=дjь'же
дне'сь со а='гг~лы лику'я, преблаже'нне кн~же данiи'ле,
мо'ли спасти'ся душа'мъ на'шымъ.

%<Сла'ва, гла'съ s~:%>

%<W\т%>расль благопло'днjьйшая а=ле_кса'ндрова ко'рене
бы'лъ _е=си`, пло'дъ принося` добродjь'телей: въ преподо'бiи
бо и= пра'вдjь и= смире'нiи, мл\стыняхъ же и= чистотjь`
ре'вности подража'тель бы'лъ _е=си` твоему` роди'телю: и=
тjь'ми свjь'тлw о_у=кра'шенъ, простра'нное селе'нiе ст~ы'я
тр\оцы бы'лъ _е=си`: _е='йже ку'пнw ны'нjь съ роди'телемъ
твои'мъ предстоя`, моли` ми'рну бы'ти гра'ду и= _о=би'тели
твое'й, и= всjь^мъ рwссi^йскимъ сн~овw'мъ спасти'ся.

%<И= ны'нjь, бг~оро'диченъ:%>

%<Н%>икто'же притека'яй къ тебjь`, посра'мленъ w\т тебе`
и=схо'дитъ, преч\стая бц\де дв~о: но про'ситъ блг\дти, и=
прiе'млетъ дарова'нiе къ поле'зному проше'нiю.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>о'мъ ст~ы'я тр\оцы jа=ви'лся _е=си`, данiи'ле
блаже'нне, тjь'мже воспjьва'я тя`, ра'дуйся, вси` тебjь`
зове'мъ.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<Ц%>р~iе и= кня'зи, и= сщ~е'нныхъ собо'ри, старjь'йшины
и= велмw'жи, свjь'тлw дне'сь взыгра'йте, и= па'мять
бл~же'ннагw въ пjь'снехъ возвели'чимъ.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<В%>осхва'лимъ дне'сь вси` князе'й рwссi'йскихъ
похвалу`, бл~же'ннаго кня'зя данiи'ла, храня'ща _о=те'чество
свое` ненавjь'тнw мл~твами свои'ми.

%<Сла'ва, гла'съ и~:%>

%<Д%>не'сь весе'лiя и=сполня'ется хра'мъ бг~а на'шегw,
въ не'мже бл~говjь'рный кня'зь данiи'лъ, вели'кiй на'шъ
засту'пникъ, мощми` ст~w почива'етъ, и= всjь'хъ вjь'рнw
притека'ющихъ къ честнjь'й _е=гw` ра'цjь w=сщ~а'етъ, и=
и=сцjьле'нiе да'руя, мо'лится w= душа'хъ на'шихъ.

%<И= ны'нjь, бг~оро'диченъ:%>

%<В%>л\дчце прiими` моли^твы рабw'въ твои'хъ, и=
и=зба'ви на'съ w\т вся'кiя ну'жды и= печа'ли.

%<Тропа'рь, гла'съ д~:%>

%<К%>н~же'нiя твоегw` сла'ву w\тложи'въ, w=заря'емый
бж~е'ственною бл~года'тiю, бг~ому'дре кня'же данiи'ле, ве'сь
ра'зумъ въ ср\дце w\т су'етнагw мi'ра сегw` къ зижди'телю
неукло'ннw возложи'лъ _е=си`, и= jа='кw sвjьзда` на
восто'цjь рwссi'йскагw госуда'рства просiя'лъ _е=си`:
цjьлому'дрiемъ же и= равноа'гг~льнымъ твои'мъ житiе'мъ
тече'нiе до'брjь соверша'я, вjь'ру соблю'лъ _е=си`
непоро'чну: тjь'мъ и= по сме'рти просла'ви тя` бг~ъ въ
чудесjь'хъ, jа='кw и=сточа'еши и=сцjьл_е'нiя вjь'рнw
притека'ющымъ къ ч\стнjь'й ра'цjь твое'й: сегw` ра'ди дне'сь
пра'зднуемъ о_у=спе'нiе твое` лю'дiе твои`. ты' же, jа='кw
и='маши дерзнове'нiе ко хр\сту`: моли` спасти` _о=те'чество
твое`, и= ми'рнjьй бы'ти держа'вjь наслjь'дiя твоегw`.


%<Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:

%<На вели'цjьй вече'рни. Б%>л~же'нъ му'жъ: %<а~
а=нтiфw'нъ.%>

%<На Гд\си воззва'хъ, стiхи^ры, на и~, гла'съ s~.
Подо'бенъ: В%>се` w\тло'жше:

%<В%>сю` w\тложи'въ вре'менную сла'ву мi'ра, сiя'нiемъ
дх~а ст~а'гw просвjь'щся, данiи'ле бг~ому'дре, стра^стная
взыгра^нiя воздержа'нiемъ и=зсуши'лъ _е=си`: и= ле'гкое
_е=v\гльское бре'мя воспрiя'лъ _е=си`, кр\стъ тво'й, и=
послjь'дуя вл\дцjь хр\сту`, w=брjь'лъ _е=си` лjь'ствицу
нб\сную: по не'йже восше'дъ, дости'глъ _е=си` го'рнягw
i=ер\сли'ма, и= хр\сто'ва ца'рствiя сонаслjь'дникъ jа=ви'лся
_е=си`: и= со а='гг~лы ра'дуяся бж~е'ственнагw лицезрjь'нiя
_е=гw` наслажда'ешися: _е=го'же моли` душа'мъ на'шымъ
дарова'ти ми'ръ. ве'лiю ми'лость.

%<В%>се` w\тложи'въ нача'льство княже'нiя держа'вы
кро'тостiю нра'ва о_у=твержда'яся и= те'плjьйшимъ жела'нiемъ
къ бг~у горя`, мона'шеское житiе` воспрiя'лъ _е=си`,
бг~оподража'тельне кн~же данiи'ле: вся^ плотска^я
о_у=вяди'лъ _е=си` мудрова^нiя, и= цjьлому'дрiя сто'лпъ
показа'лся _е=си`, и= смиренному'дрствуя возвы'сился _е=си`
къ го'рнему жили'щу: и=дjь'же вы'ну хр\сту` бг~у предстоя`,
моли` душа'мъ на'шымъ дарова'ти ми'ръ и= ве'лiю ми'лость.

%<В%>се` w\тложи'въ наслажде'нiе земны'хъ веще'й,
вы'шнягw ра'ди наслажде'нiя, воздержа'нiю поревнова'лъ
_е=си`, и= страсте'й пла'мень потща'лся _е=си` о_у=гаси'ти
сле'зными пото'ки мл~твъ твои'хъ: воздержа'нiемъ же и=
поще'нiемъ, jа='кw бл~гово'нною пи'щею напита'лъ _е=си`
ду'шу твою`: тjь'мже и= непоро'чное и= пра'ведное житiе`
проходя`, дости'глъ _е=си` вл\дчня пр\сто'ла: w\т_ону'дуже
свjь'тлостьми w=заря'яся, моли` цр~я` хр\ста` душа'мъ
на'шымъ дарова'ти ми'ръ и= ве'лiю ми'лость.

%<В%>сю` возложи'въ на подвигополо'жника наде'жду,
простра'нныймi'ра пу'ть w=ста'вивъ, о_у='зкiй же
и= приско'рбный мона'шескагw житiя` ше'ствовалъ _е=си`,
бг~облаже'нне кн~же данiи'ле: порфv'ру, и= вv"ссо'нъ, и=
ца'рскую багряни'цу, сла'ву же и= бога'тство мимотеку'щее въ
ничто'же вмjьни'въ, нб\сное бога'тство и= сла'ву вjь'чную
воспрiя'ти о_у=досто'ился _е=си`: и= ны'нjь въ нетлjь'нной
жи'зни пребыва'я, моли`, _е=му'же предстои'ши, дарова'ти
душа'мъ на'шымъ ми'ръ и= ве'лiю ми'лость.

%<И='ны стiхи^ры, гла'съ в~.%>

%<К%>i'ими бж~е'ственными пjь'сньми восхва'лимъ
вели'каго кн~зя данiи'ла, въ по'стницjьхъ воздержа'нiя
рачи'теля: въ кн~же'нiи мл\срда нача'лника: вдw'въ и=
сирw'тъ предста'теля: ни'щихъ пита'теля, стра'нныхъ и=
ско'рбныхъ о_у=тjь'шителя: правосла'вныхъ побо'рника:
вражды` прогони'теля: w=би'димыхъ засту'пника: _е=го'же
ра'ди хр\сто'съ земли` рwссi'йстjьй да'руетъ ми'ръ и= ве'лiю
ми'лость.

%<К%>i'ими всепра'зднственными хвала'ми, о_у=блажи'мъ
данiи'ла бл~же'ннаго, трудолю'бнаго хр\сто'ва са'да
дjь'лателя: смиренному'дрiя чи'стое зерца'ло: и='нокwвъ
о_у=добре'нiе, прп\дбныхъ ра'дованiе: а='гг~лwвъ
собесjь'дника: нб\сныхъ жи'телей сонаслjь'дника. сла'ву
рwссi'йскiя земли`: ви'димыхъ вра^гъ побjьди'теля: _е=гw'же
ра'ди хр\сто'съ рwссi^йскимъ лю'демъ да'руетъ ми'ръ. ве'лiю
ми'лость.

%<К%>i'ими похва'льными вjьнцы` вjьнча'емъ данiи'ла
прему'драго: кн~зе'й рwссi'йскихъ похвалу`, и=сто'чника
бж~е'ственныхъ и=сцjьле'нiй не_оску'днаго: чи'стое и=
нескве'рное ст~ы'я тр\оцы жили'ще: рjь'ку чуде'съ
неисчерпа'ему: добродjь'телей пра'вило: безпло'дныхъ житiя`
подража'теля: нб\снаго граждани'на: _е=гw'же ра'ди хр\сто'съ
ва^рварскiя пw'лчища низложи`, и=мjь'яй ве'лiю ми'лость.

%<К%>i'ими радостотво'рными о_у=ста'ми возвели'чимъ
данiи'ла, свjь'тлуюsвjьзду`, на мы'сленнjьй
тве'рди рwссi'йской просiя'вшую, те'плаго засту'пника гра'ду
на'шему: су'щымъ въ бjьда'хъ ско'раго поспjь'шника: и=
всjь'хъ притека'ющихъ къ нему` и=зба'вителя: въ бра'нjьхъ
му'жа непобjьди'ма: _е=гw'же ра'ди хр\сто'съ вра^жiя
шата^нiя низложи'въ, лю'демъ свои'мъ дарова` ми'ръ и= ве'лiю
ми'лость.

%<Сла'ва, гла'съ s~.%>

%<П%>рiиди'те празднолю'бныхъ собо'ри, бг~омъ
вjьнча'ннiи ца'рiе со кня'зи, ст~и'тели со i=ер_е'и, мона'хи
со все'мъ хр\столюби'вымъ мно'жествомъ свjь'тлый ли'къ
соста'влше, давi'дскую воспое'мъ пjь'снь добропло'дной
w\т'расли а=ле_кса'ндровой бг~облаже'нному кня'зю данiи'лу:
се'й бо насажде'нъ въ бл~же'нномъ дому` _о=ц~а` своегw`,
jа='кw фi'нi_ксъ высокове'рхiй въ добродjь'телехъ
процвjь'лъ, и= да'же до преставле'нiя вjь'ренъ бы'сть
подража'тель всjь'хъ дjь'лъ роди'теля своегw`: и= ны'нjь съ
ни'мъ въ нб~сjь'хъ ку'пнw ликовству'я, мо'лится непреста'ннw
сохрани'тися _о=те'честву своему` и= держа'вjь на'шей,
побjь'ду на супоста'ты да'руяй моли'твами свои'ми.

%<И= ны'нjь, бг~оро'диченъ:%>

%<К%>то` тебе` не о_у=блажи'тъ прест~а'я дв~о; кто' ли
не воспое'тъ твоегw` преч\стаго рж\ства`; безлjь'тнw бо w\т
_о=ц~а` возсiя'вый сн~ъ _е=диноро'дный: то'йже w\т тебе`
ч\стыя про'йде, неизрече'ннw вопло'щся, _е=стество'мъ бг~ъ
сы'й и= _е=стество'мъ бы'въ человjь'къ на'съ ра'ди, не по
двою` лицу` раздjьля'емый, но во двою` _е=стеству` несли'тнw
познава'емый. того` моли` ч\стая, всебл~же'нная,
поми'ловатися душа'мъ на'шымъ.

%<Вхо'дъ. Прокi'менъ дне`. Чт_е'нiя три`.%>

%<При'тчей чте'нiе.%>

%<П%>а'мять пра'веднагw съ похвала'ми, и= бл~гослове'нiе
гд\сне на главjь` _е=гw`. Бл~же'нъ чл~вjь'къ, и='же
w=брjь'те прему'дрость: и= сме'ртенъ, и='же
о_у=вjь'дjь ра'зумъ. Лу'чше бо сiю` купова'ти, не'жели
зла'та, и= сребра` сокрw'вища. Честнjь'йшая же _е='сть
ка'менiй многоцjь'нныхъ: все' же ч\стно'е недосто'йно _е=я`
_е='сть. Долгота' бо дне'й, и= лjь'та живота` въ десни'цjь
_е=я`: въ шу'йцjь же _е=я` бога'тство и= сла'ва. w\т
о_у='стъ _е=я` и=схо'дитъ пра'вда, зако'нъ же и= ми'лость на
я=зы'цjь но'ситъ. Послу'шайте о_у=`бо мене`, _w ча^да,
честна^я бо реку` и= бл~же'нъ человjь'къ, и='же пути` моя^
сохрани'тъ: и=схо'ди бо мои`, и=схо'ди живота`, и=
о_у=готовля'ется хотjь'нiе w\т гд\са. Сегw` ра'ди молю`
ва'съ, и= предлага'ю мо'й гла'съ сыновw'мъ чл~вjь'ч_ескимъ,
jа='кw а='зъ прему'дрость о_у=стро'ихъ, совjь'тъ и= ра'зумъ
и= смы'слъ а='зъ призва'хъ, мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` любя'щыя люблю`, и='щущiи же мене` w=бря'щутъ
бл~года'ть. Разумjь'йте о_у=`бо неsло'бивiи кова'рство,
ненака'заннiи же прилага'йте сердца`. Послу'шайте мене` и=
па'ки, честна^я бо реку`: и= w\тве'рзу w\т о_у=сте'нъ
пра^вая, jа='кw и='стинjь поучи'тся горта'нь мо'й, ме'рзски
же предо мно'ю о_у=стны` лжи^выя. Съ пра'вдою вси` глаго'лы
о_у='стъ мои'хъ: ничто'же въ ни'хъ стро'потно, ниже`
развраще'нно. Вся^ пра^ва су'ть разумjьва'ющымъ, и= прw'ста
w=брjьта'ющымъ ра'зумъ. Науча'ю бо ва'съ и='стинjь, да
бу'детъ w= гд\сjь наде'жда ва'ша, и= и=спо'лнитеся дх~а.

%<При'тчей чте'нiе.%>

%<О_у=%>ста` пра'веднагw ка'плютъ прему'дрость, я=зы'къ
же непра'веднагw поги'бнетъ. О_у=стнjь` муже'й прв\дныхъ
ка'плютъ блг\дти, о_у=ста' же нечести'выхъ развраща'ются.
Мjь'рила льсти^вая ме'рзость пред\ъ гд\семъ: вjь'съ же
пра'ведный прiя'тенъ _е=му` И=дjь'же а='ще вни'детъ
досажде'нiе, та'мw и= безче'стiе: о_у=ста' же смире'нныхъ
поуча'ются прему'дрости. Соверше'нiе пра'выхъ наста'витъ
и=`хъ, и= поползнове'нiе w\трица'ющихся о_у=пасе'тъ и=`хъ.
Не по'льзуютъ и=мjь'нiя въ де'нь jа='рости, пра'вда же
и=зба'витъ w\т сме'рти. О_у='меръ пра'ведный, w=ста'ви
раска'янiе: нару'чна же быва'етъ и= посмjья'тельна
нечести'выхъ па'губа. Пра'вда непоро'чнагw и=справля'етъ
пути`, въ нече'стiе же па'даетъ непра'вда. Пра'вда муже'й
пра'выхъ и=зба'витъ и=`хъ: безсовjь'тiемъ же плjьня'ются
беззако'ннiи. Сконча'вшуся му'жу пра'ведну, не поги'бнетъ
наде'жда: похвала' же нечести'выхъ поги'бнетъ. Пра'ведникъ
w\т ло'ва о_у=бjь'гнетъ, въ негw'же мjь'сто предае'тся
нечести'вый. Во о_у=стjь'хъ нечести'выхъ сjь'ть гра'жданwмъ,
чу'вство же пра'ведныхъ бл~гопоспjь'шное. Во бл~ги'хъ
прв\дныхъ и=спра'вится гра'дъ, и= въ поги'бели нечести'выхъ
ра'дованiе. Во бл~гослове'нiи пра'выхъ возвы'сится гра'дъ,
о_у=сты' же нечести'выхъ раскопа'ется. Руга'ется гра'жданwмъ
лише'нный ра'зума, му'жъ же му'дрый безмо'лвiе во'дитъ.

%<Прему'дрости соломw'ни чте'нiе.%>

%<П%>рв\дныхъ ду'шы въ руцjь` бж~iей, и= не прико'снется
и='хъ му'ка. Непщева'ни бы'ша во _о=чесjь'хъ безу'мныхъ
о_у=мре'ти, и= вмjьни'ся w=sлобле'нiе и=схо'дъ и='хъ: и=
_е='же w\т на'съ ше'ствiе сокруше'нiе, _о=ни' же су'ть въ
ми'рjь. И='бо пред\ъ лице'мъ чл~вjь'ческимъ, а='ще и= му'ку
прiи'мутъ, о_у=пова'нiе и='хъ безсме'ртiя и=спо'лнено. И=
вма'лjь нака'зани бы'вше, вели'кими бл~годjь'тельствовани
бу'дутъ, jа='кw бг~ъ и=скуси` я=` и= w=брjь'те и=`хъ
достw'йны себjь`. Jа='кw зла'то въ горни'лjь, и=скуси`
и=`хъ, и= jа='кw всепло'дiе же'ртвенное, прiя'тъ я=`. И= во
вре'мя посjьще'нiя и='хъ возсiя'ютъ: и= jа='кw и='скры по
сте'блiю, потеку'тъ. Су'дятъ jа=зы'кwмъ, и= w=блада'ютъ
людьми`, и= воцр~и'тся гд\сь въ ни'хъ во вjь'ки.
Надjь'ющiися на'нь разумjь'ютъ и='стину, и= вjь'рнiи въ
любви` пребу'дутъ _е=му`. Jа='кw блг\дть и= мл\сть въ
прп\дбныхъ _е=гw`, и= посjьще'нiе во и=збра'нныхъ _е=гw`.

%<На лiтi'и стiхи^ры, гла'съ г~: самогла'сны.%>

%<Б%>г~оизбра'нная степеннорwссi'йская w\трасль и=
наслjь'дникъ держа'внагw пр\сто'ла бы'лъ _е=си`, бг~ому'дре
кн~же данiи'ле: на земли' бо живя`, о_у='мная _о=чеса` твоя^
возводи'лъ _е=си` къ живу'щему на нб~сjь'хъ бг~у, и= ны'нjь
все'лшися съ весе'лiемъ во дво'ръ нб~сный, бл~же'нныя души`
твоея` о_у='мную зjь'ницу w=браща'й на страну` рwссi'йскую,
и= призира'й на держа'ву наслjь'дiя твоегw` и= на гра'дъ
тво'й и= на _о=би'тель твою` ст~у'ю: въ не'йже
многоцjьл_е'бныя мо'щи твоя^ ст~ы^я хр\сто'вою бл~гостiю
су'ть храни'мы.

%<Б%>л~же'нныя души` твоея` бг~озда'нный хра'мъ
многоцjь'нными бл~голjь'пныхъ добродjь'телей би'серы
о_у=краси'въ, и= покори'въ ху'ждшее тjьломудрова'нiе лу'чшей
бг~о_обра'знjьй души` твое'й, въ го'рнiй гра'дъ i=ер\сли'мъ
всели'лся _е=си`: въ не'мже свjьтоза'рнагw вjь'чнагw
блаже'нства луче'й w=блиста'емый, со а='гг~льскими
торжеству'еши ли'ки: моли` ст~е бж~е'ственную тр\оцу спасти`
всjь'хъ правовjь'рныхъ чту'щихъ ст~у'ю па'мять твою`, и=
селе'нiй пра'ведныхъ сподо'бити.

%<К%>ро'ткаго и= смире'ннаго се'рдцемъ возлюби'въ
хр\ста`, киче'нiе возненави'дjьлъ _е=си`, и= дш~еполе'знымъ
смире'нiя путе'мъ ше'ствовавъ, w=ста'вя кн~жескую вла'сть и=
многосу'етное мiрско'е житiе`, всели'лся _е=си` въ мн\сты'рь
бг~оуго'днагw мона'шескагw по'двига, пресла'вне чудотво'рче
кн~же данiи'ле, въ не'мже бл~гi'й послу'шникъ бы'въ,
бг~опоспjь'шнw смиренному'дрiемъ въ нб\сныя вше'лъ _е=си`
w=би'тели: и='хже и= на'мъ сподо'битися хр\сту` гд\су i=и~су
помоли'ся.

%<Сла'ва, гла'съ д~:%>

%<В%>есели'ся и= ра'дуйся цр\ствующiй гра'де Москво`, и=
да и=гра'ютъ сы'ны твоя^ въ тебjь` свjь'тлw торжеству'юще,
въ па'мять бл~говjь'рнагw кн~зя данiи'ла, w\т ко'рене
а=ле_кса'ндрова произра'стша, вдw'въ, сирw'тъ и=
ни'щихъ пита'теля, скорбя'щихъ о_у=тjь'шителя, и=
прибjьга'ющихъ ско'ра помо'щника и= засту'пника: _е=гw'же
дне'сь честнjь'й ра'цjь предстоя'ще, бл~гоговjь'йнw
покланя'ющеся возопiе'мъ: бг~облаже'нне кн~же данiи'ле,
моли'твами твои'ми да'руй лю'демъ твои^мъ ми'ръ и= ве'лiю
ми'лость.

%<И= ны'нjь, бг~оро'диченъ:%>

%<П%>ри'зри на мол_е'нiя твои'хъ ра^бъ всенепоро'чная,
о_у=толя'ющи лю^тая на ны` вwста'нiя, вся'кiя ско'рби на'съ
и=змjьня'ющи. тя' бо _е=ди'ну, тве'рдое и= и=звjь'стное
о_у=тверже'нiе и='мамы, и= твое` предста'тельство
стяжа'хомъ, да не постыди'мся вл\дчце, тя` призыва'ющiи.
потщи'ся на о_у=моле'нiе, тебjь` вjь'рнw вопiю'щихъ:
ра'дуйся вл\дчце, всjь'хъ по'моще, ра'досте и= покро'ве, и=
спасе'нiе ду'шъ на'шихъ.

%<На стiхо'внjь стiхи^ры, гла'съ д~. Подо'бенъ: Jа='%>кw
до'бля:

%<З%>ва'нiю вл\дки твоегw` хр\ста`, и='же рече`: гряди`
въ слjь'дъ мене`, о_у=се'рднw послjь'довалъ _е=си`,
бг~ому'дре кн~же данiи'ле, взе'мъ бо кр\стъ непобjьди'мое
_о=ру'жiе, на стра^сти па^губныя му'жески о_у=крjьпи'вся,
побjьди'лъ _е=си` ви'димыхъ и= неви'димыхъ врагw'въ
пw'лчища, и= здjь` пожи'въ бг~оуго'днw, ны'нjь на нб~сjь'хъ
почива'еши съ ми'ромъ.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<Т%>ерпjь'нiе мно'гое стяжа'въ w\т зави'ствующихъ на
твое` _о=те'чественное наслjь'дiе, премо'глъ _е=си` вся^
приключи'вшыяся напа^сти, бл~говjь'рный кн~же данiи'ле,
благомо'щнымъ посто'мъ и= бг~опрiя'тною моли'твою, нб\сная
дарwва'нiя w\т хр\ста` прiе'мъ врачева'ти вся^кiя бwлjь'зни:
да'руй о_у='бw и= на'мъ вся'кихъ бjь'дъ свобожде'нiе.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Б%>г~ому'дреннымъ смы'сломъ въ за'повjьдехъ бж~iихъ
пре'былъ _е=си` тве'рдъ, правосла'вною о_у=крjьпля'емь
вjь'рою: крjь'пцjь w=правда^нiя гд\сня соверша'я,
бг~облаже'нне кн~же данiи'ле, житiя` цjьлому'дрiемъ въ
по'стничествjь пожи'лъ _е=си`: бг~опрiя'тными моли'твами
о_у=диви'лъ _е=си` лю'ди своя^, и='мже и=спроси` о_у=
хр\ста` бг~а ве'лiю ми'лость.

%<Сла'ва, гла'съ s~:%>

%<В%>озсiя` дне'сь ра'достная па'мять всjь^мъ
благоч_ести'вымъ лю'демъ, па'че же гра'ду москвjь`, въ
не'мже лежа'тъ ст~ы^я мо'щи всеблаже'ннагw кня'зя данiи'ла,
и='же къ честнjь'й _е=гw` ра'цjь вjь'рнw приходя'щихъ w\т
бjь'дъ и=збавля'етъ, и= вра^жiя навjь'ты разоря'етъ,
_о=те'честву о_у=строя'етъ ми'ръ, и= w= всjь'мъ ро'дjь
рwссi'йскомъ непреста'ннw мо'литъ всебл~га'го бг~а, да w\т
вся'кихъ бjь'дъ и= напа'стей и=зба'влшеся, полу'чимъ вси`
моли'твами _е=гw` ца'рство нб\сное.

%<И= ны'нjь: бг~оро'диченъ:%>

%<Т%>воре'цъ и= и=зба'витель мо'й преч\стая, хр\сто'съ
гд\сь, и=з\ъ твои'хъ ложе'снъ проше'дъ, въ мя` w=болкi'йся,
пе'рвыя кля'твы а=да'ма свободи`. тjь'мже ти` всеч\стая,
jа='кw бж~iи мт~ри же и= дв~jь, вои'стинну, вопiе'мъ
немо'лчнw, ра'дуйся а='гг~льски, ра'дуйся вл\дчце,
предста'тельство и= покро'ве, и= спасе'нiе ду'шъ на'шихъ.

%<На бл~гослове'нiи хлjь'бwвъ, тропа'рь гла'съ д~,
два'жды: пи'санъ на ма'лjьй вече'рни: и= Б%>ц\де дв~о: %<И=
чте'нiе. На о_у='трени на Б%>г~ъ гд\сь, %<тропа'рь ст~а'гw,
два'жды: Сла'ва, и= ны'нjь, бг~оро'диченъ: _Е='%>же w\т
вjь'ка о_у=тае'ное:

%<По а~-мъ стiхосло'вiи сjьда'ленъ, гла'съ _е~,%>

%<Подо'бенъ: С%>обезнача'льное сло'во:

%<Б%>л~гi'й jа=ре'мъ и= ле'гкое _е=v\глiя за'повjьдей
бж~iихъ бре'мя, бг~ому'дренне, возжела'лъ _е=си` носи'ти,
досточу'дне кня'же данiи'ле, и= въ таково'мъ трудjь` и=
по'двизjь велiа'рwва sлокw'знства попра'въ, не
w=бремени'лся _е=си` грjьха'ми, добродjь'тельми же
благоукра'сился _е=си`: тjь'мъ и= ле'гкw преше'лъ _е=си` въ
нб\сныя _о=би'т_ели.

%<Два'жды.%>

%<Сла'ва, и= ны'нjь, бг~оро'диченъ:%>

%<Т%>ебе` нб\сную цр~цу, дв~у и= бц\ду вси` ро'ди
блажи'мъ: ты' бо _е=ди'на крjь'пкая и= те'плая
предста'тельница ро'ду человjь'ческому: непреста'ннw о_у='бw
моли`, _е=го'же родила` _е=си` па'че _е=стества` бг~а
сло'ва, да грjьхо'внагw тя'жка бре'мене свободи'тъ ны`, и=
цр\ствiя своегw` наслjь'дники пока'жетъ.

%<По в~-мъ стiхосло'вiи сjьда'ленъ, гла'съ д~.
Подо'бенъ: О_у=%>диви'ся i=w'сифъ:

%<П%>о _о='бразу бж~iю благоро'дiе бг~отво'рныя души`
и=мjь'я, _о='ч~е прп\дбне и= чудотво'рче данiи'ле,
непреста'ннw во все'мъ твое'мъ житiи`, бг~отворя'щей всjь'хъ
су'щихъ винjь`, тр\оческому въ бж~ествjь` _е=ди'нству
воспере'нъ бг~омы'сленнjь бы'лъ _е=си`: тjь'мже и= по
подо'бiю вся'кимъ достодо'лжнствомъ бл~гоче'стiя
благоукраси'лся _е=си` соверше'нне: моли` творца` на'шего
гд\са, да на'съ согрjь'шшихъ спасе'тъ, и= по подо'бiю
благочести'вы сотвори'тъ.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>диви'шася вся^ нб\сная чинwнача'лiя, и= на
земли` живу'щiи человjь'цы w= тебjь`, бг~ома'ти вл\дчце,
jа='кw сподо'билася _е=си` преесте'ственнw роди'ти пло'тiю
v=поста'сное бг~а _о=ц~а` сло'во, и= jа='кw мы'сленный
кiвw'тъ, содержа'вшiй въ себjь`, не мwv"се'овы бг~wпи'санныя
скрыжа^ли, но са'мую v=поста'сь тр\очныя зари`,
законода'теля ве'тхагw и= но'вагw завjь'та i=и~са хр\ста`
гд\са на'шегw: и='мже прешла` _е=си` пло'тiю въ гw'рняя
жили^ща: _е=го'же, преч\стая дв~о, моли` спасти` ду'шы
на'шя.

%<Посе'мъ полv"еле'й: та'же припjь'въ, со стiха'ми:%>

%<О_у=%>блажа'емъ тя`, бл~говjь'рный кня'же данiи'ле, и=
чте'мъ ст~у'ю па'мять твою`: ты' бо мо'лиши w= на'съ хр\ста`
бг~а на'шего.

%<_Псало'мъ со стiхи` прп\дбническiй. По полv"еле'и,
сjьда'ленъ гла'съ и~.%>

%<Подо'бенъ: П%>рему'дрости:

%<Б%>л~гоче'стнw и= ст~w житiе` твое` соверши'въ,
бг~оуго'денъ показа'лся _е=си` власти'тель и=мени'тагw
гра'да москвы`: престо'лъ и=мjь'я, и= держа'ву вла'сти
твоея` о_у=правля'я бг~озако'ннjь, и= въ бг~а и='стиннаго
вjь'руя, w\т всjь'хъ врагw'въ цр~ковь ст~у'ю и= вся^ лю'ди
защища'я, непобjьди'мь jа=ви'лся _е=си`, данiи'ле
приснопа'мятнjь _о='ч~е на'шъ: бг~оудобри'вся же
мона'шескимъ житiе'мъ, и= а='гг~льски во _о=би'тели
смиренному'дрствуя, на ве'рхъ добродjь'телей возше'лъ
_е=си`, прекра'снагw рая` наслjь'дiе прие'мь: моли` хр\ста`
гд\са прегрjьше'нiй w=ставле'нiе дарова'ти чту'щымъ ст~у'ю
па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Р%>а'дуйся бц\де дв~о мт~и всеч\стая, непоро'чное
вjь'чныя жи'зни зерца'ло: бг~а _о=ц~а` бл~говоле'нiе: бг~а
сн~а жили'ще: бг~а дх~а ст~а'гw дjь'йство: _е=ди'нагw
трiv"поста'снагw бж~ества` бл~гоукраше'нная и= соверше'нная
чистоты` _о=би'тель: ра'дуйся ключу` цр\ства нб\снагw,
w\тверза'ющiй вхо'дъ всjь^мъ къ тебjь` притека'ющымъ, и=
зову'щымъ тебjь`: ра'дуйся вл\дчце, пода'ждь всjь^мъ
здра'вое, и= бл~говре'менное пребыва'нiе, и= вjь'чна рая` со
ст~ы'ми всjь'ми наслjь'дiе.

%<Степе'нна, а~-й а=нтiфw'нъ, д~-гw гла'са. Прокi'менъ,
гла'съ д~: Ч%>естна` пред\ъ гд\семъ сме'рть прп\дбныхъ
_е=гw`. %<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми; %<В%>ся'кое дыха'нiе: %<_Е=v\глiе матfе'а,
зача'ло м~г.%>

%<По н~-мъ _псалмjь` стiхи'ра, гла'съ s~:%>

%<П%>рiиди'те дне'сь держа'внагw гра'да москвы` наро'ди,
во _о=би'тель вели'кагw и= чу'днагw кня'зя данiи'ла, въ
де'нь пра'здника _е=гw`веселя'щеся, и= въ хра'мъ
бг~а на'шегw вни'демъ, и= къ ра'цjь моще'й о_у=го'дника
_е=гw` прите'кше, дх~о'вный соста'вимъ ли'къ, пjь'сненными
похвала'ми воспое'мъ, гл~юще: ра'дуйся земны'й а='гг~ле,
и='же а='гг~льскому житiю` подража'вый чи'стымъ житiе'мъ
свои'мъ: ра'дуйся граждани'не нб\сный, и= вjь'чныя ра'дости
наслjь'дниче, и='же прiе'мый бл~гi'й jа=ре'мъ вл\дки своегw`
хр\ста`, и= легкw` понесы'й: и= ны'нjь преблаже'нне кн~же
данiи'ле, воспрiе'мый мзду` трудw'въ свои'хъ, и= вше'дый въ
ра'дость гд\са твоегw`, и= jа='кw и=мjь'я дерзнове'нiе къ
нему`, моли` въ ми'рjь пребыва'ти всjь^мъ, правосла'внw
чту'щымъ ст~у'ю па'мять твою` получи'ти w\т хр\ста` бг~а
ве'лiю ми'лость.

%<Канw'нъ бц\ды со i=рмосо'мъ на s~: и= ст~а'гw два`
канw'на на и~.%>

%<Канw'нъ ст~а'гw, _е=гw'же краегране'сiе си'це.
П%>осли` мнjь` благода'ть твою` хр\сте`, да просла'влю
твоего` о_у=го'дника.

%<Пjь'снь а~. I=рмо'съ: гла'съ д~.%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кр\сто_обра'зными
мwv"се'овыма рука'ма, а=мали'кову си'лу въ пусты'ни,
побjьди'лъ _е='сть.

%<П%>росвjьти' ми о_у='мъ, и= w=зари` моя^ чу^вства,
согрjьше'нiй мра'къ души` моея` w\тгна'въ, хр\сте` бж~е, да
чи'стою со'вjьстiю возмогу` пjь'снь соста'вити, и=
возвели'чити твоего` о_у=го'дника бл~же'ннаго кн~зя
данiи'ла.

%<С%>вjьтолу'чными блиста'нiи дх~а ст~а'гw w=сiява'емый
jа=ви'лся _е=си` пресвjь'тлый свjьти'льникъ рwссi'йскiя
земли` бг~ому'дре кн~же данiи'ле: тjь'мъ ны'нjь
свjьтоза'рному тр\оческому свjь'ту предстоя`, моли` w=
наслjь'дiи держа'вы твоея`.

%<И=%>з\ъ мла'да себе` самаго` бг~у w=святи'лъ _е=си`,
и= чре'зъ всю` жи'знь твою` бы'лъ _е=си` и='стинный
хр\сто'ва _е=v\глiа подража'тель: тjь'мъ и= наслjь'дникъ
бж~е'ственнагw цр\ствiя позна'лся _е=си`, приснопа'мятне
кн~же данiи'ле.

%<Бг~оро'диченъ:%>

%<С%>jьдя'щаго на херувi'мjьхъ творца` ты` _е=ди'на
бг~оневjь'сто на w=б\ъя'тiяхъ носи'ти сподо'билася _е=си`,
и= jа=ви'лася _е=си` w\т всjь'хъ родw'въ бг~а сло'ва
прiя'телище досто'йное.

%<Другi'й канw'нъ, гла'съ и~. Пjь'снь а~. I=рмо'съ:%>

%<П%>ои'мъ гд\сви, прове'дшему лю'ди своя^ сквозjь`
чермно'е мо'ре, jа='кw _е=ди'нъ сла'внw просла'вися.

%<W=%> ца'рствjь нб\снjьмъ вы'ну помышля'я, земну'ю
w=ста'вилъ _е=си` вла'сть, _е=ди'наго всjь'хъ цр~я` бг~а
возлюби'въ: съ ни'мже ны'нjь водворя'яся въ нб\сныхъ
_о=би'телехъ, моли` _е=го` w= чту'щихъ тя`, досточу'дне
данiи'ле.

%<W\т%> са'мыхъ пеле'нъ ма'тернихъ и=збра' тя вл\дка, и=
jа='кw хра'мъ ч\стый и= непоро'чный ду'шу твою` w=ст~и`, и=
пред\ъугото'ва въ жили'ще себjь`, и= просла'ви тя` въ
чудесjь'хъ бг~облаже'нне о_у=го'дниче хр\сто'въ данiи'ле.

%<М%>ладе'нецъ по бж~е'ственномъ роди'телjь твое'мъ
w=ста'влшися, бг~омъ воспи'танъ, и= наста'вленъ _е=си`,
всjь'хъ роди'тельскихъ дjь'лъ и='стинное зерца'ло показа'лся
_е=си` бл~же'нне.

%<Бг~оро'диченъ:%>

%<Jа='%>кw дв~у _е=ди'ну въ жена'хъ тя` без\ъ сjь'мене
ро'ждшую бг~а пло'тiю, вси` о_у=блажа'емъ ро'ди
человjь'честiи: и= наде'жду на тя` возложи'вше, спаса'емся:
и= къ тебjь` прибjьга'юще, w\т вся'кихъ бjь'дъ
свобожда'емся.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя` хр\сте`, зову'щи:
ты` моя` крjь'пость гд\си, и= прибjь'жище и=
о_у=твержде'нiе.

%<З%>ако'ну сп~сову покаря'ющеся всесла'вне данiи'ле,
сладостра'стiеплотско'е w\три'нулъ _е=си`:
добродjь'тельною же душе'ю свjь'тлw просвjьща'яся,
небе'снагw ца'рствiя дости'глъ _е=си`.

%<В%>ели'кое цр~кви бы'лъ _е=си` о_у=краше'нiе, въ
не'йже хр\сту` цр~ю` сла'вы наслjь'дникъ нб\снагw хра'ма
показа'лся _е=си` бл~же'нне: и=дjь'же со а='гг~лы о_у=же`
пjь'ти творцу` о_у=досто'ился _е=си`.

%<Т%>ерпя` потерпjь'лъ _е=си` гд\са, и= о_у=слы'ша тя`,
и= вня'тъ гла'су непреста'ннагw моле'нiя твоегw`, и= воззва'
тя къ вjь'чному весе'лiю, ра'йскаго сотвори'въ наслjь'дника.

%<Бг~оро'диченъ:%>

%<В%>л\дчце блага'я, всjь'хъ творца` во о_у=тро'бjь
твое'й заче'ншая, и= ро'ждшая мi'ру сп~са и= гд\са: _е=го'же
моли`, да и=зба'витъ на'съ w\т вся'кихъ и=скуше'нiй, и= въ
чи'стомъ житiи` соблюде'тъ на'съ.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`
гд\си, ты` _е=си` свjь'тъ w=мраче'нныхъ, и= пое'тъ тя` дх~ъ
мо'й.

%<П%>ло'дными добродjь'тельми о_у=краша'емь, вся'ку
тлjь'емую сла'дость жите'йскую jа='вjь w\трази'лъ _е=си`, къ
бж~iей добро'тjь непреста'ннw взира'ющи.

%<Jа='%>кw о_у=краше'нiемъ чуде'съ w=дjь'янъ всегда`
чудотво'рецъ jа=ви'лся _е=си`: мiрска'гw о_у='бw вре'да и=
на'съ и=зба'ви бл~же'нне, да пое'мъ вы'ну бг~а,
просла'вльшаго тя`.

%<Ц%>jьлому'дрiе соблю'дши, и= _е=v\гльскимъ
о_у=кра'шенъ ра'зумомъ, смиренному'дрствовалъ _е=си` w=
хр\стjь`: и= ны'нjь съ ни'мъ вjь'чнw ра'дуешися.

%<Бг~оро'диченъ:%>

%<Р%>одила` _е=си` мт~и дв~о чи'стая свjь'тъ
непристу'пный, и='же ве'сь мi'ръ просвjьща'етъ
jа=сносiя'тельными заря'ми своегw` бж~ества`.

%<Сjьда'ленъ, гла'съ д~:%>

%<W\т%> ко'рене блага'гw прекра'сная вjь'твь и=зра'слъ
_е=си`, а='ки бл~гоуха'нный крi'нъ добродjь'тельми
о_у=кра'шенъ бы'лъ _е=си`, призира'я ми'лостiю на ни'ща и=
о_у=бо'га, и= на вся^ подвла^стныя тебjь` лю'ди, бл~же'нне
и= приснопа'мятне кня'же данiи'ле, sлwвjь'рныя же и=
вражд_е'бныя въ любо'вь и= смире'нiе приклони'въ, въ
бдjь'нiяхъ и= трудjь'хъ бг~оуго'днw пожи'лъ _е=си`, и=
досто'йную мзду` w\т гд\са твоегw` прiя'лъ _е=си`: того`
о_у=`бо моли`, дарова'ти душа'мъ на'шымъ ми'ръ и= ве'лiю
ми'лость.

%<Сла'ва, и= ны'нjь: б%>г~оро'диченъ:

%<Б%>ж~е'ственная ски'нiа была` _е=си` _е=ди'на
преч\стая дв~о мт~и, чистото'ю а='гг~лы превозше'дшая, и=
заче'ншая во о_у=тро'бjь твое'й пребезнача'льнаго сло'ва,
собезнача'льна же _о=ц~у`, и= сего` всему` мi'ру
и=зба'вителя ро'ждшая, мене` па'че всjь'хъ w=скверне'на
плотски'ми прегрjьше'ньми w=чи'сти моли'твъ твои'хъ
бж~е'ственными вода'ми, подаю'щи души` мое'й ми'ръ и= ве'лiю
ми'лость.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`,
со'лнце прв\дное ста` въ чи'нjь свое'мъ, досто'йнw
взыва'ющи: сла'ва си'лjь твое'й гд\си.

%<Jа='%>коже зла'то _о=гне'мъ, сщ~е'ннjьйше,
воздержа'нiемъ ч\стно'е тjь'ло твое` w=чи'стивъ кра'сно
показа'лъ _е=си` творцу`: сегw` ра'ди тебjь` порфv'ру
нетлjь'нну вjь'чнагw бл~же'нства дарова`.

%<Р%>о'дъ и= бога'тство и= держа'ву хр\ста` ра'ди
w=ста'вивъ, и= взе'мъ кр\стъ сво'й, подвиза'лся _е=си`
бг~олjь'пнw: тjь'мъ ны'нjь съ прп\дбныхъ ли'ки ра'дуешися.

%<Р%>евнова'въ въ добродjь'телехъ бг~wму'дрымъ
_о=ц~_е'мъ, _е=v\гльскоесjь'мя бж~iя словесе` въ
ср\дцjь твое'мъ насади'лъ _е=си`, и= пло'дъ прине'слъ _е=си`
вл\дцjь: тjь'мъ и= мзду` w\т негw` прiя'лъ _е=си`
досто'йную.

%<Бг~оро'диченъ:%>

%<Р%>одила` _е=си` въ лjь'то безлjь'тнаго, преч\стая,
бы'вша бг~очеловjь'ка: того` о_у=`бо прилjь'жнw моли`, да
свободи'тъ вjь'чнагw муче'нiя, и= спасе'тъ по _о='бразу
своему` созда'ннаго человjь'ка.

%<И='нъ. I=рмо'съ:%>

%<П%>р\оро'къ а=вваку'мъ о_у='мныма _о=чи'ма прови'дjь
гд\си, прише'ствiе твое`. тjь'мъ и= вопiя'ше: w\т ю='га
прiи'детъ бг~ъ, сла'ва си'лjь твое'й, сла'ва снисхожде'нiю
твоему`.

%<О_у=%>мертви'лъ _е=си` вся^ пло'ти смертоно'сныя
стра^сти блг\дтiю хр\сто'вою: тjь'мъ животво'рными твои'хъ
чуде'съ приложе'ньми стра'ждущыя w=живи` и= вра'тъ
сме'ртныхъ и=зба'ви.

%<Щ%>ито'мъ w=гради'вшись бл~гоче'стiя, бы'лъ _е=си`,
бл~же'нне, _о='бразъ лю'демъ гд\снимъ въ нача'лствjь
княже'нiя, и= въ пребыва'нiи мона'шества: тjь'мъ вси` тебе`
о_у=блажа'емъ.

%<И=%>сто'чникъ чуде'съ jа=ви'ся гро'бъ тво'й,
бг~облаже'нне кня'же данiи'ле: къ нему'же вjь'рою
приходя'щiи, и= кла'няющiися ч\стнjь'й твое'й ра'цjь,
жела'_емая прiе'млютъ и=сцjьл_е'нiя.

%<Бг~оро'диченъ:%>

%<М%>т~рь тя` бж~iю вjь'мы вси`, и= по рж\ствjь`
jа='вльшуюся нетлjь'нну дв~у: тjь'мъ моли` и=з\ъ тебе`
ро'ждшагося, да и=зба'витъ вjь'чнагw тлjь'нiя всjь'хъ
вjь'рою воспjьва'ющихъ тя`.

%<Пjь'снь _е~. I=рмо'съ:%>

%<Т%>ы` гд\си мо'й свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=з\ъ мра'чна невjьдjь'нiя,
вjь'рою воспjьва'ющыя тя`.

%<_О=%>гне'мъ любве` бж~iя непреста'ннw распаля'яся,
w=ста'вивъ мi'ръ, во _о=би'тели мона'шествовати и=зво'лилъ
_е=си`, всеч\стне: тjь'мъ дарова'ньми дх~а ст~а'гw
w=богаще'нъ, чудодjь'йствомъ лю'ди спаса'еши.

%<С%>е` хра'мъ тво'й чудесы`, всебл~голjь'пнw, jа='кw
sвjьзда'ми свjь'тлыми о_у=краша'ется, и= веселя'ся всегда`
блажи'тся, и= всеч\стну'ю твою` па'мять пра'зднуетъ
благоч\стнw, вели'кiй чудотво'рче данiи'ле.

%<Р%>азли'чныхъ напа'стей и= бjь'дъ нахожде'нiе твои'ми
мл~твами w\трази`, бг~облаже'нне кн~же данiи'ле, и= всjь^мъ
о_у=се'рднw соверша'ющымъ всепра'зднственную па'мять твою`,
грjьхw'въ w=ставле'нiе и=спроси`.

%<Бг~оро'диченъ:%>

%<Т%>ебе` _е=ди'ну по бз~jь и='мамы предста'тельницу
ро'да на'шегw: тебе` о_у='бw про'симъ, jа='кw и='маши
дерзнове'нiе къ сн~у твоему` и= бг~у на'шему, помоли'ся къ
нему`, во _е='же спасти'ся на'мъ.

%<И='нъ. I=рмо'съ:%>

%<О_у='%>тренююще вопiе'мъ ти`, гд\си спаси' ны: ты' бо
_е=си` бг~ъ на'шъ, ра'звjь тебе` и=но'гw не вjь'мы.

%<Т%>jьку^щая и= тлjь^нная презрjь'въ, нетлjь^нная
сподо'бился _е=си` зрjь'ти: и=дjь'же вы'ну хр\ста`
прославля'я, моли` _е=го`, да на'съ вjь'чныя своея` сла'вы
наслjь'дникwвъ пока'жетъ.

%<Б%>л~гонра'внw и= добродjь'тельнw въ кня'жестве
пожи'лъ _е=си`, и= а='гг~льскому подража'въ житiю`, во
_о=би'тель всели'лся _е=си`, ю='же са'мъ _е=си` созда'лъ, и=
въ не'й чи'стымъ пожи'въ житiе'мъ, ны'нjь въ нб\сныхъ
водворя'ешися _о=би'телjьхъ.

%<Jа='%>кw предста'теля тя` и= засту'пника гра'ду
твоему`, и= _о=би'тели твое'й, и= всjь^мъ лю'демъ
рwссi^йскимъ показа` бг~ъ: защища'й о_у=`бо гра'дъ тво'й:
ми'рну же и= во все'мъ дово'льну содjь'лай _о=би'тель, и=
лю'демъ твои'мъ спасе'нiе и=схода'тайствуй.

%<Бг~оро'диченъ:%>

%<П%>ренепоро'чная нетлjь'нная _о=трокови'це бг~ома'ти
вл\дчце, при'зри на рабы^ твоя^ вjь'рнw прибjьга'ющыя под\ъ
кро'въ тво'й, и= моли` сн~а своего`, w\т вся'кихъ бjь'дъ
и=зба'вити на'съ.

%<Пjь'снь s~: I=%>рмо'съ:

%<П%>ожру' ти со гла'сомъ хвале'нiя гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
мл\сти w\т ре'бръ твои'хъ и=сте'кшею кро'вiю.

%<П%>редстоя` пр\снw пр\сто'лу тр\очныя бл~года'ти, со
всjь'ми ра'дуяся а='гг~лы и= мi'ру и=сцjьле'нiй бога'тство
подава'я, спаси` всjь'хъ на'съ моли'твами твои'ми.

%<W\т%>верзо'шася тебjь` дв_е'ри _е=д_е'мскiя, и=
жи'тели нб\сныя съ вели'кимъ весе'лiемъ и= ра'достiю тя`
прiя'ша: и=дjь'же съ ни'ми ра'дуяся, вы'ну всjь'хъ
ми'лостивнw посjьща'й, и= вjь'рнw чту'щихъ тя` помина'й.

%<Jа=%>ви'лся _е=си` лю'демъ твои^мъ предста'тель
те'плый: вдw'въ и= сирw'тъ засту'пникъ: ни'щихъ пита'тель:
скорбя'щихъ о_у=тjьше'нiе: гра'ду, и= _о=би'тели твое'й
о_у=твержде'нiе.

%<Бг~оро'диченъ:%>

%<Jа=%>ви'лася _е=си` и=зба'вительница ро'да
чл~вjь'ческагw мт~и бг~а на'шегw: тjь'мъ ти` вjь'рнw
припа'даемъ, сн~а твоего`, jа='кw бл~га, моли`
всенепоро'чная w\т вся'кихъ бjь'дъ и= и=скуше'нiй и=зба'вити
ны`.

%<И='нъ. I=рмо'съ:%>

%<Р%>и'зу мнjь` пода'ждь свjь'тлу, w=дjья'йся свjь'томъ
jа='кw ри'зою, многоми'лостиве хр\сте` бж~е на'шъ.

%<Д%>а'ръ бж~iй жела'емый да'лся _е=си` рwссi'и,
бога'тыми чуде'съ дара'ми сiя'ющъ: тjь'мъ вы'ну тр\очными
w=зар_е'нiи w=сiява'емь, мно'жеству ст~ы'хъ ли^къ
сликоствова'ти сподо'бился _е=си`.

%<Р%>а'ка, и=дjь'же лежа'тъ ч\стны^я твоя^ и= ст~ы^я
мо'щи, бг~облаже'ннекн~же данiи'ле, и=сто'чникъ
чуде'съ и=злива'етъ съ вjь'рою приходя'щымъ и=
покланя'ющымся тебjь`.

%<Б%>л~же'нъ гра'дъ, бл~же'нна и= _о=би'тель, въ не'йже
въ житiи` твое'мъ подвиза'тися и=зво'лилъ _е=си`, и= по
сме'рти твое'й, jа='кw многоцjь'нный да'ръ, мо'щи твои`
w=ста'вивъ, призира'еши на всjь'хъ живу'щихъ въ не'й.

%<Бг~оро'диченъ:%>

%<В%>о мнw'гiя бjьды` и= напа'сти впа'дъ, бу'рею
w=держи'мъ безчи'сленныхъ согрjьше'нiй: сегw` ра'ди къ
тебjь`, jа='кw къ те'плому предста'тельству прибjьга'ю дв~о,
моли` и=з\ъ тебе` воплоще'ннаго бг~а, да прегрjьше'нiй
w=ставле'нiе пода'стъ рабу` твоему`.

%<Конда'къ, гла'съ д~:%>

%<И=%>збра'нный бг~омъ w\т чре'слъ роди'тельскихъ, и=
воспи'танный w\т младе'нчества въ зако'нjь гд\сни въ му'жа
соверше'нна, и= про'мысломъ вы'шнягw, и=мени'тагw гра'да
москвы` наслjь'дiе кня'жества прiе'мъ, вjь'ренъ строи'тель
бл~гоч_ести'вымъ лю'демъ твои^мъ показа'лся _е=си`,
бг~облаже'нне данiи'ле: и='хже _о='бразомъ свои'мъ
наставля'я, и= поуча'я за'повjьдемъ гд\снимъ вы'ну, путе'мъ
веду'щимъ въ живо'тъ вjь'чный пр\снw ше'ствуя, нб\снагw
цр\ства дости'глъ _е=си`: и=дjь'же со а='гг~льскими
водворя'яся ли'ки, пое'ши бг~у: а=ллилу'iа.

%<I='косъ:%>

%<А='%>гг~лъ во пло'ти на земли` показа'лся _е=си`,
бг~ому'дре кня'же данiи'ле, сла'вя непреста'ннw творца` нб~а
и= земли`: вся'кимъ бо _о='бразомъ во'лю _е=гw` чре'зъ всю`
твою` жи'знь и=спо'лнити потща'лся _е=си`, всjь^мъ
бл~готворя`, прiя'лъ _е=си` w\т хр\ста` да'ръ чудотворе'нiя:
тjь'мже зове'мъ ти`: ра'дуйся, jа='кw w\т младе'нства бг~омъ
и=збра'нный: ра'дуйся,jа='кw тjь'мже въ
гражда'нство нб\сное зва'нный: ра'дуйся, jа='кw держа'ву
вла'сти твое'й бл~гоче'стiемъ и= пра'вдою о_у=краси'лъ
_е=си`: ра'дуйся, jа='кw на враги` sловjь'рцы и=
враждотво'рцы w\т бг~а получи'вый побjь'ды: ра'дуйся, jа='кw
w=ста'вивъ мi'ръ преле'стный, къ ти'хому приста'нищу
равноа'гг~льскагw житiя` прите'клъ _е=си`, въ не'мже
показа'лъ _е=си` всjь^мъ _о='бразъ воздержа'нiя: ра'дуйся,
jа='кw за толи'кiи по'двиги твоя` сподо'бивыйся w\т хр\ста`
бл~года'ти, и= чуде'съ дарова'нiя: ра'дуйся, jа='кw въ нб~jь
со всjь'ми ст~ы'ми бг~онача'льную тр\оцу зри'ши, и= то'й
вы'ну пое'ши: а=ллилу'iа.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы, персi'дстjьй,
любо'вiю бл~гоче'стiя па'че, не'жели пла'менемъ w=паля'еми
взыва'ху: бл~гослове'нъ _е=си` въ хра'мjь сла'вы твоея`
гд\си.

%<О_у='%>тренневавъ къ бг~у w\т младе'нства, всебога'те,
тьмы` и=збjь'глъ _е=си` тjьле'сныхъ страсте'й,
воздержа'нiемъ и= да'ромъ чуде'съ w=богати'лся _е=си`,
прп\дбне: и= ны'нjь съ го'рними водворя'яся ли'ки, пое'ши
творцу` бл~гослове'нъ _е=си` въ хра'мjь сла'вы твоея` гд\си.

%<В%>о всю` рwссi'ю про'йде сла'ва чуде'съ твои'хъ,
бл~же'нне, и='миже просвjьти'лъ _е=си` лю'ди твоя^, и=`же
твои'мъ чудодjь'йствомъ w\т вся'кихъ бjь'дъ и= напа'стей
и=збавля'еми, пою'тъ творцу` бл~гослове'нъ _е=си` въ хра'мjь
сла'вы твоея` гд\си.

%<П%>jь'сньми и= пjь'ньми дх~о'вными хва'лимъ тя`,
бл~же'нне, и= ч\стну'ю твою` и= многоцjьле'бную w=бстоя'ще
ра'ку, си'це вопiе'мъ просла'вльшему тя` творцу`:
бл~гослове'нъ _е=си` въ хра'мjь сла'вы твоея` гд\си.

%<Бг~оро'диченъ:%>

%<Д%>в~а пребыла` _е=си` по рж\ствjь`: jа='коже была`
_е=си` пре'жде рж\ства`: бг~а бо сло'ва родила` _е=си`,
и=збавля'ющаго ны` хода'тайствомъ свои'мъ:_е=му'же
вjь'рнiи непреста'ннw пое'мъ: бл~гослове'нъ _е=си` въ
хра'мjь сла'вы твоея` гд\си.

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша. вопiю'ще:
бл~гослове'нъ _е=си` гд\си, бж~е во вjь'ки.

%<С%>топа'ми послjь'дуя jа='вjь всеблаже'ннагw роди'теля
твоегw` а=ле_кса'ндра, бг~ому'дре приснопа'мятне кн~же
данiи'ле, наслjь'дiе кня'жества моско'вскагw воспрiя'лъ
_е=си`: послjьди' же и='ноческимъ житiе'мъ преше'лъ _е=си`
въ гw'рняя w=би'тели: и=дjь'же вы'ну пое'ши _о=ц~_е'въ бг~а
бл~гослове'ннаго.

%<В%>ъ по'стничествjь и= бдjь'нныхъ мл~твахъ
бг~ому'дреннw пожи'лъ _е=си`, и= непреста'ннw сла'вилъ
творца` твоего`, воспjьва'я _е=му` _о=ц~_е'въ бж~е
бл~гослове'нъ _е=си`.

%<Бг~оро'диченъ:%>

%<Jа='%>кw кра'сная кра'снаго родила` _е=си`,
без\ъ_обра'зiе на'ше w=брати'вшаго въ пе'рвый _о='бразъ,
_о=трокови'це всенепоро'чная: _е=му'же пое'мъ: _о=ц~_е'въ
бж~е блг\све'нъ _е=си`.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ
ро'вjь затче`: _о='гненную же си'лу о_у=гаси'ша,
добродjь'телiю препоя'савшеся, бл~гоче'стiя рачи'тели
_о='троцы, взыва'юще: бл~гослови'те вся^ дjьла` гд\сня
гд\са.

%<Д%>осто'йнw дне'сь въ преставле'нiи твое'мъ
торжеству'етъ ца'рствующiй гра'дъ москва`, досто'йнw и=
_о=би'тель твоя` честна'я, ю='же созда'лъ _е=си`: и= въ
не'йже ст~ы^я твоя^ почива'ютъ мо'щи, о_у=блажа'я тя`
творцу` взыва'етъ: бл~гослови'те вся^ дjьла` гд\сня гд\са.

%<М%>л\стивными твои'ми щедро'тами ни'щихъ и=
о_у=бо'гихъ напита'лъ _е=си`, и= са'мъ w\т хр\ста` вjь'чную
получи'лъ _е=си` ми'лость: _е=му'же вы'ну
предстоя`, со а='гг~лы пое'ши: бл~гослови'те вся^ дjьла`
гд\сня гд\са.

%<В%>ели'кое твое` заступле'нiе и= предста'тельство
воспоминае'мъ, бг~облаже'нне кн~же данiи'ле, и= сегw` ра'ди
собра'вшеся въ де'нь па'мяти твое'й, jа='кw _о='бщему
всjь'хъ на'съ засту'пнику хвалу` воздае'мъ ти`,
воспjьва'юще: бл~гослови'те вся^ дjьла` гд\сня гд\са.

%<Бг~оро'диченъ:%>

%<В%>седержи'тельною си'лою нося'й вся'ч_еская, въ
человjь'ческую пло'ть и=з\ъ тебе` w=дjь'яся, дв~о
всенепоро'чная, на бл~годjья'нiе пою'щымъ: бл~гослови'те
вся^ дjьла` гд\сня гд\са.

%<И='нъ. I=рмо'съ:%>

%<Б%>г~оглаго'ливiи _о='троцы въ пещи`, со _о=гне'мъ
пла'мень попира'юще поя'ху: бл~гослови'те дjьла` гд\сня
гд\са.

%<Д%>не'сь ца'рствующагw гра'да москвы` наро'ди
сте'кшеся w\твсю'ду въ ч\стну'ю _о=би'тель бл~говjь'рнагw
кня'зя данiи'ла въ де'нь пра'зднственный па'мять _е=гw`
творцу` воспое'мъ: бл~гослови'те дjьла` гд\сня гд\са.

%<П%>рiиди'те вси` ст~и'тели и= вси` сщ~е'нныхъ собо'ри
въ хра'мъ бг~а на'шегw: и=дjь'же лjьжа'тъ мо'щи вели'кагw
кня'зя данiи'ла: и=`хже w=блобыза'юще, творцу` вопiе'мъ:
бл~гослови'те дjьла` гд\сня гд\са.

%<Д%>не'сь цр~ковь хр\сто'ва пра'зднующи данiи'лово
торжество` су'щее w= бз~jь, всjь'хъ созыва'етъ вjь'рныхъ къ
похвалjь` о_у=го'дника хр\сто'ва, и='же и=сцjьле'нiе
и=сточа'етъ вjь'рою приходя'щымъ къ нему` и= пою'щымъ
творцу`: бл~гослови'те дjьла` гд\сня гд\са.

%<Бг~оро'диченъ:%>

%<Г%>л~wмъ и=са'iи пр\оро'ка послjь'дующе, бц\ду тя`
и=сповjь'дуемъ: родила' бо _е=си` _о=троча` всjь'хъ
дре'внjьйшее, нарица'емое _е=мману'илъ, _е=му'же зове'мъ:
бл~гослови'те дjьла` гд\сня гд\са.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` тебе`
дв~о, краеуго'льный w\тсjьче'ся, хр\сто'съ совокупи'вый
разстоя'щаяся _е=ст_ества`. тjь'мъ веселя'щеся, тя` бц\де
велича'емъ.

%<Д%>не'сь сте'кшеся во _о=би'тель твою` и= въ хра'мъ
бг~а на'шегw, бл~говjь'рный кня'же данiи'ле, прилjь'жнw
мо'лимтися: пода'ждь лю'демъ ми'рное здра'вiе, и= въ
ско'рбехъ ра'достное о_у=тjьше'нiе, да тя` ско'раго
защи'тника на'шего вjь'рою о_у=блажа'емъ.

%<W=%>снова'теля и= первонача'льника кн~зя гра'да
москвы`, бг~облаже'нне кня'же данiи'ле, показа' тя гд\сь: къ
нему'же непреста'ннw моля'ся, гра'дъ и= _о=би'тель твою` w\т
вся'кихъ бjь'дъ сп~са'й и= ми'лостивнw посjьща'й.

%<П%>а'мять пра'здника твоегw` хва'ляще, вси` лю'дiе
твои` со мно'жествомъ и='ночествующихъ пw'стникъ
покланя'ются тебjь`, и= ви'дяще w\т бг~а да^нная ти`
пресла^вная чудеса`, про'сятъ w\т тебе` ми'лости: и='хже
мол_е'нiя не пре'зри.

%<Бг~оро'диченъ:%>

%<С%>вjь'тъ ро'ждшая i=и~са гд\са, просвjьща'яй вся'каго
человjь'ка, дв~о бг~ома'ти: тjь'мъ тя` мо'лимъ w\т вся'кихъ
бjь'дъ и= напа'стей лю'ди твоя^ и=зба'ви: да тя` засту'пницу
ро'да на'шегw при'снw велича'емъ.

%<И='нъ. I=рмо'съ:%>

%<Ч\с%>тую сла'внw почти'мъ лю'дiе бц\ду, _о='гнь
бж\ства` прiи'мшую во чре'вjь не_опа'льнw, пjь'сньми
велича'емъ.

%<_Е=%>ди'но бж~ество` въ трiе'хъ v=поста'сjьхъ,
бг~онача'льную и= всетворя'щую вину` въ житiи` твое'мъ
пр\снw велича'лъ _е=си`: предстоя` _е=му` моли` w= лю'дехъ
твои'хъ, во _е='же w\т вся'кихъ бjь'дъ и= напа'стей
спасти'ся и=`мъ.

%<Р%>е'вность вели'кую показа'лъ _е=си` къ бл~гоче'стiю,
данiи'ле бл~же'нне, преизря'денъ _о='бразъ бы'въ всjь^мъ
лю'демъ твои^мъ: тjь'мъ ны'нjь предстоя` всjь'хъ творцу`
моли'ся, да w\т всjь'хъ бjь'дъ и= и=скуше'нiй и=зба'витъ, и=
наслjь'дники ца'рствiя своегw` пока'жетъ ны`.

%<_Е=%>ли'кw вели'къ въ правосла'вномъ княже'нiи
твое'мъ, бг~ому'дре кн~же данiи'ле, бы'лъ _е=си`, толи'кw
смири'лъ _е=си` себе`: тjь'мже всеблагi'й бг~ъ тя`
превознесе`, и= дарова` тебjь` нб\сное наслjь'дiе, и=
чуде'съ бл~года'ть, ю='же вjь^рнымъ лю'демъ твои'мъ
ми'лостивнw подава'я ко гд\су w= на'съ помоли'ся.

%<Бг~оро'диченъ:%>

%<И=%>зба'вителя и= сп~са на'шего родила` _е=си`,
всенепоро'чная дв~о: сего` о_у='бw моли` и=зба'вити на'съ
w\т прегрjьше'нiй на'шихъ, и= наслjь'дники ца'рствiя своегw`
сотвори`, да тя` предста'тельницу на'шу пр\снw велича'емъ.

%<Свjьти'ленъ. Подо'бенъ: Ж%>_ены` о_у=слы'шите:

%<Б%>г~онача'льныя и= всебж~е'ственныя тр\оцы свjь'томъ
w=зари'вся, свjь'тъ добросiя'ющiй бл~года'тiю i=и~съ
хр\сто'вою все'й рwссi'и jа=ви'лся _е=си` бл~горо'дный
кня'же данiи'ле: w=зари'тися о_у='бw и= на'мъ
пребж~е'ственнымъ свjь'томъ, живонача'льную тр\оцу моли`, да
съ тобо'ю вjь'чныя ра'дости наслажда'ющеся, воспое'мъ бг~а
просла'вльшаго тя`.

%<Сла'ва, и= ны'нjь, бг~оро'диченъ:%>

%<В%>сю` наде'жду спасе'нiя на'шегw на тя` возлага'емъ,
бг~ома'ти неискусобра'чная, и= на по'мощь пр\снw тя`
призыва'емъ, w\т напа'сти и= печа'ли врага` спаси` на'съ,
грjьхо'вную плjьни'цу sw'лъ на'шихъ разрjьша'я, вjь'чнагw
_о=гня` и=схити`, да тя` предста'тельницу ро'да на'шегw
при'снw велича'емъ.

%<На хвали'техъ стiхи^ры на д~, гла'съ д~. Подо'бенъ:
Д%>а'лъ _е=си` зна'менiе:

%<Д%>а'лъ _е=си`, хр\сте` бж~е, рwссi'йстjьй земли`
чудотво'рца пресла'вна данiи'ла бл~же'ннаго, всjь^мъ въ
бjьда'хъ ско'раго помо'щника: вдw'въ и= сирw'тъ засту'пника,
плjь'нныхъ свободи'теля, и= ни'щихъ пита'теля: свjьти'льника
всесвjь'тлаго, вся^ рwссi^йскiя страны^ просвjьща'ющаго, и=
лю'ди своя^ w\т вся'кихъ бjь'дъ и=збавля'ющаго: _е=гw'же
моли'твами да'руй гра'ду и= _о=би'тели на'шей
о_у=твержде'нiе, и= лю'демъ твои'мъ ве'лiю ми'лость.

%<Д%>а'лъ _е=си`, хр\сте` бж~е, цр~кве непоколеби'маго
столпа`, о_у=го'дника твоего` данiи'ла блаже'ннаго:
благоче'стiя jа=ви'теля: нече'стiя и= вражды` прогони'теля,
вjь'ры правосла'вной о_у=твержде'нiе: крjь'пкое цjьлому'дрiя
забра'ло, и= равноа'гг~льнагw житiя` чи'стое зерца'ло:
безпло'тныхъ чистоты` подража'теля: воздержа'нiя
наста'вника: по'стникwвъ и= преподо'бныхъ сожи'теля:
_е=го'же моли'твами гра'дъ и= _о=би'тель на'шу невреди'му
сохрани`, и= лю'демъ твои'мъ да'руй ве'лiю ми'лость.

%<Д%>а'лъ _е=си`, хр\сте` бж~е, великоимени'тому твоему`
гра'ду москвjь` крjь'пкаго защи'тника, данiи'ла
всебл~же'ннаго, и= княз_е'мъ похвалу` и= о_у=твержде'нiе,
врагw'въ пресла'внаго побjьди'теля, хр\стiа'нwмъ ра'тника
непобjьди'маго, _о=те'чество свое` неw\тсту'пнw храня'ща,
_о='бщаго всjь'хъ предста'теля и= помо'щника: _е=гw'же
моли'твами да'руй на враги` побjь'ду, и= лю'демъ твои'мъ
низпосли` ве'лiю ми'лость.

%<Д%>а'лъ _е=си` хр\сте` бж~е, всjь^мъ правосла^внымъ
лю'демъ твои'мъ чуде'съ неисчерпа'емую пучи'ну,
всехва'льнаго кня'зя данiи'ла, и= всjь^мъ приходя'щымъ къ
нему` и=сцjьле'нiй и=сто'чника, скw'рбнымъ всjь^мъ
предста'теля, боля'щымъ врача` преди'внаго, въ ско'рбехъ и=
печа'лехъ су'щу и=`мъ о_у=тjь'ху, и= w\тча^яннымъ
непосты'дную наде'жду: _е=гw'же моли'твами вся^ вра'жiя
разруши` шата^нiя, и= лю'демъ твои'мъ да'руй ве'лiю
ми'лость.

%<Сла'ва, гла'съ s~:%>

%<П%>рiиди'те дне'сь моско'встiи наро'ди, восхва'лимъ
первонача'льнаго гра'ду на'шему w=снова'теля, и= пе'рваго въ
гра'дjь свое'мъ нача'льника, досточу'днаго кня'зя данiи'ла:
прiиди'те _псало'мски воспле'щемъ рука'ми дх~о'вное _е=гw`
торжество`, дне'сь пра'зднующе, и= jа='кw ди'внаго
засту'пника на'шего сла'вяще: прiиди'те, къ ч\стнjь'й _е=гw`
ра'цjь припаде'мъ, многоцjь'л_ебныя _е=гw` мо'щи
w=блобыза'юще, и= бл~гоговjь'йнw почита'юще, возопiе'мъ
_е=му` глаго'люще: ра'дуйся великоимени'тагw гра'да твоегw`
засту'пниче: ра'дуйся всjь'хъ люде'й твои'хъ крjь'пкое
о_у=твержде'нiе, и= всjь'хъ хр\стiа'нъ побо'рниче: w= ни'хъ
хр\сту` непреста'ннw моли'ся, дарова'ти ми'ръ и= ве'лiю
ми'лость.

%<И= ны'нjь, Бг~оро'диченъ:%>

%<Б%>ц\де ты` _е=си` лоза` и='стинная, возрасти'вшая
на'мъ пло'дъ живота`, тебjь` мо'лимся, моли'ся вл\дчце со
ст~ы'ми а=п\слы, поми'ловати ду'шы на'шя.

%<Славосло'вiе вели'кое: И= w\тпу'стъ.%>

%<На лiтургi'и: Блаже'нна, пе'рвагw канw'на, пjь'снь г~,
и= втора'гw, пjь'снь s~. Прокi'менъ, гла'съ з~: Ч%>естна`
пред\ъ гд\семъ сме'рть прп\дбныхъ _е=гw`. %<Стi'хъ: Ч%>то`
возда'мъ гд\севи w= всjь'хъ, jа=`же воздаде' ми; %<А=п\слъ
къ гала'тwмъ, зача'ло сг~_i. А=ллилу'iа, гла'съ s~:
Б%>л~же'нъ му'жъ боя'йся гд\са, въ за'повjьдехъ _е=гw`
восхо'щетъ sjьлw`. %<С%>и'льно на землjь` бу'детъ сjь'мя
_е=гw`. %<_Е=v\глiе матfе'а, зача'ло м~з. Прича'стенъ: В%>ъ
па'мять вjь'чную бу'детъ пра'ведникъ:

