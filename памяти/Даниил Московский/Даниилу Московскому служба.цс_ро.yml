---
вечерня:
   отпустительно:
      тропарь:
       - глас: 5
         текст: Благославная похвале / и благосветлый венче / царствующаго града Москвы, /
            всеблаженне Данииле, отче наш. / Подвигом бо добрым подвизався, / богоугодное
            течение совершил еси, / всерадостныя некончаемыя жизни сподоблься, / зриши
            Господа Бога, / Емуже молися, / благочествующим тя и лобызающим / богохранимыя
            твоя и чудесоточныя мощи / спасение и наследие // Царства Небеснаго даровати.
       - глас: 4
         текст: Княжения твоего славу отложив, / озаряемый Божественною благодатию, /
            Богомудре княже Данииле, / весь разум в сердце / от суетнаго мира сего / к
            Зиждителю неуклонно возложил еси / и, яко звезда на востоце / Русской державы
            просиял еси, / целомудрием же и равноангельным твоим житием / течение добре
            совершая, / веру соблюл еси непорочну, / тем и по смерти прослави / тя Бог в
            чудесех, / яко источаеши исцеления / верно притекающим к честней раце твоей; /
            сего ради днесь / празднуем успение твое, / людие твои. / Ты же, яко имаши /
            дерзновение ко Христу, / моли спасти отечество твое // и мирней быти державе
            нашей.
       - глас: 5
         текст: 'Благодатнородный сын Твой, / Всетворителю Господи Боже наш, / щедрототворством
            христоподражательный отец Даниил / в евангельском заповедании / и благоразумном
            своем житии / чудесодарования и Небесная / со святыми пребывания восприят /
            от Тебе, Спасителя / нашего Христа Иисуса. / Возымев бо Твое Божественное пособие, /
            суетномирския и плотоогненныя страсти упраздни / и враги демоны, невидимыя
            и видимыя / злотворны и разорители / своего великокняжескаго наследия, победи. /
            Того молитвами спаси вся, // зовущия Тебе: Аллилуия.'
       - глас: 4
         текст: 'Явися, яко звезда пресветлая, / благоверный и преподобный княже Данииле, /
            в богопорученнем твоем граде Москве / в жизни временней / и просветися воздержанием, /
            и всенощным стоянием, / и постом, и молитвою, / и слезами ко Всемилостивому
            Спасу / за град свой Москву / и за вся страны Русския земли. / И по преставлении
            твоем / честныя твоя мощи / источают исцеления неоскудно / приходящим с верою, /
            темже вопием ти: / моли Христа Бога // спастися душам нашим.'
       - глас: 3
         текст: Явился еси в стране нашей, / яко звезда пресветлая, / благоверный
            княже Данииле, / лучами света твоего / озаряя град твой / и обитель твою, / людем
            православным поборник еси, / пленным свободитель / и нищим защитетель. / Моли
            Христа Бога / державе Русстей даровати мир // и спасти души наша.
      молитва: 'Церкве Христовы похвале высокая, града Москвы стено необоримая, державы
         Российский Божественное утверждение, преподобне княже Данииле. К раце мощей
         твоих притекающе, усердно молим тя: призри на нас, память твою воспевающих и
         с верою под кров молитв твоих прибегающих. Пролей теплое твое ходатайство ко
         Спасу всех, яко да утвердит миром страну нашу, грады и веси ея и обитель сию
         добре да сохранит, благочестие и любовь в людех твоих насаждая, злобу же, междоусобие
         и нравов развращение искореняя; всем же нам вся благая ко временному животу
         и вечному спасению даруй молитвами твоими, яко да прославляем дйвнаго во святых
         Своих Христа Бога нашего во веки веков. Аминь.'
утреня:
   величание: Ублажаем тя, / благоверный княже Данииле, / и чтим святую память твою, /
      ты бо молиши за нас // Христа Бога нашего.
   канон:
      кондак:
       - глас: 4
         текст: 'Избранный Богом от чресл родительских / и воспитанный от младенчества
            в законе Господни / в мужа совершенна / и Промыслом Вышняго, / именитаго града
            Москвы / наследие княжества приемь, / верен строитель благочестивым / людем твоим
            показался еси, / Богоблаженне Данииле, / ихже образом своим / наставляя и поучая /
            заповедем Господним выну, / путем, ведущим в живот вечный, / присно шествуя, /
            Небеснаго Царства достигл еси, / идеже со ангельскими водворяяся лики, //
            поеши Богу: Аллилуия.'
       - глас: 8
         текст: 'Яко Богонасажденное и Богоразумное древо / в Руси возрасл еси / и
            многоплодием Богоподобных добродетелей твоих / утучнявши сердца благочестивых. /
            Темже в крепости помощи твоея, / преблаженне Данииле, / от всяких нас бед
            свободи, // да поем присно: Аллилуйя.'
       - глас: 8
         текст: Красоту мира сего, / княжение и славу / яко временная помышляя, / и сего
            ради благочестно / в мире пожил еси, / блаженне княже Данииле, / милостию, и молитвами, /
            и иночеством Богу угодив, / и по преставлении своем / чудес дар приимь / от Христа
            Бога, / и светильник явися пресветлый, / просвещая своими чудесы, / приходящим
            с верою / подаеши скорое здравие / и от бед избавляеши. / Темже Христова Церковь /
            песньми славит тя, / благочестиве княже Данииле, / царствующему твоему граду //
            Москве великое утверждение.
       - глас: 6
         текст: 'Еже по образу соблюд непреложно / и яже в мире тленная оставив, /
            со ангельскими лики / предстоиши Христу, / преподобне княже Данииле, / никакоже
            забывая чад твоих, / но милостивно посещая / и глаголя им: аз есмь с вами //
            и никтоже на вы.'
