---
вечерня:
   отпустительно:
      тропарь:
       - глас: 5
         текст: 'Днесь град Вологда / тобою всемирне хвалится, / возсиял бо еси пресветло
            яко солнце / и чудесы твоими град и веси, / преподобне Галактионе, озарил еси. /
            И ныне молися Господеви / избавитися душам нашим / от прелести вражия / спастися
            граду нашему / от поганскаго и всех противных наития, / и испроси у Христа Бога /
            любовию чтущим тя / прегрешений прощения / и просящим твоея помощи / от всякия
            скорби избавление, / и вопиющим к тебе: / Бог наш с нами, / прославивый угодника
            Своего, // яко же благоволи.'
       - глас: 4
         текст: 'Днесь град Вологда / тобою хвалится, преподобне, / возсиял бо еси пресветло,
            яко солнце, / грады и веси / чудесы твоими озаряя. / И ныне, преподобномучениче
            Галактионе, / Господеви молися стране нашей / от нахождения сопротивных избавитися, /
            и у Христа Бога / прегрешений наших оставление испроси, / и от всякия скорби
            избавление / подаждь любовию чтущим тя, / и вопиющим верно: / Бог наш с нами, /
            прославивый угодника Своего, // якоже благоволи.'
      молитва: Преподобне отче наш Галактионе, светильниче стране нашей, подви­гоположников
         удобрение, Вологды града заступниче теплый и неусыпный, за ны грешныя ко Всемилостивому
         Богу нашему Иисусу Христу и ко Святей Пречистей Матери Его, Владычице нашей
         Бого­родице, Приснодеве Марии молитвенниче, молим твою честную свя­тыню мы,
         недостоннии раби твои, зря на святочудотворный образ твой духовными взоры стояще
         во ограде селения твоего, не забуди нас, сирых, но яко отец чадолюбивый посети
         духом душ наших немощь и испроси молитвами твоими у Христа Бога нашего, да освятит
         души наши и ум наш просве­тит, и вразумит, и совести наша от вся­кия скверны
         очистит, и от нечистых помышлений, и вредный разумений, и губительнаго уныния,
         и избавит нас от бесовских наветов, и дневных и нощных озлоблений, и дарует
         нам искреннее покаяние, сердцу сокрушение, слезы и умиление, воздержание и трезвость,
         сми­рен­номудрие и кротость, чистоту душевную и телесную, нище­любие же и страннолюбие,
         и друг другу нелицемерную лю­бовь, и ми­лосердие, и всякое благоволение. О всеблаженне
         отче наш Галак­тионе, сподоби ны последовати по силе пути спасенно­му, яко да
         твоими молитвами Преблагий Христос, Бог наш, пока­жет нам, грешным, благодать
         и милость Свою, и всяких зол и будущаго мучения нас свободит, и сподобит наследником
         Царствия Своего Небесного, славящих Его и величающих купно со Безначальным Его
         Отцем, и Пресвятым, и Благим, и Животво­рящим Его Духом ныне и присно и во
         веки веков. Аминь.
утреня:
   канон:
      кондак:
         глас: 4
         текст: 'Благочестно на земли пожив / и мучения венец / приял еси, пречестне, /
            древом во главу / от нашедших градоразорителев убиен еси, / добрый ученик
            Спаса Христа, / оставив отечественный свой / град и други / странствовати любве
            ради Христовы / Евангельски изволил еси. / Сего ради тя почитаем, / песньми вопиюще: /
            от бед избави нас / присно молитвами твоими, / угодниче Божий // Галактионе,
            отче наш.'
