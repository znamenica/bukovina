<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ л~-й де'нь.%>

%<Слу'жба прп\дбнагw _о=тца` на'шегw григо'рiа, и='же на
пе'льшмjь рjьцjь`, во'логодскагw чудотво'рца.%>

%<Ве'черъ, Б%>лаже'нъ му'жъ:

%<На Г%>д\си, воззва'хъ: %<стiхи^ры прп\дбнагw, гла'съ
и~.%>

%<Подо'бенъ: _W%> пресла'внагw чудесе`!

%<П%>рп\дбне _о='ч~е григо'рiе, мiрскi'я себе`
w\тлучи'лъ _е=си` молвы`, * терпjь'нiемъ же и= посто'мъ * и=
ча'стыми моли'твами пло'ть твою` покори'лъ _е=си` дх~у, * и=
sмi'я лука'ваго сле'зъ ту'чами потопи'лъ _е=си`,
бл~же'нне, * и= къ премi'рному возше'лъ _е=си` соверше'нiю.
* тjь'мже почита'юще па'мять твою`, прп\дбне, * мо'лимъ тя`:
моли` хр\ста` бг~а, * спасти'ся душа'мъ на'шымъ.

%<П%>рп\дбне _о='ч~е григо'рiе, * мiрскi'й мяте'жъ
w=ста'вивъ, и= взе'мъ кр\стъ тво'й, * послjь'довалъ _е=си`
хр\сту` невозвра'тнымъ по'мысломъ, * и= въ пусты'ню
всели'вся, прп\дбне, * душ_е'вныя стра^сти и=зъ ко'рене
и=сто'рглъ _е=си`, * и= тjьл_е'сная чу^вства w=горчева'я, *
sлострада^нiя претерпjь'лъ _е=си` во бдjь'нiи съ чи'стою
со'вjьстiю, * и= а='гг~лwвъ собесjь'дникъ бы'въ, бл~же'нне,
* моли` спасти'ся душа'мъ на'шымъ.

%<П%>рп\дбне _о='ч~е григо'рiе, * впери'въ о_у='мъ тво'й
къ бг~у вjь'рою, * плотска'гw смjьше'нiя возгнуша'лся _е=си`
неуста'внагw, * и= кр\стъ тво'й воспрiи'мъ, * всеви'дцу
послjь'довалъ _е=си`, * тjь'ло непокори'вое * пw'двиги
воздержа'нiя * и= по'мысла си'лою порабо'тивъ * бж\ственному
дх~у.

%<П%>рп\дбне _о='ч~е григо'рiе, * сла'ву маловре'менную
w=ста'вивъ, * и= въ пусты'ню всели'вся, * бы'лъ _е=си`
добродjь'тели подви'жникъ прилjь'жный, * жесто'кимъ
воздержа'нiемъ же и= посто'мъ пло'ть твою` и=знури'въ: *
тогw` ра'ди хр\сто'съ w=богати' тя чудесы`. * но помина'й
ны`, ча^да твоя^, * вjь'рою соверша'ющыя всесвяще'нную
па'мять твою`, * и= и=спроси` спасе'нiе душа'мъ на'шымъ.

%<Сла'ва, гла'съ и~. Самогла'сенъ:%>

%<П%>рп\дбне _о='ч~е григо'рiе, мi'ра красоты`
w\тре'клся _е=си`, и= вся'кое наслажде'нiе маловре'менныхъ
возненави'дjьвъ, мона'шеское же житiе` па'че возлюби'лъ
_е=си`, и= въ не'мъ вельми` подвиза'вся вся'кимъ
sлострада'нiемъ, за^дняя забыва'я, на пр_е'дняя же
простира'яся: и= тогw` ра'ди а='гг~лwвъ собесjь'дникъ бы'ти
сподо'бился _е=си`. но помина'й ста'до твое`, _е='же
собра'лъ _е=си`, му'дре, чту'щихъ вjь'рою па'мять
твою`: jа='кw дерзнове'нiе и=мjь'я ко хр\сту` бг~у, моли`
спасти'ся душа'мъ на'шымъ.

%<И= ны'нjь, бг~оро'диченъ: Ц%>р~ь нб\сный:

%<Вхо'дъ. Прокi'менъ дне`. Чт_е'нiя г~.%>

%<Пи'саны сегw` мjь'сяца въ f~-й де'нь, i=w'сифу
волоцко'му.%>

%<На стiхо'внjь стiхи^ры, гла'съ _е~.%>

%<Подо'бенъ: Р%>а'дуйся:

%<Р%>а'дуйся, прп\дбне _о='ч~е григо'рiе, ты' бо и='го
хр\сто'во на ра'мо взе'мъ до'блественнjь, наи^тiя вра^жiя
попра'лъ _е=си`: въ пусты'ню бо всели'вся, и= въ не'й
w=брjь'лъ _е=си` нб\сную лjь'ствицу. тjь'мже вси` вjь'рою
почита'емъ па'мять твою`, _w всебл~же'нне григо'рiе,
мона'шествующихъ похвало`, хр\ста` непреста'ннw моли`,
спасти'ся душа'мъ на'шымъ.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Р%>а'дуйся, _о='ч~е григо'рiе, мона'хwвъ мно'гихъ
наста'вникъ бы'въ. тjь'мже вjь'рою соше'дшеся вси` по
достоя'нiю тя` чти'мъ, jа='кw по'стника и= служи'теля
хр\сто'ва и=зя'щнаго: ра'дуяся бо ше'ствовалъ _е=си` въ
пусты'ни непрохо'днjьй, му'дре, вся^ w=sлобл_е'нiя
претерпjьва'я, бл~года'тiю бж~iею о_у=крjьпля'емь. тjь'мже
тебjь` взыва'емъ: w= на'съ моли'ся, спасти'ся душа'мъ
на'шымъ.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Р%>а'дуйся, _о='ч~е григо'рiе прп\дбне, сле'зными
и=стw'чники ду'шу твою` w=чища'я, и= всено'щнымъ стоя'нiемъ
бг~а моля`, w\т негw'же бл~года'тiю о_у=крjьпля'емь, земны^я
в_е'щи, му'дре, мимоте'клъ _е=си`: собра'лъ же _е=си` въ
ду'шу твою` бж\ственное бога'тство ду'ха, непоро'чную
моли'тву, чистоту` краснолjь'пну, бдjь'нiе тве'рдо. тjь'мже
и= вы'шнягw прiя'тiя наслjь'дникъ jа=ви'лся _е=си`: и=
ны'нjь въ нб\сныхъ селе'нiихъ водворя'яся, моли` спасти'ся
душа'мъ на'шымъ.

%<Сла'ва, гла'съ и~. Самогла'сенъ:%>

%<П%>рп\дбне и= пребл~же'нне, святjь'йшiй _о='ч~е
григо'рiе, любве` ра'ди хр\сто'вы вся^ w=ста'вилъ _е=си`,
бога'тство и= сла'ву въ ничто'же вмjьни'въ, и= въ пусты'ню
вше'дъ, бдjь'нiе же и= сухояде'нiе воспрiи'мъ, и= _е='же на
земли` лега'нiе и='миже чистоту` душе'вную и= тjьле'сную
и=спра'вилъ _е=си`, о_у=стна'ми же и= о_у=мо'мъ соверше'нное
безмо'лвiе, о_у='зкiй пу'ть и= безстра'стный, и= ско'рбную
жи'знь, ра'дуяся ше'ствовалъ _е=си`. тjь'мже вjь'рою
вопiе'мъ ти`: _w всебл~же'нне григо'рiе. хр\ста`
непреста'ннw моли`, спасти'ся душа'мъ на'шымъ.

%<И= ны'нjь, бг~оро'диченъ: Б%>езневjь'стная дв~о:

%<Тропа'рь, гла'съ и~:%>

%<Л%>юбо'вiю хр\сто'вою, бг~ому'дре, просвjьти'вся,
добродjь'тельми w=блиста'лъ _е=си`: и= вся'кое наслажде'нiе
плотско'е возненави'дjьвъ, и= въ пусты'ню всели'вся, въ
не'йже вельми` подвиза'лся _е=си` въ жи'зни се'й вре'меннjьй
въ пjь'нiихъ и= во бдjь'нiихъ, и= въ поще'нiихъ. сегw` ра'ди
и= хр\сто'съ да'ромъ чуде'съ w=богати' тя. но помина'й
на'съ, чту'щихъ пресвjь'тлую па'мять твою`, прп\дбне _о='ч~е
григо'рiе, и= моли` хр\ста` бг~а, спасти'ся душа'мъ на'шымъ.

%<Сла'ва, и= ны'нjь, бг~оро'диченъ:%>



%<На о_у='трени, на Б%>г~ъ гд\сь: %<тропа'рь ст~а'гw,
два'жды.%>

%<Сла'ва, и= ны'нjь, бг~оро'диченъ:%>

%<По а~-мъ стiхосло'вiи сjьда'ленъ, гла'съ _е~. По\д:
С%>обезнача'льное:

%<П%>еча'ли житiя` w\тве'ргся, и= а='гг~льское
воспрiи'мъ житiе`, воздержа'нiемъ ду'шу о_у=добри'лъ _е=си`
и= чуде'съ бл~года'ть w\т бг~а прiя'лъ _е=си` бога'тнw,
григо'рiе бл~же'нне, w= на'съ моли'ся, благоче'стнw
восхваля'ющихъ тя`.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>реч\стая дв~о, на'съ поми'луй, вjь'рою
прибjьга'ющихъ къ тебjь` милосе'рдой и= прося'щихъ твоегw`
те'плагw, вл\дчце, заступле'нiя: мо'жеши бо jа='кw
блага`, всjь'хъ спасти`, jа='кw су'щи мт~и бг~а вы'шнягw,
ма'терними твои'ми мольба'ми при'снw w=б\ъе'мши,
бг~ора'дованная.

%<По в~-мъ стiхосло'вiи сjьда'ленъ, гла'съ и~. По\д:
П%>рему'дрости:

%<М%>но'гимъ воздержа'нiемъ, прп\дбне, житiе` твое`
о_у=краси'въ, пу'ть показа'лъ _е=си` хотя'щымъ, веду'щiй въ
жи'знь, добродjь'тельми и= смире'нiемъ: мi'ра бо w\тве'ргся,
и= вся^ jа=`же въ мi'рjь кра^сная преwби'дjьвъ,
_е=v\гльскимъ о_у=че'нi_емъ послjь'довалъ _е=си`. жесто'кимъ
о_у='бw житiе'мъ пло'ть твою` и=знуря'я, и= го'рдаго sмi'я
воздержа'нiемъ о_у=би'лъ _е=си`. тjь'мже на нб~сjь'хъ
водворя'ешися, трисо'лнечному бж\ству` предстоя`, бл~же'нне
григо'рiе, моли` хр\ста` бг~а, согрjьше'нiй w=ставле'нiе
дарова'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw всенепоро'чная невjь'сто творца`, jа='кw
неискусому'жная мт~и и=зба'вителя, прiя'телище jа='кw су'щи
о_у=тjь'шителя, препjь'тая, беззако'нiю мя` су'ща скве'рное
_о=би'телище, и= де'мwнwмъ и=гра'лище въ ра'зумjь бы'вша,
потщи'ся тjь'хъ sлодjь'йства мя` и=зба'вити, и= свjь'тлое
жили'ще добродjь'телей соверши`, свjьтоно'сная, нетлjь'нная:
w\тжени` _о='блакъ страсте'й, и= вы'шнягw прича'стiя
сподо'би, и= свjь'та невече'рнягw моли'твами твои'ми.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<Н%>ищету` о_у='бw возлюби'лъ _е=си` па'че бога'тства
тлjь'ннагw, и= сою'зомъ любве` привяза'ся, земна^я и=
мимотеку'щая возненави'дjьвъ, бл~же'нне, пусты'нное
w=sлобле'нiе о_у=се'рднw под\ъе'мъ. тjь'мже и= къ ре'вности
а='гг~льскагw житiя` воздви'глъ _е=си` мно'жество
мона'шествующихъ, прп\дбне _о='ч~е на'шъ григо'рiе: моли`
хр\ста` бг~а, грjьхw'въ w=ставле'нiе дарова'ти на'мъ, и=
ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<W=%> тебjь` ра'дуется, бл~года'тная, вся'кая тва'рь,
а='гг~льскiй собо'ръ и= человjь'ческiй ро'дъ, w=свяще'нный
хра'ме и= раю` слове'сный, дjь'вственная похвало`, и=зъ
нея'же бг~ъ воплоти'ся и= мл\днецъ бы'сть, пре'жде вjь^къ
сы'й бг~ъ на'шъ: ложесна' бо твоя^ престо'лъ сотвори`, и=
чре'во твое` простра'ннjье нб~съ содjь'ла. w= тебjь`
ра'дуется, бл~года'тная, вся'кая тва'рь, сла'ва тебjь`.

%<Степ_е'нна, а~-й а=нтiфw'нъ д~-гw гла'са. Прокi'менъ:
Ч%>естна` предъ гд\семъ: %<Стi'хъ: Ч%>то` возда'мъ гд\севи:
%<Вся'кое дыха'нiе: _Е=v\глiе прп\дбническое. По н~-мъ
_псалмjь` стiхи'ра, гла'съ и~: П%>рп\дбне, преблаже'нне:
%<пи'сана на вече'рни, на стiхо'внjь, Сла'вникъ.%>

%<Канw'нъ бц\ды со i=рмосо'мъ на s~, и= ст~а'гw на и~.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла`
и=збjьжа'въ, i=и~льтянинъ вопiя'ше: и=зба'вителю и= бг~у
на'шему пои'мъ.

%<З%>емна^я и= мимотеку^щая, jа='кw о_у=ме'ты вмjьни'въ,
хр\ста` _е=ди'наго приwбрjь'лъ _е=си`. _е=гw'же любо'вiю
о_у=язви'въ ду'шу твою`, григо'рiе прп\дбне, моли'ся ко
гд\су, на'съ просвjьти'ти.

%<В%>озше'дъ на высоту` добродjь'телей, до'лу влеку'щыя
сла^сти w=плева'лъ _е=си`, сла'дость показа'лъ _е=си`
спасе'нiе, _о='ч~е прп\дбне, ста'ду твоему`.

%<Н%>ахожд_е'нiя вра^жiя лука'выхъ духw'въ, w\т бг~а
сокруше'ннымъ се'рдцемъ прiе'мь по'мощь, григо'рiе
блаже'нне, и= воздержа'нiемъ w=гради'вся, побjьди'лъ _е=си`
и=`хъ.

%<Бг~оро'диченъ:%>

%<П%>рему'дрость бж~iю вои'стинну сло'во _о='ч~ее
несказа'ннw ро'ждшая, души` моея` лю'тую jа='зву и=сцjьли`,
и= серде'чную болjь'знь, мт~и бж~iя, о_у=кроти`.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<П%>опали'лъ _е=си` о_у='глiемъ воздержа'нiя страсте'й
те'рнiе, прп\дбне, и= прогоня'я нечи^стыя ду'хи,
бг~облаже'нне.

%<Jа='%>кw свjьти'льникъ твою` ду'шу, сле'зными потw'ки
о_у=краша'я, прп\дбне, се'рдце твое` поже'рлъ _е=си` бг~у.

%<С%>тра^сти душетлjь^нныя о_у=спи'лъ _е=си`,
бо'дростными моли'твами и= бдjь'ньми, всеблаже'нне. тjь'мже
въ нб\сный черто'гъ всели'лся _е=си`, ра'дуяся.

%<Бг~оро'диченъ:%>

%<О_у=%>ста'ви неуста'вное помышле'нiй мои'хъ, ч\стая,
смуще'нiе, мт~и бж~iя, къ сн~у твоему` направля'ющи моя^
движ_е'нiя.

%<Сjьда'ленъ, гла'съ и~. Подо'бенъ: П%>рему'дрости:

%<К%>расоты^ мiрскi^я w\т млады'хъ ногте'й, прп\дбне,
возненави'дjьвъ, хр\ста' же _е=ди'наго w\т се'рдца
возлюби'лъ _е=си`, и= тому` вседу'шнw прилjьпи'вся, jа='кw
безпло'тенъ на земли` пожи'лъ _е=си` съ пло'тiю: сла'ву же
мимотеку'щую и= бога'тство въ ничто'же вмjьни'въ, нб\сное
бога'тство воспрiя'лъ _е=си`, и= сла'ву вjь'чную. тjь'мже и=
о_у=блажа'емъ ст~о'е твое` о_у=спе'нiе, и= въ не'мъ
торжеству'юще вопiе'мъ ти`: бг~оно'сне _о='ч~е на'шъ
григо'рiе, моли` хр\ста` бг~а, согрjьше'нiй w=ставле'нiе
дарова'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ: Jа='%>кw
всенепоро'чная:

%<Пи'санъ по в~-й стiхоло'гiи.%>

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<Jа='%>кw въ поро'дjь благово'ннjьй, и= добродjь'тели
въ раи` w=душевле'ннjьмъ, воздержа'нiемъ процвjь'лъ _е=си`,
и='мже пита'еши чту'щыя тя`.

%<М%>i'ра любве` w\тре'кся, дости'же го'рнягw
i=ер\сли'ма, и=дjь'же хр\сто'съ со _о=ц~е'мъ и= дх~омъ, и=
вjьнца` w\т негw` сподо'бися, со безпло'тными ли^ки поя`:
сла'ва си'лjь твое'й, гд\си.

%<З%>аконополо'жника воздержа'нiю мона'хwвъ, и= пра'вило
кро'тости, jа='кw мwv"се'а тя` и= дв~да вои'стинну
стяжа'вше, _о='ч~е, о_у=блажа'емъ.

%<Бг~оро'диченъ:%>

%<П%>одъ лjь'томъ бы'вша, и='же w\т _о=ц~а` безлjь'тнw
возсiя'вшаго, бг~омт~и, на'мъ родила` _е=си`. _е=го'же
моли`, спасти` пою'щыя тя`.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго; но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<С%>трасте'й мглу` w\тгна'въ, прп\дбне, заря'ми,
_о='ч~е, пw'двигъ твои'хъ, и= просвjьще'нiе дх~а въ се'рдцы
воспрiи'мъ, григо'рiе, и='мже попали'лъ _е=си` вся^
де'мwнская w=полч_е'нiя, и= ликw'мъ по'стнич_ескимъ
причта'лся _е=си`.

%<П%>огаси'въ стра^сти росо'ю воздержа'нiя, _о='ч~е
бл~же'нне, бога'тнw вже'глъ _е=си` _о='гнь любве`, и= вjь'ры
и= поще'нiя, свjьти'льникъ просвjьща'яся безсме'ртiемъ, и=
дне` сы'нъ, _о='ч~е, бы'лъ _е=си`.

%<О_у=%>добри'въ свяще'нную твою` ду'шу, _о='ч~е
всебл~же'нне григо'рiе, и=зволе'нiемъ простоты`, и= ху'дость
ри'зную и=мjь'лъ _е=си`: тjь'мже о_у=краше'нiе
добродjь'тельно показа'лся _е=си`, чту'щымъ всечестну'ю
па'мять твою`.

%<Бг~оро'диченъ:%>

%<_Е=%>ди'на ро'ждши дв~а, _е=ди'на муженеиску'сна
jа=ви'лася _е=си`, всенепоро'чная: во о_у=тро'бjь бо сло'во
_о='ч~ее прiе'мши безнача'льное, и= млеко'мъ пита'еши, дв~о,
чу'до стра'нно. и= дjь'вствующи зако'ны w=бновля'еши
_е=ст_ества`.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, и=
и=зъ глубины` sw'лъ возведи`, молю'ся: къ тебjь' бо
возопи'хъ, и= о_у=слы'ши мя`, бж~е спасе'нiя моегw`.

%<С%>обра'лъ _е=си` въ души` твое'й бж\ств_енныя плоды`
ду'ха, непоро'чну моли'тву, чистоту' же кра'сну и=
бдjь'нiе тве'рдо, воздержа'нiя болjь^зни: и='миже хра'мъ
показа'лся _е=си` бг~а вседержи'теля.

%<Д%>уше'вный ра'зумъ впери'въ, сла'вне, и= чу^вствiя
w=корми'въ, му'дре, святы^ни благоче'стiя су'щымъ на земли`
возвjьща'лъ _е=си`, и= _е='же къ нб~си` восхожде'нiе.

%<З%>емны'хъ веще'й ху'дость мимоте'клъ _е=си`, му'дре:
невеще'ственною же моли'твою на нб~са` возлетjь'лъ _е=си`,
и= вы'шнягw воспрiя'тiя наслjь'дникъ jа=ви'лся _е=си`,
житiя` соверше'нiемъ.

%<Бг~оро'диченъ:%>

%<П%>рiя'ла _е=си` вои'стинну бж\ственное сло'во въ
ложесна` твоя^, и= сего` па'че _е=стества`, преч\стая,
родила` _е=си`, _е=го'же мольба'ми твои'ми о_у=моли`, w\т
бjь'дъ вся^ и=зба'вити рабы^ твоя^.

%<Конда'къ, гла'съ и~:%>

%<Х%>р\сто'вою любо'вiю о_у=язви'вся, прп\дбне, и= тому`
невозвра'тнымъ жела'нiемъ послjь'довалъ _е=си`, вся'кое
наслажде'нiе плотско'е возненави'дjьвъ, и= въ пусты'ню
всели'вся, въ не'й вельми` подвиза'лся _е=си`: тjь'мъ и=
хр\сто'съ да'ромъ чуде'съ w=богати' тя. помина'й на'съ
чту'щихъ пресвjь'тлую па'мять твою`, да зове'мъ ти`:
ра'дуйся, прп\дбне григо'рiе, _о='ч~е на'шъ.

%<I='косъ:%>

%<_Е=%>v\гльскiй гла'съ, _о='ч~е, о_у=слы'шавъ, вся^
w=ста'вилъ _е=си` плотска^я мудрова^нiя, бога'тство и=
сла'ву въ ничто'же вмjьни'въ, и= на стра^сти jа='кw
безпло'тенъ подвиза'лся _е=си`, и= безпло'тныхъ
ликостоя'нi_емъ чистото'ю о_у=подо'бился _е=си`, и= ра'зума
дарова'нiе w\т бг~а прiя'лъ _е=си`. _е='же пода'ждь въ
пjь'снехъ пою'щему ти` си'це: ра'дуйся, григо'рiе прп\дбне
и= бг~оно'сне, небе'сный человjь'че и= земны'й а='гг~ле.
ра'дуйся, дх~а ст~а'гw прекра'сное _о=би'телище. ра'дуйся,
бг~обл~же'нне, вельми` подвиза'вся во вре'меннjьй
жи'зни, по достоя'нiю w=богати'лся _е=си` бл~года'тiю дх~а,
_е=я'же дарова'нiе пода'ждь на'мъ, ча'дwмъ твои^мъ, да
зове'мъ ти`: ра'дуйся, прп\дбне григо'рiе, _о='ч~е на'шъ.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=тц_е'въ бж~е, бл~гослове'нъ _е=си`.

%<В%>ъ sла'цjь бж\ственныхъ наказа'нiй, ста'до, _о='ч~е,
воспита'лъ _е=си`, и= жезло'мъ о_у=че'нiя sвjь'ри w\тгна'въ
_е=ресе'й, поя`: _о=тц_е'въ на'шихъ бж~е, бл~гослове'нъ
_е=си`.

%<S%>jь'льнымъ поще'нiемъ, jа='кw благово'нною пи'щею
пита'я ду'шу твою`, прп\дбне григо'рiе. тjь'мже и=
трисо'лнечному бж\ству` предста'ти сподо'бился _е=си`, со
а='гг~лы поя`: _о=тц_е'въ на'шихъ бж~е, бл~гослове'нъ
_е=си`.

%<В%>ъ приста'нище ти'хое вше'дъ, бг~ому'дре,
жите'йскихъ пла'ванiй w\тбjь'гъ, и= волну'емыхъ въ бу'ри
стра'шнjьй спаси'тельное w=кормле'нiе бы'въ, воспjьва'я:
_о=тц_е'въ на'шихъ бж~е, бл~гослове'нъ _е=си`.

%<Бг~оро'диченъ:%>

%<И=%>зба'вихомся вси` w\т страсте'й и= бjь'дъ,
w=бстоя'нiй и= неду'гwвъ много_обра'зныхъ, моли'твами
твои'ми, бг~ома'ти, сн~у твоему` зову'ще: бл~гослове'нъ бг~ъ
_о=тц_е'въ на'шихъ.

%<Пjь'снь и~. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<В%>ъ поще'нiихъ крjь'пкое, и= въ моли'твахъ
нелjь'ностное, терпjь'нiе во и=скуше'нiихъ, григо'рiе
прп\дбне, на земли` показа'лся _е=си`, бг~у предстоя`
зове'ши: хвали'те и= превозноси'те _е=го` во вjь'ки.

%<О_у=%>язви'вся бж\ственнымъ жела'нiемъ, всебл~же'нне,
тjь'мже и= непоро'чно и= пра'ведно житiе` проше'лъ, до'ндеже
дости'глъ _е=си` цр\скагw престо'ла, со а='гг~лы
поя`: хвали'те и= превозноси'те _е=го` во вjь'ки.

%<О_у=%>краше'нъ добродjь'тельми, въ по'стницjьхъ jа='кw
а='гг~лъ показа'лся _е=си`, во свjь'тjь неизрече'нныя сла'вы
почива'еши, пjь'снь воспjьва'я хр\сту` бг~у: хвали'те,
по'йте и= превозноси'те _е=го` во вjь'ки.

%<Бг~оро'диченъ:%>

%<П%>оглоще'ннаго болjь'зньми и= па'дшаго возста'ви,
бг~ома'ти, jа='кw да тя` сла'влю во вся^ вjь'ки.

%<Пjь'снь f~. I=рмо'съ:%>

%<О_у=%>страши'ся вся'къ слу'хъ, неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дjьви'ческагw чре'ва бы'въ чл~вjь'къ. тjь'мже
преч\стую бц\ду, вjь'рнiи, велича'емъ.

%<Д%>ушетлjь^нныя стра^сти побjьди'въ, и= jа='кw
па'стырь и='стинный, о_у=па'слъ _е=си` слове'сное ста'до,
jа='кw цвjь^ты ра'йскими, напитава'я си'хъ бл~года'тiю,
бл~же'нне.

%<О_у='%>зкiй и= приско'рбный ше'ствовавъ пу'ть, _о='ч~е
григо'рiе, тjьле'снjь о_у='бw преста'вился _е=си`, ду'хомъ
же жи'въ бг~у предстои'ши: но jа='кw и=мjь'я дерзнове'нiе къ
бг~у, моли` спасти'ся на'мъ.

%<П%>редjь'лъ неукло'ненъ вjь'ры, и= воздержа'нiя
_о='бразъ и=му'ще по'двиги твоя^, прп\дбне, вои'стинну
зижди'теля пjь'сньми велича'емъ.

%<Бг~оро'диченъ:%>

%<В%>ъ тя` всели'ся, всенепоро'чная, и= и='же пе'рвjье
родонача^льнымъ, sло_обра'знw запе'нша человjькоубi'йца
низложи'въ, роди'выйся и=зъ теб_е`, вся^ ны` спа'слъ
_е='сть.

%<Свjьти'ленъ:%>

%<М%>iрска'гw пристра'тiя, jа='кw w\т скве'рны
о_у=клони'лся _е=си` и= а='лчбою пло'ть о_у=вяди'въ,
w=бнови'лъ _е=си` ду'шу му'жествомъ, прп\дбне, и= сла'вою
w=богати'лся _е=си` нб\сною, сла'вне. тjь'мже моля` не
преста'й w= хва'лящихъ тя`, _о='ч~е григо'рiе, прп\дбне.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ои'стинну бц\ду тя` и=сповjь'дуемъ, вл\дчце,
спа'сшiися тобо'ю: бг~а бо неизрече'ннw родила` _е=си`,
разо'ршаго кр\сто'мъ сме'рть, къ себjь' же приве'дша
прп\дбныхъ собо'ры, съ ни'миже тя` восхваля'емъ, дв~о.

%<На хвали'техъ стiхи^ры на д~, гла'съ s~.
Самогла'сны:%>

%<Б%>г~ому'дре григо'рiе, сла'ву маловре'менную
w=ста'вивъ, и= въ пусты'ню всели'вся, плотско'е мудрова'нiе
все` ду'ху повину'лъ _е=си`: поще'ньми и= страда'ньми
о_у=тверди'вся, ко _о=тц_е'мъ преста'вился _е=си` въ
ста'рости до'брjьй. тjь'мже мо'лимъ тя` ны'нjь, ча^да твоя^:
моли` w= на'съ, спасти'ся душа'мъ на'шымъ.

%<Два'жды.%>

%<В%>озсiя` дне'сь пресвjь'тлая и= всепра'зднственная
па'мять твоя`, _о='ч~е прп\дбне григо'рiе, созыва'ющи
многочи'сленное по'стникwвъ сосло'вiе, и= прп\дбныхъ
ликостоя^нiя, а='гг~ли же съ человjь'ки jа='кw вои'стинну,
къ похвале'нiю въ тр\оцjь покланя'емагw бг~а на'шегw,
_е=го'же моли` w= душа'хъ на'шихъ.

%<Б%>г~оно'сне и= прп\дбне, бл~же'нный _о='ч~е
григо'рiе, не да'лъ _е=си` сна` твои^мъ _о=чес_е'мъ, ни
вjь'ждwмъ дрема'нiя, серде'чное жела'нiе, _е='же ко хр\сту`
си'ми jа=вля'я, _е=го'же w\т ю='ности возлюби'лъ _е=си`: и=
живя'ше въ тебjь` хр\сто'съ бг~ъ на'шъ, со _о=ц~е'мъ и=
ст~ы'мъ дх~омъ. того` моли` бг~облаже'нне _о='ч~е, спасти'ся
душа'мъ на'шымъ.

%<Сла'ва, гла'съ и~:%>

%<П%>рп\дбне _о='ч~е григо'рiе, гла'съ _е=v\гльскiй
о_у=слы'шавъ, мi'ръ w=ста'вилъ _е=си`, бога'тство и= сла'ву
въ ничто'же вмjьни'въ, ду'шу съ тjь'ломъ w=чи'стивъ w\т
всjь'хъ страсте'й, ст~а'гw дх~а прекра'сная _о=би'тель
jа=ви'лся _е=си` и= вселе'нiе, и= ра'дость вjь'чную
воспрiя'лъ _е=си`, бл~же'нне и= прему'дре. тjь'мже и= стада`
мона'хwвъ со а=рхiере'йскими чи'нми, чудесы` о_у=дивля'еми,
достолjь'пнw и= ра'достнw w\т души` вопiе'мъ ти`:
бг~обл~же'нне, прп\дбне _о='ч~е на'шъ григо'рiе, моли`
хр\ста` бг~а, о_у=ще'дрити мi'ръ, и= спасти` ду'шы на'шя.

%<И= ны'нjь, бг~оро'диченъ: В%>л\дчце, прiими`:

%<На лiтургi'и слу'жба прп\дбническая.%>

