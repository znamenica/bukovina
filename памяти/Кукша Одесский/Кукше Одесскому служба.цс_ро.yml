---
вечерня:
   отпустительно:
      тропарь:
         глас: 4
         текст: От юности мир суемудренный / и лукавый оставил еси, / Божественною свыше
            просветився / благодатию, преподобне, / многим терпением во временней жизни /
            подвиг совершил еси, / темже источаеши / чудес благодать / всем с верою приходящим /
            к раце мощей твоих, // Кукшо, преблаженне отче наш.
      молитва: 'О преподобне и богоносне отче наш Кукшо, обители Успения Божией Матери похвало,
         богоспасаемаго града Одессы неувядаемый цвете, кроткий пастырю Христов и великий за нас
         молитвенниче. Усердно к тебе прибегаем и с сокрушенным сердцем просим: не отыми покров
         твой от обители нашей, в нейже подвигом добрым подвизался еси. Буди помощник благий всем
         благочестно живущим и добре труждающимся в ней. О добрый наш пастырю и богомудрый
         наставниче, преподобне отче Кукшо, призри милостивно на предстоящия люди, умиленно
         молящиеся и просящие от тебе помощи и заступления. Помяни всех, веру и любовь к тебе
         имущих, имя твое молитвенно призывающих и на поклонение мощем твоим святым приходящих,
         и вся во благих прошения их милостивно исполни, осеняя их святоотеческим твоим
         благословением. Избави, святый отче, от всякаго навета вражия Церковь нашу святую, град
         сей, обитель и землю нашу, и не остави заступлением твоим нас немощных, грехами и
         скорбями многими обремененных. Озари, преблаженне, ум наш светом лица Божия, укрепи
         благодатию Господней жизнь нашу, да в законе Христове утвердившеся, неленостно по пути
         заповедей святых потечем. Осени твоим благословением нас, и всех в скорбех сущих,
         болезньми душевными и телесными одержимых, исцеление, утешение и избавление даруя.
         Над всеми же сими испроси нам свыше дух кротости и смиренномудрия, дух терпения и
         покаяния, отступившим от православныя веры и погибельными ересьми и расколами
         ослепленным вразумление, во тьме неверия блуждающим светом истиннаго богопознания
         просвещение, раздоров и нестроений утоление. Умоли Господа Бога и Пресвятую Богородицу
         даровати нам тихое н безгрешное житие. Поминай нас недостойных у престола Вседержителя,
         и испроси мирную христианскую кончину, и сподоби нас помощию твоею спасение вечное
         улучити и Царствие Небесное унаследовати, да славословим велия щедроты и неизреченныя
         милости Отца и Сына и Святаго Духа, в Троице поклоняемаго Бога, и твое отеческое
         заступление во веки веков. Аминь.'
утреня:
   канон:
      кондак:
         глас: 8
         текст: 'Подвижника благочестия искусна, / новаго исповедника / веры отеческия /
            преподобнаго Кукшу / верно вси ублажим, / яко пастыря истиннаго, / старца
            благостнаго, / иноков наставника, / утешителя малодушных, / целителя недужных, /
            и по кончине показующаго / светлость жития своего. / И днесь в память его /
            притекше, радостно возопием: / яко имея дерзновение к Богу, / многообразных нас
            избави обстояний, / да зовем ти: радуйся, // утверждение людем православным.'
