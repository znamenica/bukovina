<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~в-й де'нь.%>

%<Прп\дбнагw _о=ц~а` на'шегw fео'дwра сv"кеw'та:%>

%<И= пренесе'нiе моще'й ст~а'гw бл~говjь'рнагw вели'кагw
кн~зя все'волода, нарече'ннагw во ст~о'мъ креще'нiи
гаврiи'ла.%>

%<На Г%>д\си, воззва'хъ, %<стiхи^ры, гла'съ _е~.
Подо'бенъ: П%>рп\дбне _о='ч~е:

%<П%>рп\дбне _о='ч~е, свяще'нный fео'дwре, и=зъ ложе'снъ
w=святи'лся _е=си`, и= позна'нъ бы'лъ _е=си` бг~ови,
jа='коже дре'вле i=еремi'а: твое` провозвjьсти` рождество`
sвjьзда`, твоегw` сiя'нiемъ житiя` просвjьти'ся вселе'нная,
jа='кw вои'стинну, и= де'мwнская тма` и=счезе`: jа='зи
w\тгна'шася w\т вся'кагw во'зраста, бл~года'ть и=стече`
вся'кихъ и=сцjьле'нiй. тjь'мже вопiе'мъ ти`: хр\ста` моли`
всегда`, дарова'ти мi'рови ми'ръ и= ве'лiю ми'лость.

%<П%>рп\дбне _о='ч~е, досточу'дне fео'дwре, крjь'пкимъ
воздержа'нiемъ и= моли'твы _о=гне'мъ ве'щь попали'въ
грjьхо'вную всю`, воспрiя'тъ бж\ственную зарю`: въ тя`
тр\оческую бл~года'ть всели'лъ _е=си`, и= ве'сь jа=ви'лся
_е=си` свjьтови'денъ, лучы` и=сцjьле'нiй w=блиста'я, ви'дя
пр_е'дняя, jа='коже дре'вле _е=лiссе'й, рjьшя` непло'дствiя
о_у='зы, и= прогоня` д_е'мwнскiя полки` си'лою бж\ственнагw
дх~а, и= моля'ся вселе'ннjьй дарова'ти ми'ръ и= ве'лiю
ми'лость.

%<П%>рп\дбне _о='ч~е, всечестны'й fео'дwре, со'лнце всю`
о_у=ясни'вый зе'млю въ дjь'лjьхъ и= зна'менiихъ
неисче'тныхъ, да'ръ че'стенъ хр\сту` бг~у, свяще'нства
и=звjь'стный степе'нь, мона'шествующихъ _о='бразъ,
о_у=твержде'нiе вjь'рою къ тебjь` притека'ющихъ, ка'мень
честны'й, и= до'мъ тр\оцы _о=крi'нъ,и=сточа'ющiй
и=сцjьле'нiй пучи'ну. хр\сту` моли'ся всегда`, дарова'ти
вселе'ннjьй ми'ръ и= ве'лiю ми'лость.

%<Сла'ва, и= ны'нjь, бг~оро'диченъ:%>

%<К%>ому` о_у=подо'билася _е=си`, душе`, о_у=спjьва'ющи
въ го'ршихъ всегда`, и= прилага'ющи безу'мнw твои^мъ
jа='звамъ стру'пы мно'жайшыя, jа='кw всетjьле'снjьй бы'ти
jа='звjь, не помышля'ющи, jа='кw судiя` приближа'ется,
_е=му'же предста'неши воспрiя'ти по дjья'нi_емъ вины^ и=
томл_е'нiя; но w=бра'щшися, припади` къ дв~jь, зову'щи:
вл\дчце, вл\дчце, не пре'зри мя`, прогнjь'вавшагw бг~а
бл~гоми'лостиваго, и=зъ теб_е` на спасе'нiе человjь'кwмъ
ро'ждшагося, и= распе'ншагося пло'тiю.

%<Кр\стобг~оро'диченъ:%>

%<_Е=%>гда` гро'здъ ненасажде'нъ су'щь, jа='кw лоза`
w\трасти'ла _е=си`, о_у=зрjь'вши на дре'вjь повjь'шена,
прободе'на же копiе'мъ въ бж\ств_енная ре'бра: что` сiе`,
гл~го'лаше, сн~е и= бж~е мо'й; ка'кw и='же неду'ги вся^ и=
стра^сти и=сцjьля'яй, стр\сти терпи'ши, безстра'стенъ сы'й
по _е=стеству` бж\ственному; что` ти` безблагода'тнiи
лю'дiе, бл~года'телю, сiя^ возда'ша, вмjь'стw благодjья'нiй,
вопiя'ше преч\стая; но тогw` стр\стьми`, страсте'й мя`
свободи'ти, моли` непреста'ннw, jа='кw да сла'влю тя`.

%<Тропа'рь, гла'съ в~:%>

%<П%>озна'нъ бы'въ w\т пеле'нъ w=свяще'нъ, и= jа='влься
бл~года'тей и=спо'лненъ, чудесы` мi'ръ w=зари'лъ _е=си`, и=
де'мwнwвъ мно'жество w\тгна'лъ _е=си`, священнодjь'телю
fео'дwре: тjь'мже w= на'съ моли'ся гд\севи.

%<Канw'нъ. Творе'нiе i=w'сифово.%>

%<Гла'съ д~. Пjь'снь а~. I=рмо'съ:%>

%<Н%>аста'вльшему дре'вле i=и~ля бjьжа'щаго w\т рабо'ты
фараw'новы, и= въ пусты'ни пита'вшему, пои'мъ и=зба'вителю
бг~у на'шему, jа='кw просла'вися.

%<Б%>г~осiя'нную тя` sвjьзду`, мы'сленное со'лнце,
тве'рди,прему'дре, цр~ко'внjьй показа`, лучы`
чуде'съ и=спуща'юща всегда`, и= страсте'й мглу`
потребля'юща.

%<W=%> ма'тернихъ тя` ложе'снъ творе'цъ, преподо'бне,
jа='коже i=еремi'ю пе'рвjье w=свя'щъ, содjь'ла сосу'дъ дх~а
бл~гопотре'бенъ, ду'хи w\тгоня'ща лука^выя, _о='ч~е
fео'дwре.

%<П%>о'томъ воздержа'нiя пла'мень страсте'й погаси'лъ
_е=си`, и= w=дожде'нiемъ моли'твъ струи^ чуде'съ и=сточи'лъ
_е=си`, болjь'зней разжже'нiе, прп\дбне, погаша'ющя jа='вjь,
fео'дwре.

%<Бг~оро'диченъ:%>

%<Н%>евоздjь'ланный гро'здъ w\т твоея` о_у=тро'бы
процвjьте`, дв~о мт~и, сла'дость и=сточа'я w=ставле'нiя, и=
весе'лiе безсме'ртно, ч\стая, w\т пiя'нства лю'тыхъ
w=б\ъюродjь'вшымъ.

%<Пjь'снь г~. I=рмо'съ:%>

%<О_у=%>твержда'яй гро'мъ, и= созида'яй ду'хъ,
о_у=тверди` мене`, гд\си, да тя` пою` и='стиннw, и= творю`
во'лю твою`: jа='кw нjь'сть свя'тъ, jа='кw ты`, бж~е на'шъ.

%<Jа='%>кw чу'дно житiе` твое`, бг~ому'дре, jа='кw
стра^шна чудеса`, jа='кw высо'ко твое` _е='же къ бг~у и=
присвое'нiе, и= манове'нiе, и= неукло'нно восхожде'нiе,
всесла'вне fео'дwре.

%<С%>тремле'нiе страсте'й возрази'лъ _е=си`,
пребл~же'нне, болjь'зненными w\тда^нiи, и= де'мwнwвъ
лука^вая потреби'лъ _е=си` ловл_е'нiя, прест~а'гw дх~а
крjь'постiю, fео'дwре.

%<И='%>же къ честнjь'й притека'юще ра'цjь твое'й, w\т
сея` почерпа'емъ и=сцjьле'нiй сокрw'вища, и= чуде'съ
пучи^ны, и= да'ръ незави'стный, пою'ще тя`, fео'дwре.

%<Бг~оро'диченъ:%>

%<З%>ако'ни _е=стества` въ тебjь`, дв~о, w=бновля'ются:
ражда'еши бо па'че _е=стества` содjь'теля, па'че сло'ва
вл\дку. _е=го'же прилjь'жнw моли`, спасти` ду'шы на'шя.

%<Сjьда'ленъ, гла'съ и~. Подо'бенъ: П%>рему'дрости:

%<W\т%> бг~а тезоимени'тъ да'ръ да'нъ бы'въ
человjь'кwмъ, на и=збавле'нiе болjь'зней мно'гихъ, вели^ка
и= о_у=жа^снасотвори'лъ _е=си` чудеса`, jа='зю
вся'ку и= неду'гъ и=сцjьля'я, и= де'мwнwвъ полки` w\тгоня'я
сло'вомъ. тjь'мже и= досто'йнw хр\сто'ву цр~ковь о_у=па'съ,
_е=диножи'тель а=п\слwвъ бы'лъ _е=си`, ст~и'телю fео'дwре.
моли` хр\ста` бг~а, грjьхw'въ w=ставле'нiе дарова'ти
чту'щымъ любо'вiю святу'ю па'мять твою`.

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ, и= jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бла'гости. тjь'мже, преч\стая, и=зъ теб_е` воплоще'нному
безъ сjь'мене, моли'ся прилjь'жнw w= всjь'хъ рабjь'хъ
твои'хъ, непреста'ннw моля'щихтися, бц\де преч\стая, моля'щи
_е=го` при'снw согрjьше'нiй w=ставле'нiе дарова'ти
воспjьва'ющымъ досто'йнw сла'ву твою`.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя а='гница зря'щи
на кр\стjь`, восклица'ше пла'чущи, и= го'рькw рыда'ющи,
вопiя'ше: мi'ръ о_у='бw ра'дуется, прiе'мля тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися и= да'руй согрjьше'нiй
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<О_у=%>слы'шахъ бж~е, слу'хъ тво'й, и= о_у=боя'хся:
разумjь'хъ дjьла` твоя^, и= о_у=жасо'хся, гд\си, jа='кw
твоегw` хвале'нiя и=спо'лнь земля`.

%<П%>ото'къ сы'й jа='вjь, и=спо'лненъ во'дъ
бж\ственныхъ, дарова'нiй дх~а напоя'еши всю` цр~ковь,
_о='ч~е fео'дwре.

%<О_у=%>дави'лъ _е=си` врага` жи'лами болjь'зней
твои'хъ, пребл~же'нне, и= тогw` потреби'лъ _е=си` лука^вая
вw'инства моли'твъ твои'хъ мече'мъ, fео'дwре.

%<П%>оуча'яся въ зако'нjь бж~iи, при и=схо'дищихъ
воздержа'нiя бж\ственное дре'во возрасти'лъ _е=си`,
благопло'дiе дjья'нiй добродjь'тельныхъ принося`, fео'дwре.

%<Бг~оро'диченъ:%>

%<Б%>л~же'нна w\т родw'въ всjь'хъ показа'лася _е=си`
хр\ста` ро'ждши, блаж_е'нны содjьва'ющаго тому` рабо'тающыя,
дв~о мт~и ч\стая вл\дчце.

%<Пjь'снь _е~. I=рмо'съ:%>

%<В%>озсiя'й ми`, гд\си, свjь'тъ повелjь'нiй твои'хъ,
jа='кw къ тебjь` ду'хъ мо'й о_у='тренюетъ и= пое'тъ тя`: ты'
бо _е=си` бг~ъ на'шъ, и= къ тебjь` прибjьга'ю, цр~ю` ми'ра.

%<Н%>еусыпа'ющую свjьщу` тя`, и= свjь'щникъ неугаса'ющь,
свjь'тъ безлjь'тный показа`, мра'комъ держи^мымъ страсте'й,
fео'дwре, w=черне'нiемъ мно'гихъ грjьхw'въ.

%<Д%>о'брjь на стезю' тя наставля'юща мч~ника геw'ргiа
w\т млады'хъ ногте'й и=мjь'лъ _е=си`: и= сему`
о_у=подо'бился _е=си`, вся'кимъ о_у=се'рдiемъ, и= ко гд\су,
_о='ч~е преподо'бне, любо'вiю.

%<Н%>епоро'чно воздержа'нiе, терпjь'нiе несосу'дно,
вjь'ру и= наде'жду и= смире'нiе, любо'вь же и= стоя'нiе
и=мjь'лъ _е=си` па'че человjь'ка. тjь'мже премно'гую
благода'ть w=брjь'лъ _е=си` w\т бг~а.

%<Бг~оро'диченъ:%>

%<К%>ропле'нiемъ ми'лости твоея` напо'й, преч\стая,
и=ста'явшую мою` мы'сль пла'менемъ грjьха`, и= о_у=га'сшiй
се'рдца моегw` возжзи` свjьти'льникъ, две'ре свjь'та.

%<Пjь'снь s~. I=рмо'съ:%>

%<Б%>у'ря мя` помышле'нiй пости'гши, во глубину`
низвлачи'тъ мя` безмjь'рныхъ грjьхw'въ: но ты`,
о_у=пра'вителю бл~гi'й, предвари'въ о_у=пра'ви, jа='кw
пр\оро'ка, и= спаси' мя.

%<П%>еча'ль земны'хъ w\ттря'слъ _е=си`, и= все`
и=сточи'лъ _е=си` жела'нiе ко вл\дцjь, наслажда'яся сегw`
добро'тами, и= и=стека'ющими w\тту'ду, _о='ч~е,
свjьтлостьми`.

%<Р%>астопи'лъ _е=си` мра'зъ грjьхо'вный, сту'денiю
напоя'емь, стоя` посредjь` вjь'тренника jа='кw безпло'тенъ,
_о='ч~е, прило'гипретерпjь'лъ _е=си` возду^шныя,
бж~е'ственною согрjьва'емь бл~года'тiю.

%<Р%>а'цjь твое'й свяще'ннjьй приступа'юще, бл~гово'нiя
бж~е'ственнагw ра'зума и=сполня'емся, ст~и'телю, смра'да
и=збавля'ющеся страсте'й, любо'вiю тя` чту'щiи, чудотво'рче
_о='ч~е прп\дбне.

%<Бг~оро'диченъ:%>

%<С%>трасте'й мя` треволне'нiе смуща'етъ, глубина`
w\тча'янiя w=бурева'етъ мое` се'рдце: ко'рмчiю ро'ждши
хр\ста`, дв~о, и= сп~са, и=зба'ви мя` и= спаси` моли'твами
твои'ми.

%<Конда'къ, гла'съ г~. Подо'бенъ: Д%>в~а дне'сь:

%<Jа='%>кw на _о='гненную колесни'цу, добродjь'тельми,
бг~оно'се, возше'дъ, восте'клъ _е=си` на нб\сная жили^ща:
jа='кw а='гг~лъ съ человjь'ки пожи'лъ _е=си`, и= jа='кw
человjь'къ со а='гг~лы _о='крестъ ликовству'еши. сегw` ра'ди
показа'лся _е=си` чуде'съ бж\ственное прiя'телище, fео'дwре
прп\дбне.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю бл~гоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<Jа='%>кw нело'женъ ст~и'тель, же'ртву безкро'вную
прине'слъ _е=си` ду'хомъ, и= страсте'й о_у=мерщвле'нiемъ,
же'ртву бл~гово'нну, пребл~же'нне, тебе` вл\дцjь прине'слъ
_е=си` вjь'рою.

%<_О='%>гнь сласте'й воздержа'нiя пото'мъ погаси'лъ
_е=си`, и= бездо'ждiемъ земли` о_у=ста'вилъ _е=си` ту'чы,
моли'твами, чудотво'рче, jа='коже и=лiа`, нб~са` затвор_е'на
моли'твами твои'ми w\тверза'я.

%<W=%>свя'щся w\т младе'нства, моли'твенною до'блестiю
неплw'дныя сотвори'лъ _е=си` о_у=трw'бы многоча^дны,
слjьпы^мъ по'далъ _е=си` прозрjь'нiе, и= хромы^мъ
бл~готече'нiе, fео'дwре требл~же'нне.

%<Бг~оро'диченъ:%>

%<Д%>обро'ту i=а'кwвлю тя` бг~ъ и=збра`, и= въ тя`
всели'ся,и= тя` соблюде` по рж\ствjь` дв~у,
jа='коже бjь` пре'жде рж\ства`, дв~о бг~ороди'тельнице.

%<Пjь'снь и~. I=рмо'съ:%>

%<З%>емля` и= вся^ jа=`же на не'й, мо'ре и= вси`
и=сто'чницы, небеса` небе'съ: свjь'тъ и= тма`, мра'зъ и=
зно'й, сы'нове человjь'честiи: свяще'нницы, бл~гослови'те
гд\са, и= превозноси'те _е=го` во вjь'ки.

%<Н%>а ка'мени терпjь'нiя о_у=тверди'въ твоя^
восхожд_е'нiя душ_е'вная, не побjьди'лся _е=си` прило'ги
сопроти'вными, не поколеба'лся _е=си` навjь'ты вра'жiими: но
къ высотjь` бж\ственнjьй восте'клъ _е=си`, w= _е='же въ
вjь'рjь чту'щихъ тя` моля`.

%<С%>труя` происхо'дитъ w\т ра'ки твоея` и=сцjьле'нiй
вся'кихъ, и= w\тмыва'етъ скв_е'рны страсте'й, и= гное'нiе
лю'тыхъ w=чища'етъ, и= вjь'рныхъ напая'етъ, fео'дwре,
всjь'хъ сердца`, любо'вiю чту'щихъ тя`.

%<Д%>арw'въ бж\ственныхъ тезоимени'тъ, и= таи'нникъ
хр\сто'въ, по'стникwвъ добро'та, свяще'нникwвъ красота`,
чуде'съ и=сто'чникъ, честна'я мv"рополо'жница дх~а, ны'нjь
да восхва'лится fео'дwръ вели'кiй.

%<Бг~оро'диченъ:%>

%<С%>вяще'ннiи тя` пр\оро'кwвъ проповjь'дуютъ гла'си
_о=бра'знw, две'рь, и= го'ру, и= сjь'нь, зе'млю святу'ю,
свjь'та _о='блакъ, и=зъ негw'же су'щымъ во тмjь` и= сjь'ни
сjьдя'щымъ возсiя` сл~нце, дв~о, хр\сто'съ свjьтода'вецъ.

%<Пjь'снь f~. I=рмо'съ:%>

%<Jа='%>кw сотвори` мнjь` вели'чiе си'льный, и= свя'то
и='мя _е=гw`, и= ми'лость _е=гw` въ ро'дъ и= ро'дъ боя'щымся
_е=гw`.

%<Jа='%>кw о_у='тро, jа='кw де'нь свjь'телъ, тво'й
пра'здникъ jа=ви'ся, просвjьща'ющъ на^ша сердца`, вjь'рнw
восхваля'ющихъ честны^я бwлjь'зни твоя^, _о='ч~е fео'дwре.

%<С%>обесjь'дникъ а='гг~лwвъ, а=п\слwвъ, страда'льц_евъ,
прп\дбныхъ и= пра'ведникwвъ бы'въ, _о='ч~е, ст~и'телей, на
нб~сjь'хъ w= на'съ хр\ста` мо'лиши при'снw.

%<Д%>е'нь спасе'нiя, пра'здникъ весе'лiя jа=ви'ся,
стеце'мся, вjь'рнiи, w=чи'стивше ду'шы, ст~и'тель созыва'етъ
на'съ fео'дwръ.

%<Бг~оро'диченъ:%>

%<С%>тра'шно твое` рж\ство`, бц\де, мт~и хр\сто'ва:
тjь'мже тя` о_у=блажа'емъ, ч\стая, и= прославля'емъ че'стнw,
ро'дове родw'въ во вjь'ки, а=ми'нь.

