---
вечерня:
   отпустительно:
      тропарь:
       - глас: 4
         текст: 'Яко великаго молитвенника / за землю нашу / и утешителя теплаго / притекающих
            к тебе, / ублажаем тя, вторый русский / отче Серафиме, / вся бо яже в мире / красная
            оставил еси, / всем сердцем устремился еси / к чертогам сладчайшаго Христа /
            и в годину лютых гонений / образ кротости и смирения / всем был еси: / не престай
            и ныне / молитися за ны, / да в терпении обрящем / путь покаяния / и с тобою
            выну // славим Пресвятую Троицу.'
       - глас: 8
         текст: Крест приим свой, / преподобне, радуяся, / нераздельным помыслом / последовал
            еси Христу, / был купец еси / воистину преславный, / яко не земное, / но небесное
            сокровище стяжа / сего ради спасеся / тобою мнози чада твоя, / ихже возлюбил еси. /
            И ныне, отче наш / Серафиме, молися / покаяние нам даровати // и в разум истины
            приити.
       - глас: 3
         текст: 'Купец велик / соделался еси, / преподобне отче Серафиме, / сый в мире, /
            к многому богатству тленному / ты николиже сердца / прилагал еси, / послушник
            истинен / и добродетелей подвижник, / егда же, вся оставль, / на крест монашества
            восшел еси, / дары Святаго Духа / многи тебе дашася / и яко единаго / от древних
            тя явиша / пророка, старца, / чудотворца и молитвенника, / столпа подвижником, /
            спасения вождя. / Сего ради молим тя: / и нас премудро // ко спасению управи.'
       - глас: 4
         текст: 'Яко пресветлая звезда / Русския земли, / возсиял еси / в веси Вырицстей, /
            преподобне Серафиме, / и, силою Святаго Духа наставляем, / светом чудес твоих /
            страну нашу / озарил еси духовно. / Темже и мы, притекающе / ко гробу твоему, /
            умильно глаголем: / моли Христа Бога // спастися душам нашим.'
      молитва: 'О, богоблаженный и премилосердый отче наш Серафиме! Ведуще тя и по
         смерти яко живаго суща, с верою припадаем ти и вопием: не забуди убогих твоих
         до конца, но милостивно призри на стадо твое духовное и упаси е, добрый пастырю,
         благоприятными твоими к Богу молитвами. Испроси нам от Господа время на покаяние
         и греховныя жизни исправление, веси бо вся немощи наша душевныя: не имамы дел
         веры и спасения, не имамы ревности ко истинному богоугождению, пленихомся умом
         в погубительных страстех, растлехом сердца во гнусных похотех. Что убо чаем,
         и на что надеемся, неключимии, разоривше храмины душ наших? Ей, святый отче,
         простри молитвенно руце твои ко Господу и умоли Спасителя рода человеческаго
         коснутися благодатию окаменелых сердец наших, омыти нас слезами покаяния, возставити
         в вере, укрепити во благочестии и вся полезная ко спасению даровати. Не посрами
         упования нашего, еже по Бозе и Богородице на тя возлагаем, но буди нам скорый
         помощник, утешитель в скорбех и покровитель во обстояниях, да сподобимся молитвами
         твоими наследником быти Царствия Небеснаго, идеже вси святии непрестанно славят
         и воспевают Пречестное и Великолепое Имя Отца и Сына и Святаго Духа, ныне и
         присно и во веки веков. Аминь.'
утреня:
   канон:
      кондак:
       - глас: 5
         текст: 'Уподобился еси / древним отцем / и подвигом добрым / подвизался еси, /
            благодатию Христовою просветився, / от Негоже прием / дарования чудес, / недугующих
            исцеляти, / печальных и скорбящих утешати, / обидимых и гонимых защищати /
            и всем в нуждах / сущим отраду / и скорое избавление подавати. / Сего ради, /
            яко великаго чудотворца чтуще, / молим тя, чада твоя, / преподобне Серафиме: /
            от всех бед избави // нас молитвами твоими.'
       - глас: 3
         текст: Возрадуйся паки, / граде святаго Петра, / и малая весе / Вырица, возвеличися, /
            се бо светильник веры / в тебе просиявает, / всеисцеляющий бальзам / нам источается, /
            новоявленный бо / великий чудотворец, / любве и покаяния наставник, / пророк
            и старец, / новый преподобный Серафим // в тебе является.
       - глас: 5
         текст: 'Подражая богоносному / угоднику Саровскому, / Духа Святаго благодать /
            обильно стяжал еси: / Александро-Невския лавры / крине благоуханный, / Вырицкия
            веси похвало, / сего ради и мы / тебе зовем: / радуйся, преподобне Серафиме, /
            милостивый наш // предстателю пред Господем.'
