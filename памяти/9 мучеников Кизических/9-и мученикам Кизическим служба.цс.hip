<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~f-й де'нь.%>

%<Ст~ы'хъ девяти` мч~никwвъ, и=`же въ кv'зiцjь:%>

%<И= прп\дбнагw ме'мнона чудотво'рца.%>

%<На Г%>д\си, воззва'хъ, %<стiхи^ры, мч~никwвъ, гла'съ
и~.%>

%<Подо'бенъ: _W%> пресла'внагw чудесе`!

%<М%>ч~ницы хр\стw'вы прехва'льнiи, * w=держа'щу
и=ногда` * _е='ллинскому безу'мiю, * и= влеку'щу всjь'хъ *
въ беззакw'нныя jа='мы, * пути` пра'вагw не w=ста'висте, *
и= безбо'жiю не приложи'стеся: * но пострада'сте нра'ва
до'блестiю, * и= жи'знь мече'мъ о_у=мерщвле'ни
наслjь'довасте.

%<F%>ео'гнiа и= ру'fа, а=нтiпа'тра, * fеостi'ха и=
а=рте'му, * ма'гна и= fеодо'та, * сла'внаго fаvма'сiа и=
бж\ственнаго фiлимо'на, * страда'нiй свjь'тлw w=блиста'вшыя,
* и= су'щыя во тмjь` просвjьти'вшыя, * вjь'рою почти'мъ, *
и= пjь'сньми о_у=блажи'мъ, * свяще'нную си'хъ пра'зднующе
па'мять веселя'щеся.

%<Ц%>вjь'ти мч~никwвъ кра'снiи, * по'лкъ свяще'нный, *
бг~особра'нное совокупле'нiе, * цр~ковь и=зря'дная, * со'нмъ
бг~оизбра'ненъ, * ли'къ ст~ы'й, собо'ръ блаже'нный, * за
тр\оцу подви'гшеся, * се'й моли'теся, * сiю` о_у=моли'те w=
на'съ, * jа='кw да прiи'мемъ грjьхw'въ w=ставле'нiе.

%<И='ны стiхи^ры прп\дбнагw, гла'съ и= подо'бенъ
то'йже:%>

%<П%>рп\дбне ме'мноне бл~же'нне, * пред\ъwчи'стивъ ду'шу
* воздержа'нiемъ, * бы'лъ _е=си` чи'сто дх~а и= красно`
_о=би'телище: * тjь'мже лука'вствiя ду'хи w\тгоня'еши, * и=
неду'ги притека'ющымъ къ тебjь` * и=сцjьля'еши всегда`: * w=
на'съ восхваля'ющихъ тя` * хр\сту` моли'ся.

%<П%>рп\дбне ме'мноне сла'вне, * w=блада'въ страстьми`
душе'вными, * нача'льникъ бы'лъ _е=си` мона'хwвъ, * къ
трудw'мъ помазу'я воздержа'нiя о_у=се'рднw си'хъ, * и=`хже
и= предста'вилъ _е=си` * всеви'дцу сло'ву: * пожи'въ же
житiе` блаже'нно, * и= скве'рны непримjь'сно, * съ ни'ми
на'съ всегда` помина'й восхваля'ющихъ тя`.

%<П%>рп\дбне ме'мноне, пребога'те, * воды` дре'вле
и=сто'чникъ * и=стещи` сотвори'лъ _е=си`, * въ гд\сню хвалу`
и= душа'мъ въ снабдjь'нiе. * w\т глубины` мо'ря корабли`
спа'слъ _е=си`, * пру'жiя вре'да моли'твами сохрани'лъ
_е=си`, * чудеса` безмjь^рная соверша'еши всегда`: * w=
на'съ восхваля'ющихъ тя` * хр\сту` моли'ся.

%<Сла'ва, и= ны'нjь, пра'здника, и=ли` бг~оро'диченъ:%>

%<П%>ло'ть w\т крове'й твои'хъ * прiе'мь первовjь'чный
бг~ъ, * тя` предста'тельницу показа` * человjь'кwмъ, ч\стая.
* тjь'мже и=зба'ви рабы^ твоя^ * w\т вся'кiя бjьды` и=
w=бстоя'нiя, * и= сjь'тей лука'вагw врага`, * и= сiя'нiя
причасти'тися сподо'би и=збра'нныхъ * вся^ сла'вящыя и=
покланя'ющыяся тебjь`.

%<Кр\стобг~оро'диченъ:%>

%<Т%>я` ви'дящи пригвожда'ема * на кр\стjь`, i=и~се, *
и= стр\сти прiе'млюща во'лею, * дв~а и= мт~и твоя`, вл\дко,
* о_у=вы` мнjь`, вопiя'ше, ча'до сла'дкое: * ра^ны
непра'веднw ка'кw терпи'ши, * врачу`, и=сцjьли'вый
человjь'ческое неможе'нiе, * и= w\т тли` всjь'хъ и=зба'вивый
* милосе'рдiемъ твои'мъ;

%<Канw'нъ мч~никwвъ.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь`, души` тричастно'е потопи`,
молю'ся, да тебjь` jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<Б%>ж\ственными добро'тами наслажда'ющеся вку'пjь, и=
пото'ка пи'щнагw напита'ющеся бога'тнw, и= прича'стiемъ
w=божа'еми, мч~ницы вjьнцено'сцы, ва'съ блажа'щыя w\т
лю'тыхъ бjь'дъ и=зба'вите.

%<Jа='%>коже со'лн_ечныя лучы` возсiя'вше, заря'ми
тве'рдыхъ пw'двигъ, страда'льцы, и= чуде'съ сiя^нiи вся^
просвjьща'ете, страсте'й но'щь рjьшите`, и= де'мwнwвъ мра'къ
разоря'ете.

%<О_у=%>мерщвле'ни на земли` jа='звами болjь'зней, къ
неболjь'зненнjьй жи'зни преидо'сте вку'пjь, ю='нiи
многострада'льнiи. тjь'мже то'чите и=сцjьл_е'нiя, вся'ку
болjь'знь w=блегча'юще, бг~опрiя'тными моли'твами,
пребога'тiи.

%<Бг~оро'диченъ:%>

%<Р%>одила` _е=си` бг~а и=зъ ч\стыхъ твои'хъ крове'й,
вопло'щшася па'че о_у=ма`, зра'комъ и='же по на'съ, мт~и
пренепоро'чная. тjь'мже вси' тя ро'дове родw'въ
о_у=блажа'ютъ, святы'хъ му'ч_еникъ о_у=твержде'нiе.

%<И='нъ канw'нъ прп\дбнагw.%>

%<Гла'съ то'йже. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй
пjьшеше'ствовавъ i=и~ль, кр\сто_обра'зными мwv"се'овыма
рука'ма а=мали'кову си'лу въ пусты'ни побjьди'лъ _е='сть.

%<Б%>ж\ственною прест~а'гw дх~а блиста'яся бл~года'тiю,
свjьтоно'сне ме'мноне, и= честно'е творя'щыя твое`
о_у=спе'нiе, свjь'тлою моли'твою твое'ю страсте'й мглу`
w=чи'сти.

%<П%>рп\дбне, тво'й кре'стъ взе'мъ, послjь'довалъ _е=си`
распе'ншемуся сло'ву на'съ ра'ди, и= плотска^я движ_е'нiя
воздержа'нiемъ, прп\дбне, и= ни'зу лега'нiемъ о_у=мертви'лъ
_е=си`.

%<П%>още'нiемъ и= моли'твами, и= слеза'ми, бг~у
соединя'яся, прiя'лъ _е=си` бл~года'ть w\т негw` цjьли'ти
неду'ги, и= w\тгони'ти ду'хи, ме'мноне бг~ому'дре,
пребл~же'нне.

%<Бг~оро'диченъ:%>

%<W=%>бле'кся и=зъ теб_е` бг~ъ въ чл~вjь'ка за бл~гость,
сугу'бъ про'йде, прест~а'я ч\стая, дjь'йствы и= _е=стествы`.
_е=го'же моли` всегда`, просвjьти'ти пою'щыя тя`.

%<Пjь'снь г~. I=рмо'съ:%>

%<Н%>е му'дростiю и= си'лою, и= бога'тствомъ хва'лимся,
но тобо'ю, _о='ч~ею v=поста'сною му'дростiю, хр\сте`.
нjь'сть бо свя'тъ, па'че теб_е`, чл~вjьколю'бче.

%<М%>_е'ртвымъ и=стука^ннымъ пожре'ти ника'коже
восхотjь'вше, поже'ршемуся на'съ ра'ди же'ртва жива`
принесо'стеся, _о='троцы прекра'снiи, святi'и мч~ницы.

%<З%>акw'ны бж\ственными, о_у=крjьпля'еми си'лою дх~а,
беззако'ннующихъ совjь'ты и= ловл_е'нiя низложи'сте,
зако'ннjь пострада'вше, сла'ву о_у=лучи'сте.

%<Д%>а восхва'лится а=рте'ма и= фiлимо'нъ, fеостi'хъ и=
ма'гнъ, ру'фъ сла'вный, и= а=нтiпа'тръ, и= fаvма'сiй,
fео'гнiй и= fеодо'тъ, великоимени'тiи.

%<Бг~оро'диченъ:%>

%<_О=%>ру^жiя вся^ вра^жiя ны'нjь до конца` w=скудjь'ша,
тебе` ро'ждши хр\ста`, о_у=я'звлена копiе'мъ,
всенепоро'чная, w= не'мже му'ч_еницы о_у=язви'вшеся
пострада'ша.

%<И='нъ. I=рмо'съ:%>

%<В%>есели'тся w= тебjь` цр~ковь твоя`, хр\сте`,
зову'щи: ты` моя` крjь'пость, гд\си, и= прибjь'жище, и=
о_у=твержде'нiе.

%<Jа='%>коже со'лнце на земли`, добродjь'телей
просвjьще'нiемъ просiя'лъ _е=си`, всjь'хъ ду'шы, прп\дбне,
благода'тiю просвjьща'я духо'вною.

%<Ж%>елjь'зомъ твоя^ чре'сла препоя^сана и=мjь'лъ _е=си`
страсте'й на о_у=мерщвле'нiе jа='вjь, прп\дбне ме'мноне,
w=дjь'явся безстра'стiемъ.

%<Ч%>еловjьколюби'въ бы'въ немощны^мъ, w\т бг~а прiя'лъ
_е=си` бл~года'ть мно'гу, прп\дбне, стра^сти цjьли'ти
неисцjь^льныя.

%<Бг~оро'диченъ:%>

%<С%>ло'во бж~iе въ твое` нескве'рное чре'во всели'ся,
и= земны^мъ, преч\стая, вся'къ грjь'хъ w\тя'ло _е='сть.

%<Сjьда'ленъ, гла'съ а~. Подо'бенъ: Г%>ро'бъ тво'й:

%<Л%>и'къ свjьтови'дjьнъ свяще'нныхъ страда'л_ецъ,
совокупле'нiе красно`, бг~особра'ненъ собо'ръ,
девяточи'сленный соста'въ, пострада'вше крjь'пкw, попра'вше
вра'жiе мучи'тельство, и= причто'стеся а='гг~льскимъ
ликw'мъ, гд\севи предстоите`.

%<Сла'ва, прп\дбнагw, гла'съ и~. Подо'бенъ:
П%>рему'дрости:

%<Jа='%>кw sвjьзду' тя вси` свjьтови'дну,
добродjь'тельми и= чуде'съ заря'ми мi'ръ просвjьща'юща,
восхваля'емъ, бл~же'нне: прича'стникъ бо бж\ственныя
свjь'тлости бы'лъ _е=си`, и= къ сiя'нiю, ме'мноне, преше'лъ
_е=си` незаходи'мому. тjь'мже свjьтоно'сную и= святу'ю
па'мять твою` почита'емъ всегда`, сп~са сла'вяще, и= вjь'рнw
вопiе'мъ ти`: моли` хр\ста` бг~а, грjьхw'въ w=ставле'нiе
пода'ти чту'щымъ любо'вiю ст~у'ю па'мять твою`.

%<И= ны'нjь, пра'здника, и=ли` бг~оро'диченъ:%>

%<В%>ъ напа^сти многоплет_е'нныя впа'дъ w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ, jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бла'гости. тjь'мже, преч\стая, и=зъ теб_е` воплоще'нному
безсjь'меннw моли'ся прилjь'жнw w= всjь'хъ рабjь'хъ твои'хъ,
непреста'ннw моля'щихтися, бц\де преч\стая, моля'щи _е=го`
при'снw, согрjьше'нiй w=ставле'нiе дарова'ти воспjьва'ющымъ
досто'йнw сла'ву твою`.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя, а='гница
зря'щи на кр\стjь`, восклица'ше пла'чущи, и= го'рькw
рыда'ющи, вопiя'ше: мi'ръ о_у='бw ра'дуется, прiе'мля тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися и= да'руй прегрjьше'нiй
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во
_о='блацjь ле'гцjьпрiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<С%>ожж_е'нiя, страда'льцы, и= бг~ожр_е'нная
закол_е'нiя, приноше'нiе соверше'нно, ж_е'ртвы прiя^тны
приведо'стеся во'лею поже'ршемуся, и= сме'рть
о_у=мертви'вшему. тjь'мже ва'съ о_у=блажа'емъ.

%<Ч%>у'до вели'кое показу'юще, сляч_е'нныя и=спра'висте,
страда'льцы, ру'ки, и= во'днагw труда` и=зба'висте
прибjь'гшаго съ любо'вiю къ ра'цjь ва'шей, наро'чита му'жа
и=ногда`, досточу'днiи.

%<Д%>а о_у=блажа'тся досто'йнw, а=рте'ма и= а=нтiпа'тръ,
fеостi'хъ и= ру'фъ, ма'гнъ и= фiлимо'нъ, и= fео'нъ, и=
fео'гнъ съ сла'внымъ fеодо'томъ, пострада'вшiи зову'тъ:
сла'ва, хр\сте`, си'лjь твое'й.

%<Бг~оро'диченъ:%>

%<И='%>же въ нjь'дрjьхъ _о='ч~iихъ неизрече'ннw сjьдя'й,
на твои'хъ w=б\ъя'тiихъ сjьди'тъ, дв~о, jа='кw мл\днецъ,
_е=гw'же бл~же'нную стр\сть воwбража'юще, добропобjь'днiи
_о='троцы и=зво'лиша о_у=мре'ти.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце
пра'ведное, ста` въ чи'нjь свое'мъ, досто'йнw взыва'ющи:
сла'ва си'лjь твое'й, гд\си.

%<С%>труя'ми, преподо'бне, сле'зными твое` се'рдце
w=чи'стивъ, во'ды на безво'днjьмъ мjь'стjь и=стека'ти
о_у=стро'илъ _е=си`, бг~у тя` просла'вльшему, ме'мноне,
jа='кw своего` о_у=го'дника.

%<П%>ресла'внымъ житiе'мъ jа='кw sвjьзда` сiя'я,
свяще'нными чудесы` твои'ми, друго'е ты` не'бо показа'лся
_е=си`, бл~же'нне, вjь'рою зову'щымъ: сла'ва си'лjь твое'й,
гд\си.

%<З%>ако'нwмъ, преподо'бне, повину'яся вл\дчнимъ, jа=`же
подъ тобо'ю су'щыя наста'вилъ _е=си`, о_у=па'съ, прп\дбне,
многоусугу'бивъ же jа='кw ра'бъ послушли'въ, дарова'вшему
тебjь` тала'нтъ.

%<Бг~оро'диченъ:%>

%<П%>ривлече'нный о_у='мъ мо'й, бг~ороди'тельнице, къ
сла'достемъ тjьл_е'снымъ, твои'мъ хода'тайствомъ,
молю'ся, о_у=тверди`, jа='же _е=ди'на ро'ждшая бл~года'вца
бг~а.

%<Пjь'снь _е~. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`: но
мы` тя`, _е=диноро'дне, _о=ч~ескiя сла'вы сiя'нiе бж\ства`,
w\т но'щи о_у='тренююще, воспjьва'емъ тя`, чл~вjьколю'бче.

%<Jа='%>коже мы'сленное о_у='глiе вже'гше о_у='мъ,
попали'сте вои'стинну хвра'стную вся'ку пре'лесть,
бл~же'ннiи, и= запале'нiе о_у=гаси'сте i='дwльское росо'ю
вjь'ры.

%<Р%>аздjьле'нiя въ тjьлесjь'хъ не и=мjь'сте мно'зjьхъ,
за нераздjь'льную пострада'ти, страда'льцы, тр\оцу и=ду'ще.
тjь'мже разруши'сте дiа'вола w=полче'нiе вся'ко.

%<В%>оспjьва'етъ чудеса` ва^ша, w\т лука'вагw легеw'на
разрjьши'выйся де'мwнска, мч~ницы бг~ови'днiи, къ честны^мъ
ковче'гwмъ ва'шымъ прише'дый со о_у=се'рдiемъ.

%<Бг~оро'диченъ:%>

%<И=%>збавля'ющи jа=ви'ся на'мъ w\т бjь'дъ и=
прегрjьше'нiй тлетво'рныхъ, страсте'й и= скорбе'й, и=
w=бстоя'нiй, вjь'рою пою'щыя тя`, бц\де приснодв~о.

%<И='нъ. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя вjь'рою
воспjьва'ющыя тя`.

%<О_у='%>мъ тво'й чи'стыми воззрjь^нiи къ бг~у ве'сь
бы'въ, бг~облаже'нне, плотски'хъ сласте'й jа=ви'ся вы'шши.

%<С%>ы'й вра'чь тjьле'съ, пребога'те, w\тжени` скw'тскiя
ду'шъ болjь^зни бл~года'тiю дх~а.

%<Б%>л~же'нъ _е=си` ты`, и= добро` тебjь` _е='сть,
побjь'ждшу sло'бу вра'жiю, и= стра^сти, пребл~же'нне,
о_у=мертви'вшу.

%<Бг~оро'диченъ:%>

%<Р%>одила` _е=си` бг~а, и= дв~а пребыла` _е=си`,
бг~оневjь'сто: сегw` ра'ди о_у=блажа'етъ тя` ве'сь
человjь'ческiй jа=зы'къ ра'дуяся.

%<Пjь'снь s~. I=рмо'съ:%>

%<П%>рiидо'хъ во глубины^ морскi^я, и= потопи'ла мя`
_е='сть бу'ря мно'гихъ грjьхw'въ: но jа='кw бг~ъ и=зъ
глубины` возведи` живо'тъ мо'й, многоми'лостиве.

%<Ч%>естна` сме'рть jа=ви'ся бж\ственныхъ страда'льц_евъ
предъ тобо'ю, бж~е вся'ческихъ, и=`хже ны'нjь почита'я,
врачевство` безме'здное боля'щымъ jа=ви'лъ _е=си`.

%<В%>озвы'сивше ру'цjь и= сердца` высо'кимъ нра'вомъ къ
вы'шнему мужеу'мнw, лука'вагw вознош_е'нiя, мч~ницы
бг~оно'сцы, низложи'сте.

%<Бг~оро'диченъ:%>

%<Jа='%>коже сто'гъ чре'во твое`, ч\стая, jа=ви'ся,
пшени'цу нося'щiй безсме'ртiя, всjь'хъ вjь'рныхъ ду'шы
пита'ющую, и= му'ченики просвjьща'ющую.

%<И='нъ. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<_Е=%>ди'нjьмъ то'чiю зва'нiемъ пру'зи w\тгоня'ются, и=
вся'къ вре'дъ де'мwнскiй: бг~а бо, ме'мноне, ве'лiй
о_у=го'дникъ позна'лся _е=си`, вельми` тя`, _о='ч~е,
просла'вльшагw.

%<П%>обjьди'въ плотска'гw навjь'та мудрова'нiе, дх~а
бл~года'ть прiя'лъ _е=си` w\тгоня'ти неду'ги, и= боля'щыя
грjьха'ми цjьли'ти ду'шы, досточу'дне.

%<_W%> чу'до! ка'кw w\т _е=ди'нагw то'кмw призыва'нiя
спаса'ются твоегw`, пресла'вне ме'мноне, вjь'рнiи
пла'вающiи, тебе` ви'дяще приспjьва'юща, и= во'лнъ молву`
кротя'ща;

%<Бг~оро'диченъ:%>

%<О_у=%>мертви` пло'ти моея`, дв~о, мудрова'нiе,
о_у=мертви'теля сме'рти и= жизнода'вца jа='кw заче'нши, и=
ро'ждши па'че сло'ва и= смы'сла, преч\стая.

%<Конда'къ, гла'съ в~. Подо'бенъ: В%>ы'шнихъ и=щя`:

%<Т%>ве'рдый и= всесвjь'тлый ли'къ мч~никъ девяти`,
трисо'лнечнагw бж\ства` и=сповjь^дницы, на суди'щи
тому` нача'льнw взыва'ху: кро'вь и= ду'шы на'шя съ тjьлесы`,
jа='кw непоро'чную же'ртву прино'симъ тебjь`, вл\дко, въ
ли'цjьхъ нб\сныхъ твои'хъ сопричти`, jа='кw бг~ъ
ми'лостивый.

%<Пjь'снь з~. I=рмо'съ:%>

%<Ю='%>ношы три` въ вавv"лw'нjь, велjь'нiе мучи'телево
на бу'йство прело'жше, посредjь` пла'мене вопiя'ху:
бл~гослове'нъ _е=си`, гд\си, бж~е _о=т_е'цъ на'шихъ.

%<И=%>ска'паютъ ва'ши тру'дове, мч~ницы, бж\ств_енныя
струи^ и=сцjьле'нiй всегда`, болjь'зней рjь'ки и=зсуша'юще,
и= скве'рну вся'ку w\тмыва'юще страсте'й, досточу'днiи.

%<Р%>а'довахуся страстоте'рпцы, внегда` скорбjь'ти
и=`мъ, ра'достiю неизглаго'ланною, поя'ху о_у=сjька'еми
мече'мъ: бл~гослове'нъ _е=си`, гд\си, бж~е _о=т_е'цъ
на'шихъ.

%<Т%>яготу` неду'гwвъ, стра^сти серд_е'чныя, и=
болjь^зни тjьл_е'сныя, вся'ку же находя'щую ско'рбь на'мъ
w=блегчи'те, сла'внiи страда'льцы.

%<Бг~оро'диченъ:%>

%<Jа=%>ви'вшися всjь^мъ мч~никwмъ, ч\стая мт~и бж~iя,
держа'ва ве'лiя, jа=ви'лася _е=си` человjь'кwмъ
заступле'нiе, тя` пою'щымъ всегда` свяще'нными пjь'сньми.

%<И='нъ. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<С%>ле'зными ту'чами страсте'й погаси'лъ _е=си` пе'щь:
ны'нjь же _о=гне'мъ, блаже'нне, вои'стинну попаля'еши
чуде'съ твои'хъ ве'щный всегда` неду'гwвъ бре'дъ
бл~года'тiю.

%<В%>сеусе'рднw творца` твоего`, бл~же'нне, возлюби'лъ
_е=си`. тjь'мже пло'ти и= мi'ра, ме'мноне му'дре, взыва'я,
внjь` бы'лъ _е=си`: бл~гослове'нъ _е=си` въ хра'мjь сла'вы
твоея`, гд\си.

%<Jа='%>коже дре'во при и=схо'дищихъ воздержа'нiя,
_о='ч~е,насажде'нъ бы'въ, возда'лъ _е=си` плоды`
чуде'съ дjь'йство, ме'мноне пребога'те, во бла'го вре'мя
и=з\ъwби'луя.

%<W\т%> пругw'въ вре'дъ прибы'вшiй о_у=ста'вилъ _е=си`,
повелjь^нiи бж\ственными, ме'мноне му'дре, рjь'чными
о_у=дави'въ вода'ми, бл~гослове'нъ _е=си`, бж~е мо'й,
зовы'й, возопи'лъ _е=си`.

%<Бг~оро'диченъ:%>

%<Б%>у'ри безмjь'рныхъ согрjьше'нiй, _о=трокови'це,
и=зба'ви мя`, _е=ди'на смире'нныхъ по'мощь крjь'пкая, и=
прегрjьше'нiй w=чище'нiе: бл~гослове'нна ты` въ жена'хъ
_е=си`, всенепоро'чная вл\дчце.

%<Пjь'снь и~. I=рмо'съ:%>

%<И=%>зба'вителю всjь'хъ, всеси'льне, посредjь` пла'мене
благоче'ствовавшыя снизше'дъ w=роси'лъ _е=си`, и= научи'лъ
_е=си` пjь'ти: вся^ дjьла` бл~гослови'те, по'йте гд\са.

%<Р%>а'достную хвалу` принесе'мъ, вели'кiя на'мъ
засту'пники, страстоте'рпцы му'ченики, пода'вшему
вопiю'щымъ: вся^ дjьла`, бл~гослови'те, гд\сня, гд\са.

%<О_у=%>корени'вшеся на ка'мени вjь'ры благоро'днjь,
jа='коже вjь^тви, мч~ницы, плоды` на'мъ страда'нiя
принесо'ша, вjь'рою пою'щымъ: бл~гослови'те, вся^ дjьла`
гд\сня, гд\са.

%<В%>ра'чеве страсте'й великоимени'тiи, души` моея`
стра^сти и=сцjьли'те, и= гее'нны и=зба'вите, и= тмы` _о='ныя
кромjь'шнiя, моля'ще хр\ста` бг~а на'шего.

%<Бг~оро'диченъ:%>

%<З%>аконода'вца хр\ста` родила` _е=си`, зако'ннw
страда'вшыя вjьнча'вшаго страстоте'рпцы мч~ники. _е=го'же
моли`, зако'номъ грjьха` побjьжде'нна мя`, _о=трокови'це,
и=сцjьли'ти.

%<И='нъ. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ
ро'вjь затче`: _о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: благослови'те, вся^ дjьла` гд\сня,
гд\са.

%<Jа='%>кw о_у='тро просiя'лъ _е=си`, jа='кw sвjьзда`,
jа='кw вели'коесо'лнце, ме'мноне бг~одухнове'нне,
ду'шы просвjьти'лъ _е=си` бл~года'тiю, наста'вника тя`
поста'вльшымъ и=зря'дна, и= о_у=чи'теля свяще'нна, и=
наказа'теля чу'дна вопiю'ща: вся^ дjьла`, благослови'те,
гд\сня, гд\са.

%<Г%>лубоку` jа='зву врагу`, ражда'ющу сме'рть,
пребл~же'нне, да'лъ _е=си`, _е=гда` бл~года'тiю дх~а
смире'ну стяжа'лъ _е=си` му'дрость, высокому'дрый тогw`
нра'въ въ зе'млю смиря'я, и= сjь^ти душетлjь^нныя _е=гw`
попира'я.

%<В%>и'дjьти сподо'бился _е=си` та'мw бл~же'нство, и=
наслажде'нiе вjь'чнующее, свя'те, и= ст~ы'хъ свjь'тлwсти,
пожи'въ житiе` до'брjь, и= ны'нjь вопiе'ши ра'достнw:
бл~гослови'те, вся^ дjьла` гд\сня, гд\са.

%<М%>jь'сто безво'дное пре'жде, ны'нjь же во'дно,
проповjь'дуетъ, прп\дбне, ко гд\су вjь'ру твою`, и=
благода'ть чуде'съ твои'хъ, jа=`же соверши'лъ _е=си`, вопiя`
пода'телю до'брыхъ: бл~гослови'те, вся^ дjьла` гд\сня,
гд\са.

%<Бг~оро'диченъ:%>

%<Н%>еду'говавшую тягото'ю лю'тыхъ, и= пото'пльшуюся
смире'нную ду'шу мою`, бг~облагода'тная вл\дчце, посjьще'нiя
сподо'би, и= здра'ву до конца` покажи`, зову'щую:
бл~гослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть, ты' же, дв~о бц\де, прозябе'нiемъ
чревоноше'нiя мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<С%>е` w\тверзо'шася ва'мъ нб\сная врата`
пострада'вшымъ, рече` хр\сто'съ страстоте'рпц_емъ: вни'дите
и= прiими'те ра'дующеся, воздая^нiя болjь'зней достw'йная,
w\т вjь'ка хра'брствовавшымъ.

%<К%>ра'сни въ ра'нахъ тjьле'сныхъ бы'сте, и= а='гг~лwмъ
о_у=подо'бистеся: ны'нjь же предстоите` всjь'хъ красотjь`,
ра'дующеся при'снw, прича'стiемъ jа='вjь о_у=добря'еми
кра'сныхъ, всечестнi'и.

%<С%>та'немъ въ дому` бж~iи, восхваля'юще а=нтiпа'тра,
fеостi'ха же, ру'фа и= фiлимо'на страда^нiя, бж\ственнагw
fаvма'сiа чудеса`, ма'гна и= а=рте'ма, fео'гнiа и= fеодо'та
непобjь'дное.

%<Д%>е'нь спасе'нiя на'мъ возсiя` ст~ы'хъ торжество`,
_е='же соверша'юще моле'бнw, вопiе'мъ и=`мъ съ вjь'рою:
мч~никwвъ свjьтоза'рный ве'рше, всjь'хъ сердца` w=зари'те.

%<Бг~оро'диченъ:%>

%<W=%>бле'кся и=зъ теб_е` цр~ь въ тjьле'сную багряни'цу,
про'йде ве'сь красе'нъ и=зъ о_у=тро'бы твоея`, и= вся^
враги` побjьди`, и= побjь'ду страда'льц_емъ подаде`, ч\стая
_е=ди'на приснодв~о.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы` теб_е`,
дв~о, краеуго'льный w\тсjьче'ся, хр\сто'съ, совокупи'вый
разстоя^щаяся _е=ст_ества`. тjь'мъ веселя'щеся, тя`, бц\де,
велича'емъ.

%<В%>озмо'глъ _е=си` о_у=крjьпля'емь, держа'вою
бг~онача'льною, ме'мноне бг~ому'дре, всю` вра'жiю си'лу
пребори'ти: тjь'мже вjьне'цъ jа='кw побjьдоно'сецъ прiе'мь,
w= на'съ хр\сту` моли'ся.

%<Jа='%>коже w\т и=сто'чника твоея` ра'ки, струи^
и=сцjьле'нiй и=стека'ютъ, бwлjь'зни и= скв_е'рны, си'лою
бж\ственнагw дх~а w=чища'ютъ, и= напоя'ютъ, прп\дбне,
помышл_е'нiя чту'щихъ тя`.

%<Д%>не'сь па'мять твоя`, _о='ч~е, jа='коже со'лнце
просвjьща'етъ вся'къ во'зрастъ и= ра'зумъ: свjь'та бо
дjьла`, ме'мноне, соверши'лъ _е=си`, и= къ свjь'ту
незаходи'мому ны'нjь w\тше'дъ всели'лся _е=си`.

%<В%>зя'лся _е=си` ко _о=би'телемъ вjь^чнымъ, бг~а
jа='кw досто'йнw зря`, и= къ стадw'мъ преподо'бныхъ
приче'лся _е=си`, ме'мноне блаже'нне: съ ни'миже на'съ
помина'й, на земли` помина'ющихъ тя`.

%<Бг~оро'диченъ:%>

%<Г%>ла'съ ти` вопiе'мъ, дв~о, ра'достнw а=рха'гг~ловъ:
ра'дуйся, кля'твы разруше'нiе, прп\дбныхъ сла'во, мч~никwвъ
похвало`, пр\оро'кwвъ про'повjьдь и= человjь'кwвъ
спасе'нiе.

