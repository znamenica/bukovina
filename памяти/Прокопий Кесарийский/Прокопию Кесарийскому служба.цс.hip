<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ и~-й де'нь.%>

%<Ст~а'гw великому'ченика проко'пiа:%>

%<Стiхи^ры мч~ника, на s~, гла'съ д~. Подо'бенъ:
Jа='%>кw до'бля:

%<С%>ъ нб~се` зва'нiе твое`, * jа='коже бы'сть
проповjь'днику jа=зы'кwвъ, * проко'пiе всесла'вне, * и=
просвjь'щся мы'слiю, * тму` w=ста'вилъ _е=си`
i='дwльскую, * и= свjьти'льникъ вjь'рныхъ бы'лъ _е=си`, *
бж\ственными сiя^нiи честны'хъ твои'хъ пw'двигъ *
w=заря'я концы` мi'ра, * сла'ва му'ченикwвъ и= похвала`.

%<В%>оздержа'нiемъ пе'рвjье * плотска^я взыгра^нiя
w=бузда'въ, * по'слjьжде къ страда'нiю * мужему'дреннw
w\тлучи'лся _е=си`, * всеблаже'нне проко'пiе, * не
пощадjь'въ пло'ти си'лою ду'ха. * тjь'мже вся'къ
претерпjь'лъ _е=си` * ви'дъ муче'нiй, * вjьнцено'сецъ къ
вы^шнимъ любостоя'нi_емъ восте'клъ _е=си`.

%<В%>оево'да jа='кw непобjьди'мь, * кр\сто'мъ
воwружи'вся, * тw'ки кро'вными * вси` си'лу сопроти'вныхъ
погрузи'лъ _е=си`, * и= ту^чи и=сточи'лъ _е=си`
и=сцjьле'нiй бога'тнw, * w\т и=стw'чникъ и=злива'я, *
досточу'дне, спаси'тельныхъ, * и= всjь'хъ напая'я, *
пла'менемъ страсте'й содержи'мыхъ, бг~одохнове'нне.


%<И='ны стiхи^ры, гла'съ то'йже. Подо'бенъ: Д%>а'лъ
_е=си` зна'менiе:

%<Jа='%>кw па'vла пе'рвjье * съ нб~се` тя` призва` *
i=и~съ и='стина, * проко'пiе пресла'вне: * _е=му'же
благоду'шнw, блаже'нне, вjь'ровавъ, * _о=те'ческую
пре'даную лжу` * и= безбо'жную ле'сть w=ста'вилъ _е=си`:
* и= ра'дуяся w\тлучи'лся _е=си` къ болjь'зн_еннымъ
трудw'мъ, * соверше'ннагw страда'нiя * просвjь'щся
мы'слiю.

%<Т%>резу^бцы стру'жемь, * и= _о=гне'мъ и=знуря'емь, *
и= въ темни'цjь затворя'емь, пребы'лъ _е=си`
непрело'женъ, * ко предлежа'щымъ бж~е'ств_еннымъ
воздая'нi_емъ * просвjьще'ннымъ по'мысломъ * предзря`,
му'чениче многострада'льне. * тjь'мже тя` вjьнча`
вjьнцеда'вецъ хр\сто'съ, проко'пiе, * по'двиги
сконча'вшаго * и= вjь'ру соблю'дшаго.

%<_О='%>бразомъ страда'нiя, _е='же пло'тiю прiя'тъ, *
i=и~съ о_у=лови'лъ тя` _е='сть, * добро'ты, проко'пiе,
вожделjь'въ и='скреннw, бж\ственныя души` твоея`: _е='йже
о_у=диви'шася врази` терпjь'нiю и= свjь'тлости. * тjь'мже
тя` о_у=блажа'емъ * со страда'вшими съ тобо'ю, сла'вне: *
съ ни'миже проси` w=ставле'нiе лю'тыхъ пою'щымъ тя`.

%<Сла'ва, гла'съ s~:%>

%<П%>росiя` дне'сь сла'вная па'мять твоя`, проко'пiе
многострада'льне, созыва'ющи на'съ празднолю'бц_евъ ко
благохвале'нiю и= сла'вjь хр\ста` бг~а на'шегw. тjь'мже
и= притека'юще къ ра'цjь моще'й твои'хъ, и=сцjьле'нiй
дарова^нiя прiе'млемъ: и= вjьнча'вшаго тя` сп~са хр\ста`
воспjьва'емъ во вjь'ки, непреста'ннw сла'вяще.

%<И= ны'нjь, бг~оро'диченъ, и=ли` кр\стобг~оро'диченъ.
Подо'бенъ: В%>се` w\тло'жше:

%<А='%>гнца своего` * а='гница нескве'рная дре'вле *
и= непоро'чная вл\дчца * на дре'вjь кр\стнjьмъ jа='кw
о_у=зрjь`, * мт~рски восклица'ше, * и= дивя'щися
вопiя'ше: * ча'до сладча'йшее, * что` зрjь'нiе сiе`
но'вое и= пресла'вное; * ка'кw со'нмъ
безблагода'тный * суди'щу пiла'тову предаде' тя, * и=
w=сужда'етъ на сме'рть * живота` вся'ческихъ; * но
воспjьва'ю твое` неизрече'нное, сло'ве, снизхожде'нiе.

%<На стiхо'внjь _о=ктw'иха. Сла'ва, гла'съ и~:%>

%<[Проко'пiа хартофv"ла'_кса] Т%>а'йными сiя^нiи
пресвjь'тлыя тр\оцы w=заря'емь, му'чениче проко'пiе
доблему'дренне, положе'нiемъ бо'гъ бы'лъ _е=си`,
w=божа'емь прича'стiемъ. тjь'мже вjь'рою творя'щыя тво'й
свjьтоно'сный пра'здникъ, w\т напа'стей много_обра'зныхъ
спаса'й твои'ми моли'твами.

%<И= ны'нjь, бг~оро'диченъ, и=ли`
кр\стобг~оро'диченъ.%>

%<Подо'бенъ: _W%> пресла'внагw чудесе`!

%<Т%>я` ви'дящи пригвожда'ема * на кр\стjь`, i=и~се, *
и= стр\сти прiе'млюща во'лею, * дв~а и= мт~и твоя`,
вл\дко, * о_у=вы` мнjь`, вопiя'ше, * ча'до сла'дкое: *
ра^ны непра'веднw ка'кw терпи'ши, * врачу`, и=сцjьли'вый
человjь'ческое неможе'нiе, * и= w\т тли` всjь'хъ
и=зба'вивый милосе'рдiемъ твои'мъ;

%<Тропа'рь, гла'съ д~:%>

%<М%>ч~никъ тво'й, гд\си, проко'пiй во страда'нiи
свое'мъ вjьне'цъ прiя'тъ нетлjь'нный w\т теб_е` бг~а
на'шегw: и=мjь'яй бо крjь'пость твою`, мучи'телей
низложи`, сокруши` и= де'мwнwвъ немwщны'я де'рзwсти.
тогw` моли'твами спаси` ду'шы на'шя.

%<На о_у='трени _о='ба канw'на _о=ктw'иха безъ
мч~ничнwвъ. И= ст~а'гw на s~.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кресто_обра'зными
мwv"се'овыма рука'ма, а=мали'кову си'лу въ пусты'ни
побjьди'лъ _е='сть.

%<Б%>ога'тыми сiя^нiи дх~а w=блiя'нъ, свjьтоно'сный
се'й, и= честны'й пра'здникъ тво'й чту'щыя, страсте'й
мглы` и=зба'ви и= напа'стей, му'чениче проко'пiе.

%<З%>ва'нiе не w\т человjь^къ бы'сть твое`, проко'пiе,
но сънб~се` jа='кw па'vла пе'рвjье хр\сто'съ
о_у=лови`, страсте'й свои'хъ свидjь'теля всеи'стиннаго
тя` содjь'лавъ.

%<В%>о'инствомъ тлjь'ннымъ, прему'дре, на вjь^чнующая
jа='кw смы'сленъ премjьни'въ, и= сме'ртнаго царя` на
безсме'ртнаго, и= цр\ствiе нетлjь'нное тебjь`
подава'ющаго, проко'пiе.

%<Бг~оро'диченъ:%>

%<_Е=%>стество'мъ содjь'теля родила` _е=си`, на'съ
w=божи'вшаго па'че о_у=ма` соедине'нiемъ и='стиннымъ,
бц\де препjь'тая: _е=го'же моли`, просвjьти'ти пою'щыя
тя`.

%<Пjь'снь г~. I=рмо'съ:%>

%<Н%>е му'дростiю и= си'лою, и= бога'тствомъ
хва'лимся, но тобо'ю, _о='ч~ею v=поста'сною му'дростiю,
хр\сте`: нjь'сть бо свя'тъ, па'че теб_е`, чл~вjьколю'бче.

%<П%>осредjь` кр\ста` пресла'внw хр\сто'съ тебjь`
jа=вля'ется, науча'я jа='вjь, _е='же къ на'мъ схожде'нiе,
и= тя` къ страда'нiю призыва'я.

%<Х%>ра'мъ и= сто'лпъ воздви'глъ _е=си` тебе` сама'го
бж\ственному дх~у, ре'вностiю дыха'я бж~iею: хра'мы и=
безду^шныя и=стука'ны д_е'мwнскiя низложи'лъ _е=си`,
му'чениче проко'пiе.

%<С%>овле'клся _е=си` ко'жныхъ ри'зъ строга'нiемъ,
нетлjь'нiя же _о=де'ждею w=дjь'явся, проко'пiе: и=
многоко'зненнаго, му'чениче, w=бнажи'лъ _е=си`.

%<Бг~оро'диченъ:%>

%<И=%>зба'ви мя` вся'кагw прило'га сопроти'внагw
sмi'я, мт~и дв~о ч\стая, и= се'рдце мое` просвjьти`,
вjь'рою тя` сла'вящагw, пренепоро'чная.

%<Сjьда'ленъ, гла'съ а~. Подо'бенъ: Г%>ро'бъ тво'й:

%<Jа='%>кw па'vла пе'рвjье хр\сто'съ съ нб~се`,
проко'пiе му'дре, тя` зове'тъ къ вjь'рjь, добро'ту
бж\ственную провjь'дый се'рдца твоегw`. тjь'мже
пострада'лъ _е=си` му'жески, проповjь'дая стр\сти, и=
тогw` къ человjь'кwмъ, преблаже'нне, соше'ствiе.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>езневjь'стная ч\стая бц\де дв~о, _е=ди'на
вjь'рныхъ предста'тельнице и= покро'ве, бjь'дъ и=
скорбе'й и= лю'тыхъ w=бстоя'нiй всjь'хъ и=зба'ви, на тя`
о_у=пова'нiе, _о=трокови'це, и=му'щихъ, и= ду'шы на'шя
спаси` бж\ственными моли'твами твои'ми.

%<Кр\стобг~оро'диченъ:%>

%<З%>ря'щи тя`, хр\сте`, всенепоро'чная мт~и, ме'ртва
на кр\стjь` просте'рта, вопiя'ше: сн~е мо'й,
собезнача'льне _о=ц~у` и= дх~у, что` неизрече'нное твое`
сiе` смотре'нiе, и='мже спа'слъ _е=си` преч\стыхъ ру'къ
твои'хъ, ще'дре, созда'нiе;

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`,
сл~нце пра'ведное, ста` въ чи'нjь свое'мъ, досто'йнw
взыва'ющи: сла'ва си'лjь твое'й, гд\си.

%<П%>ревознесе'ннаго держа'вою нече'стiя го'рдаго
мучи'теля, ко вл\дцjь бж\ственными воззрjь^нiи взыва'я,
разрази'лъ _е=си`: сла'ва си'лjь твое'й, гд\си.

%<Jа=%>вля'ется въ темни'цjь тебjь` затворе'ну
и=зба'витель, проко'пiе, де'рзости наполня'я тя`,
сiя'нiемъ же просвjьща'я тя`, и= зва'нiе сугу'бо твоему`
предспjь'янiю подая`.

%<Б%>л~года'тiю бж\ственною просвjьще'но зря'ще твое`
лице` невjь'рiя мра'комъ покрове'ннiи, свjь'тъ вjь'ры
бж\ственнымъ манове'нiемъ прiе'млютъ.

%<Бг~оро'диченъ:%>

%<W=%>тягче'на сно'мъ о_у=ны'нiя, къ покая'нiя
о_у='тру мя` твое'ю неусы'пною, вл\дчце, воздви'гни
моли'твою, и= спаси' мя _е=ди'на сп~са ро'ждшая.

%<Пjь'снь _е~. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`,
но мы` тя`, _е=диноро'дне, _о=ч~ескiя сла'вы сiя'нiе
бж\ства`, w\т но'щи о_у='тренююще, воспjьва'емъ тя`,
чл~вjьколю'бче.

%<С%>вjь'томъ слове'съ твои'хъ во'инство бг~опоко'рное
приве'лъ _е=си` хр\сту`, муче'нiя кро'вiю
наслjь'дствовавшее, съ тобо'ю, проко'пiе, цр\ство
недви'жимое.

%<С%>v"гкли'тства jа=ви'шася вы'шнягw прича^стницы,
ж_ены` сv"гкли^тскiя, и= ро'да свjь'тлости w\тре'кшеся,
и= о_у=мре'ти и=зво'лиша по тебjь`, сло'ве безсме'ртне.

%<_О=%>гне'мъ распаля'еми бж\ственнымъ ду'шы,
w=паля'емагw и= неща'днw жего'магw тjь'ла пренебре'гше,
jа=`же твое` возжелjь'вшыя цр\ство, многоми'лостиве.

%<Бг~оро'диченъ:%>

%<З%>аче'нши родила` _е=си` бг~а _е=мману'ила, на
w=бновле'нiе человjь'кwмъ, прест~а'я, ч\стая, пло'ть
бы'вша:_е=го'же при'снw моли` спасти` ду'шы на'шя.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<И=%>сточа'я тво'й медото'чный я=зы'къ о_у=ч_е'нiя
медотw'чная, и= го'рести безбо'жiя вои'стинну и=зба'ви,
благопоко'рнw тебjь` притека'ющыя, му'чениче проко'пiе.

%<М%>а'терь благоче'стiе, му'чениче, стяжа'въ,
sлоче'стiя и=з\ъима'еши, твою` по пло'ти честну'ю
ма'терь, и= приво'диши нб\сному _о=ц~у` страда'нiя ра'ди.

%<Л%>ани^ты стружа` желjь'зомъ мучи'тель, по'мысла
твоегw` тве'рдости, му'чениче, не поколеба`, водруже'нагw
любо'вiю, стр\сти пло'тiю претерпjь'вшагw.

%<Бг~оро'диченъ:%>

%<С%>т~а'го ст~ы'хъ неизрече'ннw родила` _е=си`,
прест~а'я дв~о, вjь^рныя при'снw w=свяща'ющаго и=
му'ченич_ескiя ли'ки со а='гг~лы совокупля'ющаго.

%<Конда'къ, гла'съ в~: Подо'бенъ: В%>ы'шнихъ и=щя`:

%<Р%>е'вностiю ко хр\сту` бж\ственною распала'емь, и=
кр\ста` крjь'постiю w=гражда'емь, врагw'въ шата'нiе и=
де'рзость низложи'лъ _е=си`, проко'пiе, и= честну'ю
цр~ковь возвы'силъ _е=си`, вjь'рою преуспjьва'я, и=
просвjьща'я на'съ.

%<I='косъ:%>

%<О_у=%>ста` ра'зума мнjь` пода'ждь, пребезнача'льне
сло'ве, хотя'щу пjь'ти твоего` _о=ру'жника проко'пiа:
и='маши бо бога'тство милосе'рдiя неизче'тно, хр\сте`
мо'й, пучи'ну твои'хъ суде'бъ: да и= а='зъ душе'внагw
мра'ка w=чи'щуся, о_у=ма' же вся'ку скве'рну w\тмы'въ,
хра'мъ свяще'нiя дjь'лы бж\ственными твои'ми бу'ду, и=
достw'йная пою` му'ченику, вjь'рою преуспjьва'я, и=
просвjьща'я на'съ.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ
w=паля'еми, взыва'ху: бл~гослове'нъ _е=си` въ хра'мjь
сла'вы твоея`, гд\си.

%<Т%>я'жестiю _о='лова твое'й вы'и сокруша'емjь,
му'чениче, не чу'лъ _е=си`: носи'ти бо и='го на вы'и
возжелjь'лъ _е=си` преле'гкое, за милосе'рдiе на'мъ
примjь'шшагwся.

%<Б%>л~года'ть свы'ше и=сцjьле'нiй прiе'мъ, неду'ги
w\те'млеши, му'чениче, и= лука^выя w\тгоня'еши ду'хи,
вопiя`: бл~гослове'нъ _е=си`, гд\си бж~е _о=т_е'цъ
на'шихъ.

%<М%>ного_обра^зныя w\т вра^гъ jа='звы прiе'мля,
бл~же'нне, и= _о=гне'мъ w=паля'емь, тве'рдостнjь
нече'стiе попали'лъ _е=си`, бл~гослове'нъ _е=си`, вопiя`,
бж~е _о=т_е'цъ на'шихъ.

%<Бг~оро'диченъ:%>

%<W\т%> дв~ы нетлjь'нныя па'че _е=стества` ражда'ется
сло'во, и='же сло'вомъ вся^ содjьва'яй, безслове'сiя
хотя` и=зба'вити во'льное славосло'вящыя тогw` сни'тiе.

%<Пjь'снь и~. I=рмо'съ:%>

%<Р%>у'цjь распросте'ръ, данiи'лъ львw'въ зiя^нiя въ
ро'вjь затче`: _о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: бл~гослови'те, вся^ дjьла` гд\сня,
гд\са.

%<С%>вjьща'ми w=паля'емь лю'тjь, _о=стны' же
подбода'емь, и=лjь^тнымъ ра'намъ строга'нiе
прiе'мля, и= болjь'знуя sjьлw`, му'чениче, взыва'лъ
_е=си`: бл~гослови'те, вся^ дjьла` гд\сня, гд\са.

%<Т%>вое'ю десни'цею т_е'мная де'мwнwвъ ли'ца,
бл~же'нне, зауши'лъ _е=си`: сiю' бо на о_у='глiе
горя'щее, сла'вне, w=пали'тися положи'лъ _е=си`,
беззако'нному мучи'телю противля'яся, и= взыва'я:
бл~гослови'те, вся^ дjьла` гд\сня, гд\са.

%<К%>а'меня хр\ста` незы'блема, всебл~же'нне сла'вне,
и=мjь'я w=снова'нiе, ка'менiемъ, проко'пiе, ра'довашеся
су'ровw w=тягчава'емь, къ нетя'жцjьй тя` ра'дости
w=блегча'етъ, вопiю'ща: бл~гослови'те, вся^ дjьла`
гд\сня, гд\са.

%<Бг~оро'диченъ:%>

%<С%>е` вси`, _о=трокови'це, ро'ди, jа='коже прорекла`
_е=си`, тя` о_у=блажа'ютъ, бг~а бл~же'ннаго ро'ждшую,
бл~же'нны содjьва'ющаго, и=`же повелjь'нi_емъ _е=гw`
послjь'дующыя вjь'рнw, и= вопiю'щыя: бл~гослови'те, вся^
дjьла` гд\сня, гд\са.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы`
теб_е`, дв~о, краеуго'льный w\тсjьче'ся, хр\сто'съ,
совокупи'вый разстоя^щаяся _е=ст_ества`. тjь'мъ
веселя'щеся, тя`, бц\де, велича'емъ.

%<В%>озжелjь'нный тебjь` получи'вшу коне'цъ,
велему'дреннw преклони'лъ _е=си` бг~у вы'ю, о_у=да'ренъ
же бы'въ мече'мъ, jа='коже на колесни'цу твое'ю всjь'лъ
_е=си` кро'вiю, и= къ нему`, му'чениче, восте'клъ _е=си`.

%<Т%>о'чиши рjь'ки и=сцjьле'нiй, и=сто'чникъ бы'въ
чуде'съ, о_у=ставля'еши же пла'мень страсте'й,
д_е'мwнскiя же погружа'еши полки`, всеси'льною дх~а
бж\ственною крjь'постiю, досточу'дне.

%<В%>сесвяту'ю твою` па'мять ра'достнw творя'щыя,
вся'кагw преще'нiя, вся'кагw же неду'га и= вся'кiя бjьды`
спаса'й, проко'пiе, къ зижди'телю бг~у свяще'нными
твои'ми мольба'ми.

%<Бг~оро'диченъ:%>

%<С%>вjь'тъ на'мъ возсiя`, _о=трокови'це, w\т
свjьтоно'сныя твоея` о_у=тро'бы, созда'тель со'лнца и=
sвjь'здъ, и= вся'кiя тва'ри: _е=го'же прилjь'жнw моли`,
просвjьти'ти пою'щыя тя`.

%<Свjьти'ленъ:%>

%<С%>ъ нб~се`, jа='кw па'vлу, бы'сть тебjь` зва'нiе,
_е=му'же тезоимени'тнw преспjьва'я, проко'пiе, гд\севи
ли'ки му'ч_еникъ приве'лъ _е=си`: съ ни'миже мо'лиши w=
хва'лящихъ тя`.

%<Бг~оро'диченъ:%>

%<С%>вjь'тъ ро'ждшая, дв~о, и='же w\т свjь'та
нерожде'нна, незаходи'маго свjь'та, твои'ми неусы'пными
моли'твами наставля'ющи не преста'й, тя` пою'щыя, мт~и
приснодв~о.

%<На хвали'техъ стiхи^ры, на д~ Гла'съ в~.
Вv"зантi'ево:%>

%<Jа='%>кw преуспjьва'я въ бз~jь, w= всjь'хъ моли'ся,
страстоно'сче, преуспjьва'ти въ не'мъ, му'ченикwмъ
похвало`, вели'кiй проко'пiе, jа='кw дерзнове'нiе и=мjь'я
къ нему`, и= тогw` престо'лу при'снw предстоя` въ
бг~оизря'дныхъ стезя'хъ, и= бж\ственныхъ дjья'нiихъ
благоугожда'ющихъ _е=му`, и= тя` блажа'щихъ.

%<Гла'съ г~. Ге'рманово:%>

%<Ю='%>ношескимъ во'зрастомъ подвиза'яся, jа='коже
бж\ственнjьйшiй па'vелъ, свы'ше бж\ственное дарова'нiе
прiя'лъ _е=си`: и= лю'тагw борца` де'рзость
все_ору'жествомъ кр\ста` низложи'лъ _е=си`, му'ченикwмъ
похвало`, страстоно'сче проко'пiе, w= на'съ ко гд\су
моли'ся, спасти` ду'шы на'шя.

%<Гла'съ д~. Кv"прiа'ново:%>

%<Х%>вала` бг~у w\т бре'нныхъ о_у=сте'нъ прино'сится,
въ бж\ственнjьй па'мяти твое'й, проко'пiе
многострада'льне: ты' бо jа=ви'лся _е=си` и=зря'дный
во'инъ сло'ва вjь'ры, побjьди'въ въ трудjь'хъ i='дwльскiя
зра'ки: и= ны'нjь просвjьти'лся _е=си` свjь'томъ
тр\оческимъ, w=заря'я на^ша помышл_е'нiя, моли'твами
твои'ми.

%<Гла'съ _е~:%>

%<Ц%>р~ковь дне'сь w=дjь'явшися держа'вою твое'ю,
му'чениче хр\сто'въ, весели'тся: и= твою` всеизря'дную
па'мять по достоя'нiю благохва'льнw взыва'етъ,
почита'ющи: ра'дуйся, и='же па'vлу поревнова'вый, и=
кр\стъ хр\сто'въ взе'мъ, и= сjь^ти сокруши'лъ _е=си`
чужда'гw: ра'дуйся, му'ченикwвъ похвало`, проко'пiе
многострада'льне: w= на'съ ко гд\су не преста'й моля'ся,
jа='кw дерзнове'нiе и=мjь'я, страда'льц_евъ
о_у=краше'нiе.

%<Сла'ва, гла'съ д~:%>

%<Ч%>ервлени'цею крове'й муче'нiя твоегw`,
о_у=краси'вшися це'рковь бж~iя, со'лн_ечныя зари^
и=спуща'етъ, проко'пiе многострада'льне: кр\сто'мъ бо
воwружи'въ себе`, и= о_у=мре'ти по хр\стjь` жела'я
доблему'дреннw ко w=полче'нiю чужда'гw супроти'ву ста'лъ
_е=си`, и= посрами'въ о_у=мышл_е'нiя беззако'нныхъ,
побjь'дный во'инъ jа='влься хр\сто'въ. тjь'мже мо'лимъ
тя`, jа='кw и=мjь'я дерзнове'нiе къ нему`, му'ченикwвъ
о_у=краше'нiе, моли` спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.
По\д: Jа='%>кw до'бля:

%<Р%>аспина'ема хр\ста` чл~вjьколю'бца ви'дящи
преч\стая, * и= ре'бра и=скопава'ема копiе'мъ, * пла'чущи
вопiя'ше: * что` сiе`, сн~е мо'й; * что' ти
безблагода'тнiи лю'дiе возда'ша, * за jа=`же сотвори'лъ
_е=си` дw'брая и=`мъ; * и= тщи'шися безча'дствовати мя`,
вселюбе'знjьйшiй: * о_у=дивля'юся, бл~гоутро'бне, *
твоему` во'льному распя'тiю.

%<На стiхо'внjь _о=ктw'иха. Та'же глаго'лемъ
припjь'въ: Д%>и'венъ бг~ъ во ст~ы'хъ свои'хъ, бг~ъ
i=и~левъ. %<И= пое'мъ стiхи'ру, гла'съ s~:%>

%<П%>рiиди'те, вси` земнi'и концы`, духо'вный ли'къ
соста'вимъ, пjь'нiемъ тру'бный гла'съ воспрiи'мше, и=
благода^рныя пjь^сни принесе'мъ, глаго'люще: ра'дуйся,
хр\сто'въ во'ине, му'чениче проко'пiе: любо'вiю бо сегw`
пострада'лъ _е=си`,блаже'нне: ра'дуйся, и='же
тjь'ло w\тда'въ на ра^ны лю^тыя за вjь'чную и= блаже'нную
вои'стинну жи'знь: ра'дуйся, несы'тною душе'ю
наслажда'яся непреста'ннw, jа='кw _о='бщникъ хр\ста` бг~а
на'шегw. тjь'мже w= творя'щихъ вjь'рою сла'вную па'мять
твою` моли`, и=зба'витися вся'кагw гнjь'ва и= тли` и=
муче'нiя.

%<Сла'ва, гла'съ и~.%>

%<Jа='%>коже па'vелъ зва'нiе w\т бг~а прiе'мъ,
му'чениче проко'пiе, и= преуспjьва'я въ бз~jь кр\ста`
жела'нiемъ, мучи'телей sлоч_е'стiя и= муч_е'нiя вся^
му'жественнw посрами'лъ _е=си`. тjь'мже и= до кро'ве
противоста'лъ _е=си` ко грjьху`, къ неви^димымъ врагw'мъ
подвиза'яся: и= мо'лишися непреста'ннw и=зба'вителю и=
бг~у, дарова'ти вселе'ннjьй ми'ръ, и= душа'мъ на'шымъ
ве'лiю ми'лость.

%<И= ны'нjь, бг~оро'диченъ, и=ли`
кр\стобг~оро'диченъ.%>

%<Подо'бенъ: М%>у'ч_еницы гд\сни:

%<Н%>е терплю`, ча'до, ви'дящи тя` на дре'вjь
о_у=сну'вша, бо'дрость всjь^мъ подаю'щаго, jа='кw да
дре'вле преступле'нiя плодо'мъ, сно'мъ поги'бельнымъ
о_у=сну'вшымъ, бж\ственную и= спаси'тельную бо'дрость
пода'си, дв~а глаго'лаше пла'чущися, ю='же велича'емъ.

%<На лiтургi'и: бл~ж_е'нна _о=ктw'иха, и= w\т канw'на
ст~а'гw пjь'снь г~-я. Прокi'менъ, гла'съ д~: Д%>и'венъ
бг~ъ во ст~ы'хъ свои'хъ, бг~ъ i=и~левъ. %<Стi'хъ: В%>ъ
цр~квахъ благослови'те бг~а, гд\са w\т и=стw'чникъ
i=и~левыхъ. %<А=п\слъ къ тiмоfе'ю, зача'ло сч~в.
А=ллилу'iа, гла'съ д~: П%>ра'ведникъ jа='кw фi'нi_ксъ
процвjьте'тъ: %<_Е=v\глiе матfе'а зача'ло л~f.
Прича'стенъ: В%>ъ па'мять вjь'чную:
