<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~и-й де'нь.%>

%<Преподо'бнагw _о=ц~а` на'шегw i=ларiw'на но'вагw: И=
ст~а'гw стефа'на чудотво'рца.%>

%<Стiхи^ры, гла'съ д~. Подо'бенъ: Д%>а'лъ _е=си`
зна'менiе:

%<Ж%>итiе` нескве'рно, * терпjь'нiе и= кро'тость, и=
любо'вь нелицемjь'рну, * воздержа'нiе безмjь'рно, *
всено'щное стоя'нiе, о_у=миле'нiе бж\ственно, * вjь'ру,
наде'жду и='стинну въ сострада'нiи, _о='ч~е, стяжа'въ, *
jа='кw а='гг~лъ пожи'лъ _е=си` на земли` съ пло'тiю, *
i=ларiw'не блаже'нне, * моли'твенниче w= душа'хъ на'шихъ.

%<З%>емны'й а='гг~лъ, * и= нб\сный человjь'къ бы'лъ
_е=си`, прп\дбне, и=сто'чникъ о_у=миле'нiя, * сострада'нiя
струя`, * пучи'на чуде'съ, грjь'шныхъ пору'чникъ, * ма'слина
вои'стинну бж~iя плодови'та, * _е=ле'емъ трудw'въ твои'хъ
о_у=маща'я ли'ца, * i=ларiw'не чу'дне, * вjь'рнw
восхваля'ющихъ тя`.

%<О_у='%>мъ тво'й просвjьща'емь бж\ственными ра^зумы, *
тjьле'сныхъ страсте'й превы'ше бы'сть, * непримjь'шенъ
земны^мъ, * нося` начерта'нiе, * и= и=з\ъwбража'я въ себjь`
бж\ственную добро'ту: * и= познава'емь ве'сь бг~ови'днjьйшiй
* содjь'йствомъ дх~а, * i=ларiw'не _о='ч~е на'шъ, *
мона'шествующихъ о_у=краше'нiе.

%<И='ны стiхи^ры ст~а'гw стефа'на, гла'съ то'йже.
Подо'бенъ: Jа='%>кw до'бля:

%<М%>она'хъ и='стиннjьйшiй, * sвjьзда` свjьтлjь'йшая, *
и= и=сто'чникъ бы'въ о_у=миле'нiя, * любве` jа=ви'лся _е=си`
и=спо'лненъ, * и= кро'токъ, и= ти'хъ, * сострада'теленъ и=
смире'нъ, * безsло'бивъ, непоро'ченъ, _о='ч~е стефа'не. *
Сегw` ра'ди хр\сто'съ тя` преподо'бныхъ поставля'етъ
стадw'мъ па'стыря, * чудодjь^йствiи почита'ема.

%<Б%>дjь'нiе всено'щное, * и= воздержа'нiе неизрече'нно,
* моли'тву нему'тну, * житiе` бж~е'ственно, * вjь'ру,
наде'жду, и='скренню, * правосла'вну му'дрость, чу'дно
пребыва'нiе, * и= велича'йшее сострада'нiе, _о='ч~е,
и=мjь'лъ _е=си`, * и= о_у='меръ и= пре'жде конца`
w=блиста'въ во зна'менiихъ пресла'вныхъ: * тjь'мже тя`
почита'емъ, преподо'бне стефа'не.

%<Jа='%>кw sвjьзду` многосвjь'тлу, * и= jа='кw сл~нце
незаходи'мо, * и= jа='кw нб~о w=душевле'нное, *
бж~е'ственными чудесы` jа='кw sвjьзда'ми о_у=кра'шено: * и=
jа='кw цвjь'тникъ бл~гово'нный, и= ра'й сла'дости: * jа='кw
и=сто'чникъ свяще'нiя, * jа='кw превели'ка врача`
немощству'ющихъ: * jа='кw па'стыря и= до'браго на'шего
предста'теля, * восхваля'емъ тя`, стефа'не.

%<Сла'ва, и= ны'нjь, бг~оро'диченъ, гла'съ и= подо'бенъ
то'йже:%>

%<Т%>у'чами дх~а прест~а'гw, преч\стая, * мою` мы'сль
w=роси`, * jа='же ка'плю ро'ждшая хр\ста` неизче'тнw, *
безмjь^рная беззакw'нiя человjь'кwвъ * щедро'тами
и=змы'вшую, * и=зсуши` и=сто'чникъ страсте'й мои'хъ, * и=
пото'ка мя` сподо'би * пи'щи живы'я при'снw, * моли'твами
твои'ми.

%<Кр\стобг~оро'диченъ. Подо'бенъ то'йже:%>

%<Н%>а кр\стjь' тя jа='кw о_у=зрjь` * пригвожде'нна,
гд\си, * а='гница и= мт~и твоя` дивля'шеся, * и= что`
видjь'нiе сiе`, взыва'ше, * сн~е вожделjь'нне; * сiя^ ти`
невjь'рный собо'ръ воздаде` беззако'нный, * мно'гихъ твои'хъ
чуде'съ наслади'выйся: * но сла'ва неизглаго'ланному *
соше'ствiю твоему`, вл\дко.



%<Канw'нъ преподо'бнагw i=ларiw'на, _е=гw'же
краегране'сiе:%>

%<Т%>воя^ ти^хiя восхвалю`, _о='ч~е, нра'вы. %<Творе'нiе
i=w'сифа.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда`, фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь, сла'внw бо просла'вися.

%<С%>острада'теленъ и= кро'токъ бы'въ, _о='ч~е, и=
цjь'лъ, и= ти'хъ jа='кw вои'стинну дх~омъ, сострада'нiя
бж~е'ственнагw мя` хода'тайствомъ твои'мъ, i=ларiw'не,
сподо'би, jа='кw да воспою' тя ны'нjь, въ тишинjь` се'рдца
моегw`.

%<W=%>чи'стився, _о='ч~е, w\т дjь'тства, и= взе'мъ
кр\стъ тво'й, гд\севи послjь'довалъ _е=си`: стра^сти
тjьл_е'сныя воздержа'нiемъ же и= ча'стыми моли'твами
о_у=вяди'лъ _е=си`, и= безстра'стiемъ о_у=краша'яся.

%<В%>оспрiе'мъ ты` гд\сне и='го ле'гкое, и= тогw`
послу'шая w=правда'нiй, i=ларiw'не преподо'бне, тяжча'йшее
грjьхо'вное w\тве'рглъ _е=си`, всему'дре, бре'мя, святы'ню
пристяжа'въ.

%<Бг~оро'диченъ:%>

%<М%>ои'хъ прегрjьше'нiй плени^цы, вл\дчце, расто'ргни,
твоего` сн~а и= бг~а моля'щи: и= му'чащiй мя`, приснодв~о,
грjь'хъ низложи`, jа='кw да восхвалю' тя при'снw,
всенепоро'чная, спаса'емь.

%<И='нъ канw'нъ свята'гw стефа'на, _е=гw'же
краегране'сiе:%>

%<Т%>воя^ честву'ю, всеблаже'нне, бж\ств_енныя труды`.

%<Творе'нiе кv'ръ i=w'сифа.%>

%<Гла'съ а~. Пjь'снь а~. I=рмо'съ:%>

%<П%>jь'снь побjь'дную пои'мъ вси` бг~у, сотво'ршему
ди^вная чудеса` мы'шцею высо'кою, и= спа'сшему i=и~ля,
jа='кw просла'вися.

%<Б%>ж~е'ственную па'мять твою`, бг~ому'дре _о='ч~е,
вjь'рнw пра'зднующе, всjь'хъ гд\са при'снw сла'вимъ, тя`
просла'вльшаго мно'гими, стефа'не, чудесы`.

%<О_у='%>мъ тво'й манов_е'нiи бж~е'ственными, всему'дре,
w=божа'емь, всеконе'чнw w\тврати'ся w\т страсте'й пло'ти, и=
а='гг~ла тя` на земли` показа`, стефа'не.

%<П%>од\ъя'лъ _е=си` по'стничества болjь^зни, _о='ч~е,
и= стра^сти о_у=мертви'лъ _е=си` пло'ти неудобоудержа'нныя,
и= въ безстра'стiе jа='кw во _о=де'жду свjь'тлу jа='вjь
w=дjь'ялся _е=си`.

%<Р%>аспе'нъ о_у='ды твоя^ воздержа'нiемъ, хр\сту`,
_о='ч~е, пожи'лъ _е=си`, кр\сто'мъ сме'рть погу'бльшему, и=
и=сцjьле'нiй _о=би'льною благода'тiю w=богати'вшему тя`.

%<Бг~оро'диченъ:%>

%<З%>ачала` _е=си`, преч\стая, неизрече'ннымъ сло'вомъ
вся^ содержа'щаго земны^я концы`, и= сего` родила` _е=си`.
_Е=го'же моли` прилjь'жнw поми'ловати ны`.

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си,
jа=зы'ческая неплодя'щая цр~ковь, прише'ствiемъ твои'мъ, въ
не'йже о_у=тверди'ся мое` се'рдце.

%<Ж%>итiе` твое` jа='кw сл~нце возсiя`, преподо'бне,
свjь'тлыми дjья^нiи, мона'шествующихъ ли'ки просвjьти`, и=
де'мwнскую тму` w\тгна`.

%<Б%>ы'лъ _е=си` тиша'йшъ се'рдцемъ, преподо'бне, и=
смире'нъ дх~омъ, и= любве` бж\ственныя и=спо'лненъ,
благопривjь'тливъ _о=бы'чай и=мjь'яй всегда`.

%<К%>а'плями твои'хъ сле'зъ о_у=гаси'лъ _е=си` о_у='гли
грjьхw'вныя, то'чиши же jа='кw пре'жде конца`, и=
по концjь`, му'дре, и=сцjьле'нiй пучи'ну притека'ющымъ.

%<Бг~оро'диченъ:%>

%<И=%>сцjьли` jа='звы души` моея`, вл\дчце, и= о_у=ма`
и=спра'ви движ_е'нiя, къ во'лямъ и=зъ теб_е` вопло'щшагося
сло'ва, молю'ся.

%<И='нъ. I=рмо'съ:%>

%<Д%>а о_у=тверди'тся се'рдце мое` въ во'ли твое'й,
хр\сте` бж~е, и='же надъ вода'ми нб~о о_у=твержде'й второ'е,
и= w=снова'вый на вода'хъ зе'млю, всеси'льне.

%<Д%>jь'лы честны'ми, и= и=справл_е'нiи
добродjь'тельными, _о='ч~е, просiя'лъ _е=си`, jа='коже
sвjьзда` всесвjь'тлая мона'шествующихъ собо'ру: и=
просвjьти'лъ _е=си` чуде'сными сiя^нiи подсо'лнечную.

%<С%>и'лою благода'ти дх~а враги` безплw'тныя низложи'лъ
_е=си`, и= возне'слся _е=си` благосла'внw смире'нною
му'дростiю: и= чуде'съ самодjь'латель, _о='ч~е му'дре, бы'лъ
_е=си`.

%<_Е=%>ретi'чествующихъ, _о='ч~е, о_у=ста` и='стины
сло'вомъ загради'лъ _е=си`: и= гон_е'нiя претерпjь'въ,
вjьне'цъ бж~е'ственный воспрiя'лъ _е=си`, кромjь` jа='звы
бы'въ, му'дре, му'ченикъ и=зря'днjьйшъ.

%<Бг~оро'диченъ:%>

%<Д%>а бг~ъ человjь'къ бу'детъ, бг~ъ бы'сть чл~вjь'къ,
и=зъ теб_е` _е=ди'ныя ч\стыя нача'ло прiе'мъ безнача'льный:
сегw` ра'ди тя`, дв~о, вjь'рнiи о_у=блажа'емъ.

%<Сjьда'ленъ, гла'съ д~. Подо'бенъ: С%>ко'рw предвари`:

%<Б%>г~у w=святи'лъ _е=си` твою`, всеблаже'нне, жи'знь,
бы'въ и=зря'днjьйшъ священнодjь'тель, и='стиннw хр\сто'въ,
свяще'ннjьйше. тjь'мже по мно'гихъ и= по'тjьхъ и=
болjь'знехъ ра'дуяся, къ невеще'ств_еннымъ преста'вился
_е=си` ски'нi_емъ: и= ны'нjь и=сточа'еши на'мъ струи^
врачева'нiй.

%<Сла'ва, сjьда'ленъ, гла'съ а~. Подо'бенъ: Г%>ро'бъ
тво'й:

%<Jа='%>кw со'лнце свjь'тло возсiя'вши, _о='ч~е, па'мять
твоя`,вjь'рныхъ сердца` просвjьща'етъ, стра^сти
w\тгоня'ющи, и= тмы` и=з\ъе'млющи. Ю='же вjь'рою чи'стою
соверша'ющыя покры'й, сохрани` w\т и=скуше'нiй жите'йскихъ
на'съ, _о='ч~е стефа'не.

%<И= ны'нjь, бг~оро'диченъ:%>

%<Б%>езневjь'стная ч\стая бц\де дв~о, _е=ди'на вjь'рныхъ
предста'тельнице и= покро'ве, бjь'дъ и= скорбе'й, и= лю'тыхъ
w=бстоя'нiй вся^ и=зба'ви, на тя` о_у=пова'нiе,
_о=трокови'це, и=му'щыя, и= ду'шы на'шя спаси`
бж~е'ственными моли'твами твои'ми.

%<Кр\стобг~оро'диченъ:%>

%<З%>ря'щи тя`, хр\сте`, всенепоро'чная мт~и, ме'ртва на
кр\стjь` просте'рта, вопiя'ше, сн~е мо'й, собезнача'льне
_о=ц~у` и= дх~у, что` неизрече'нное твое` сiе` строе'нiе;
и='мже спа'слъ _е=си`, преч\стыхъ ру'къ твои'хъ, ще'дре,
созда'нiе.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. Тjь'мъ зову' ти: сла'ва си'лjь твое'й, гд\си.

%<W=%>чи'стивъ твое` се'рдце, честны'ми восхожде'ньми
о_у='мъ впери'лъ _е=си`, _е=ди'нагw бг~а зрjь'ти добро'ту
недомы'сленную, и= w\т_ону'дными свjьтлостьми` w=заря'тися.

%<С%>каза'нiе слове'съ бж\ственныхъ творя`, ра'зумъ
бж\ственный, _о='ч~е, w\тту'ду поче'рплъ _е=си`: всjь^мъ же
преда'лъ _е=си`, благоче'стнw, i=ларiw'не, къ тебjь`
притека'ющымъ.

%<Г%>лагw'лъ твои'хъ сла'достiю сердца` о_у=ти'ши
притека'ющихъ къ тебjь`: творя' бо jа=`же о_у=чи'лъ _е=си`
сло'вомъ благопрiя'тнымъ, въ сострада'нiи любо'вь и=мjь'лъ
_е=си`, преподо'бне.

%<Бг~оро'диченъ:%>

%<Г%>д\сь тя` гп\сжу` и= вл\дчцу всjь'хъ содjь'ла,
преч\стая: и=зъ твои'хъ бо ложе'снъ воплоти'ся, w\т
_о='бласти вра'жiя свое` созда'нiе и=зба'вивъ.

%<И='нъ. I=рмо'съ:%>

%<Д%>х~омъ прови'дя, проро'че а=вваку'ме, словесе`
воплоще'нiе,проповjь'далъ _е=си`, вопiя`: внегда`
прибли'житися лjь'тwмъ, позна'ешися, внегда` прiити`
вре'мени, пока'жешися. Сла'ва си'лjь твое'й, гд\си.

%<К%>а'плями свяще'нныхъ твои'хъ сле'зъ напои'вся,
дре'во jа=ви'лся _е=си`, стефа'не, плодови'то, му'дре,
плоды` принося` добродjь'телей благовw'нныя, и= чудеса`
безчи'сл_енна и=сточа'еши. Тjь'мже благоче'стнw тя`
почита'емъ.

%<Jа='%>кw бж~е'ственный зри'тся ра'й, му'дре, хра'мъ
и=мjь'я твои'хъ моще'й ра'ку, цвjь'ты разли^чныя принося`
чуде'съ: и='миже сердца` наслажда'ются, вjь'рою, стефа'не,
при'снw хва'лящихъ тя`.

%<С%>лjьпы^я разрjьша'еши, и= о_у=ставля'еши лю^тыя
человjь'кwвъ неду'ги въ сла'ву хр\сто'ву: w\т негw'же
благода'тiю трудw'въ w=богати'вся, возвели'чился _е=си`,
просвjьти'лся _е=си`, и= просла'вился _е=си`, сла'во
мона'шествующихъ, _о='ч~е на'шъ.

%<Бг~оро'диченъ:%>

%<С%>т~а'я бц\де, w=святи' ны, jа='же прест~а'го ро'ждши
пло'тiю, о_у=подо'битися восхотjь'вша человjь'кwмъ: и=
нб\снагw жи'тельства вся^ покажи`, преч\стая, прича'стники
моли'твами твои'ми.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте`
бж~е: тобо'ю бо, вл\дко, къ свjьтонача'льнику _о=ц~у`
твоему`, w\т но'щи невjь'дjьнiя, приведе'нiе и='мамы.

%<И=%>стка'лъ _е=си` себjь` спасе'нiя, преподо'бне,
ри'зу w\т сво'йственныхъ болjь'зней твои'хъ: се'ю
w=дjь'явся, и= кня'зя тмы` въ сту'дъ вjь'чный w=бле'клъ
_е=си`.

%<П%>ло'ти сла^сти воздержа'нiемъ, преподо'бне,
о_у=вяди'въ _е=си`, и= бл~года'ть нб\сную, _о='ч~е,
воспрiя'лъ _е=си`, i=ларiw'не, врачева'ти вся^кiя
человjь'кwвъ неду'ги.

%<Т%>вои` къ бг~у непреста'ннw ру'цjь воздjьва'емjь,
руки` льсти'вагw, _о='ч~е, благочести^выя и=зба'виша, и=
вся'кому боля'щему здра'вiе пода'ша.

%<Бг~оро'диченъ:%>

%<К%>рjь'пость вjь'рныхъ, и= преподо'бныхъ была` _е=си`
держа'ва: тобо'ю бо, ч\стая, всjь^мъ и=стеко'ша лу^чшая, и=
на земли` живу'щiи къ нб~си` восхо'дятъ.

%<И='нъ. I=рмо'съ:%>

%<Т%>во'й ми'ръ да'ждь на'мъ, сн~е бж~iй, и=но'гw бо
ра'звjь теб_е` бо'га не зна'емъ, и='мя твое` и=мену'емъ,
jа='кw бг~ъ живы'хъ и= ме'ртвыхъ _е=си`.

%<М%>v"родохнове'ненъ бы'въ бж~е'ственными
добродjь'тельми, и=сточи'лъ _е=си`, му'дре, по о_у=спе'нiи
мv'ро благово'нное, о_у=дивля'емь вjь'рными человjь'ки,
любо'вiю честву'ющими тя`.

%<В%>елича'йшими показа^нiи чуде'съ стра'шныхъ, стефа'не
всему'дре, просiя'лъ _е=си`, и= пре'жде сме'рти,
досточу'дне, и= по и=зше'ствiи, и= свяще'нномъ твое'мъ
погребе'нiи.

%<С%>вя'то соверши'въ твое` житiе` w= хр\стjь`,
стефа'не, бг~ому'дре _о='ч~е на'шъ, со ст~ы'ми всели'лся
_е=си`: и= ны'нjь w=свяща'еши вjь'рою честву'ющыя тя`.

%<Бг~оро'диченъ:%>

%<Р%>о'ждши пренепоро'чная бг~а _е=мману'ила, чл~вjь'ка
jа='вjь за милосе'рдiе бы'вша, сего` моли` jа='кw
чл~вjьколю'бца, ч\стая, о_у=ще'дрити лю'ди согрjь'шшыя.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<О_у=%>мертви'вся, i=ларiw'не, мi'ру всему`, ны'нjь
живе'ши преста'вився въ нб\сныя хра'мы, и= живоно'сное
всегда` и=сцjьле'нiй и=сточа'еши дjь'йство.

%<Б%>лагозва'ненъ, кро'токъ, неsло'бивъ, непоро'ченъ и=
преподо'бенъ, и= благоумоле'нъ, и= ти'хъ дх~омъ бы'лъ
_е=си`, _о='ч~е пребога'те.

%<С%>острада'нiемъ безмjь'рнымъ о_у=краша'емь, и=
нищелю'бiя добро'тою честву'емь, бж~iй о_у=го'дникъ
бли'жнiй, i=ларiw'не, показа'лся _е=си`, всеизря'дне.


%<Jа='%>кw че'стно твое` житiе` и= непоро'чно, jа='кw
предо'бръ и= красе'нъ нра'въ тво'й, jа='кw стра^шна чудеса`,
jа=`же соверша'еши всегда`, всечу'дне.

%<Бг~оро'диченъ:%>

%<Ч%>ерто'гъ бж~iй, нескве'рный, пр\сто'лъ
_о=гне_обра'зный вседержи'теля, бц\ду вси` ро'ди родw'въ
о_у=блажа'емъ.

%<И='нъ. I=рмо'съ:%>

%<П%>р\оро'ка i=w'ну подража'я, вопiю`: живо'тъ мо'й,
бл~же, свободи` и=зъ тли`, и= спаси' мя, сп~се мi'ра,
зову'ща: сла'ва тебjь`.

%<И=%>справля'еши, _о='ч~е, хромы^я, во_оча'еши
слjьпы^я, ходи'ти же твори'ши разсла'бл_енныя, w= хр\стjь`,
и= w\тгоня'еши лука^выя ду'хи, стефа'не преподо'бне.

%<С%>труя` и=стека'етъ при'снw, jа='кw w\т и=сто'чника
чи'ста, w\т честны'я твоея` ра'ки, и=сцjьле'нiй бога'тнw,
блаже'нне, страсте'й и=зсуша'ющи вся'къ пото'къ.

%<Ч%>у'денъ чудодjь'латель и= па'стырь и='стиненъ,
_о='ч~е стефа'не, jа='влься, сохраня'й при'снw ста'до твое`,
_е='же совокупи'лъ _е=си` мно'гими по'ты твои'ми.

%<Бг~оро'диченъ:%>

%<Н%>а тя`, jа='кw до'ждь на руно`, соше'дъ, бц\де,
сп~съ, и=зсуши` jа='вjь то'ки безбо'жiя, ду'шы же напои'въ
при'снw чту'щихъ тя`.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

%<_О=%>ру^жiи о_у=язви'лъ _е=си` твои'хъ подвигw'въ
безпло'тнаго sмi'я, и= всеконе'чнw и=стреби'лъ _е=си`.
Тjь'мже чуде'съ по'честь воспрiя'лъ _е=си`, стра^сти
лютjь'йшыя ду'шъ же и= тjьле'съ и=сцjьля'ти, преподо'бне.

%<С%>ло'во твое` происхо'дитъ, jа='коже роса` w\тгоня`
зно'й о_у=ны'нiя, преподо'бне, приходя'щихъ тебjь` вjь'рою,
_о='ч~е на'шъ, и= добродjь'тельными твои'ми при'снw
просвjьща'я нра'вы дх~омъ.

%<С%>трасте'й самоде'ржца о_у='мъ сотвори'въ, jа='вjь
цр\ствовалъ _е=си` jа='кw побjьди'тель и=зря'денъ, и=
jа=зы'ки и=ноплем_е'нныя побори'лъ _е=си`: и= и=згуби'лъ
_е=си`, му'дре, де'мwнwвъ стра^сти всепа^губныя.

%<Н%>е поколеба'ша, преподо'бне, твоегw` се'рдца столпа`
недви'жимагw и=скуше'нiй вjь'тры: на ка'мени бо
о_у=тверди'ся гд\сни любве`, _е='юже о_у=крjьпля'емь,
мнw'гимъ бы'лъ _е=си` бж\ственное, _о='ч~е, о_у=твержде'нiе.

%<Тр\оченъ:%>

%<П%>ою' тя тричи'сленную ли'цы, тр\оце
пресу'щественная, нераздjь'льну, неслiя'нну _е=ди'ницу,
_е=стество'мъ же недомы'сленну, _е=ди'наго вседержи'теля
бг~а, _о='ч~е, сло'ве, и= дш~е ст~ы'й.

%<Бг~оро'диченъ:%>

%<_О=%>бразы' тя и=здале'ча проwбразова'ше бл~года'ть
дх~а пр\оро'ческими проповjь^данiи, го'ру ту'чну, свя'ту,
две'рь спаси'тельную, сви'токъ же новjь'йшiй, ч\стая, и=
кiвw'тъ тя` и=мену'ющи.

%<И='нъ. I=рмо'съ:%>

%<С%>у'щымъ въ пещи` _о=трокw'мъ твои^мъ, сп~се, не
прикосну'ся, ниже` стужи` _о='гнь. Тогда` трiе`, jа='кw
_е=ди'нjьми о_у=сты`, поя'ху и= бл~гословля'ху, глаго'люще:
благослове'нъ бг~ъ _о=т_е'цъ на'шихъ.

%<С%>вященнодjь'йствовалъ _е=си`, jа='коже тебе` сама'го
о_у='глiемъ по'стническагw пребыва'нiя, ве'сь хр\сто'во
показа'лся _е=си`, _о='ч~е, благово'нiе: и= вjь'рныхъ ли'ца
бл~гово'нствуеши при'снw, чудодjь'йствуя па'че о_у=ма`.

%<П%>равосла'вiя сiя'я блиста^нiи, w\тгна'лъ _е=си` тму`
_е=ресе'й, му'дре: и= гон_е'нiя на лjь^та мнw'жайшая
претерпjь'въ, му'ченикъ безъ кро'ве бы'лъ _е=си`: тjь'мже
вjь'рнw тя` восхваля'емъ.

%<Т%>ерпjь'нiе стяжа'въ мно'гое, воздержа'нiе, вjь'ру и=
любо'вь и='стинну, jа=ви'лся _е=си` _о=те'цъ сирw'тъ,
вдови'цъ предста'тель сострада'теленъ и= смире'нъ, стефа'не,
мона'хwвъ сла'во и= похвало`.

%<Т%>воему` о_у=диви'ся по'лкъ sлоу'мныхъ всено'щному
стоя'нiю, и= моли'твенному пожда'нiю, слеза'мъ и=
воздыха'нiю, къ зижди'телю и='стиннjьй любви`, и='миже
низложи'лъ _е=си` тjь'хъ, стефа'не, кова^рствiя.

%<Бг~оро'диченъ:%>

%<К%>а'кw пита'еши млеко'мъ сн~а без\ъ_о'ч~а, пита'ющаго
вся'ко дыха'нiе, мт~и ч\стая; ка'кw на рука'хъ но'сиши
содержа'щаго вся^; па'че о_у=ма` чу'до твое`. Тjь'мъ пое'мъ
при'снw вели^чiя твоя^.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства
раздjьля'ше, бж~iимъ велjь'нiемъ халд_е'и w=паля'ющая,
вjь^рныя же w=роша'ющая, пою'щыя: благослови'те, вся^ дjьла`
гд\сня, гд\са.

%<П%>ривре'менную w=ста'вивъ житiя` сла'ву, _о='ч~е, и=
претека'ющее наслажде'нiе, сла'ву же неw\те'млему и= пи'щу
немимотеку'щую на нб~сjь'хъ воспрiя'лъ _е=си`, всему'дре, со
всjь'ми боя'щимися гд\са.

%<В%>се` твое` сjь'туя проше'лъ _е=си` житiе`: тjь'мъ
блаже'нства сподо'бился _е=си` и= о_у=тjьше'нiя, _е=му'же
причаща'ются святi'и. Въ земли` кро'ткихъ ра'дуяся ны'нjь,
преподо'бне, всели'лся _е=си`, jа='кw смы'сленъ же и=
разу'менъ.

%<Ч%>естна` твоя` предъ бг~омъ jа=ви'ся сме'рть, _о='ч~е
свяще'ннjьйше: тогw' бо почти'лъ _е=си` i=кw'ну, и=
гон_е'нiя претерпjь'лъ _е=си`, w=скорбля'емь w\т мучи'телей,
преподо'бне, му'ченикъ въ се'мъ показу'яся.

%<О_у=%>ста'вилъ _е=си` jа='вjь ловц_е'въ, _о='ч~е,
негодова'нiе, и= о_у=мно'жилъ _е=си` си'хъ ловл_е'нiя, и=`же
пре'жде не получи'ша, бг~у послу'шавшу, преподо'бне,
моли'твъ твои'хъ, сщ~еннодjь'йственне всеблаже'нне.

%<Бг~оро'диченъ:%>

%<С%>кве'рны мя` страсте'й и= ка'ла грjьхо'внагw,
бг~ора'дованная, w\тмы'й, и= две'рь мнjь` w\тве'рзи
покая'нiя попо'лзшемуся, и= соде'ржнw прегрjьше'ньми,
ч\стая, срjьта'ющемуся, и= бг~а прогнjь'вающему.

%<И='нъ. I=рмо'съ:%>

%<_Е=%>гw'же о_у=жаса'ются а='гг~ли и= вся^ вw'инства,
jа='кw творца` и= гд\са, по'йте, сщ~е'нницы, просла'вите,
_о='троцы, благослови'те, лю'дiе и= превозноси'те во вся^
вjь'ки.

%<П%>реподо'бнw преподw'бная, всебл~же'нне, соверша'я,
преподw'бнымъ сочта'лся _е=си`, и= всjь^мъ и=збра^ннымъ, съ
ни'миже тя` почита'емъ, и= ра'цjь моще'й твои'хъ
покланя'ющеся, стефа'не _о='ч~е бг~оно'се.

%<О_у=%>ма` чистоту` стяжа'въ, му'дре, дх~а зерца'ло
бы'лъ _е=си` красно`, сегw` jа=вл_е'нiя прiе'мля, и= лю'ди
просвjьща'я твои'ми о_у=ч_е'нiи.

%<В%>и'дится пресла'вное, всебл~же'нне, тобо'ю,
всему'дре, соверша'емое: w\т _е=ди'нагw бо твоегw` жена`
видjь'нiя, прису'щагw _е='й неду'га w\трjь'шшися, пра'вw
ше'ствоваше.

%<Т%>р\оченъ:

%<В%>оспои'мъ безнача'льнагw _о=ц~а` и= сн~а, и= дх~а
ст~а'гw нераздjь'льное нача'ло, присносу'щную держа'ву,
трiv"поста'сное _е=стество`, _е=ди'ну сла'ву и= _е=ди'но
цр\ство.

%<Бг~оро'диченъ:%>

%<В%>опло'щся безпло'тный и=з\ъ теб_е` бг~олjь'пнjь,
_е=го'же моли`, преч\стая, стра^сти пло'ти моея`
о_у=мертви'ти, и= w=живи'ти мою` о_у=мерщвле'нную ду'шу
грjьхми`.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная. Тjь'мъ всепjь'тую
бц\ду велича'емъ.

%<В%>рачева^нiя гро'бъ тво'й дх~а бл~года'тiю и=сточа'я,
и=зсуша'етъ страсте'й ту'чы, ду'хи w\тго'нитъ пре'лести, и=
просвjьща'етъ всjь'хъ сердца`, i=ларiw'не преподо'бне,
вjь'рнw блажа'щихъ тя`.

%<Jа='%>кw ши'покъ процвjь'лъ _е=си` въ цвjь'тницjь
поще'нiя,jа='кw сладково'нный крi'нъ, jа='кw
jа='блоко благово'нно: и= w=благоуха'лъ _е=си` всjь'хъ
благочести'выхъ ду'шы и= сердца`, i=ларiw'не сла'вне,
моли'твенниче w= благохва'лящихъ тя`.

%<С%>острада'нiе и=мjь'лъ _е=си`, любо'вь и= смире'нiе,
и= ми'лостыню, и= _о=бы'чай про'стъ, вjь'ру и='стинну и=
наде'жду, житiе` че'стно и= нра'въ пра'въ, i=ларiw'не
преподо'бне, мона'шествующихъ о_у=добре'нiе.

%<П%>а'мять твоя` дне'сь jа='кw со'лнце возсiя`,
благочести'выхъ сердца` свjь'тлостiю болjь'зней твои'хъ и=
чуде'съ сiя'ньми, jа='кw вои'стинну просвjьща'ющи, _о='ч~е,
въ ню'же вся^ помяни` вjь'рнw чту'щыя тя`.

%<Бг~оро'диченъ:%>

%<Г%>ла'съ тебjь` прино'симъ гаврiи'ловъ ра'дующеся:
ра'дуйся, глаго'люще, мjь'сто свяще'нiя: ра'дуйся,
преподо'бныхъ сла'во, и= всjь'хъ вjь'рныхъ спасе'нiе,
_е=я'же ра'ди w=божи'хомся, бц\де приснодв~о.

%<И='нъ. I=рмо'съ:%>

%<С%>вjьтоно'сный _о='блакъ, въ _о='ньже всjь'хъ вл\дка,
jа='кw до'ждь съ нб~се` на руно` сни'де, и= воплоти'ся на'съ
ра'ди, бы'въ чл~вjь'къ, безнача'льный, велича'емъ вси`
jа='кw мт~рь бг~а на'шегw ч\стую.

%<С%>топа'мъ послjь'дуя, бг~оно'се, бл~гоче'стнw и=
преподо'бнw пожи'вшымъ на земли`, кро'токъ, неsло'бивъ
jа=ви'лся _е=си`, сострада'теленъ и= смире'нъ, и= ти'хъ,
стефа'не, и= любве` и=спо'лненъ бж\ственныя: сегw` ра'ди тя`
вjь'рнw восхваля'емъ.

%<Jа='%>коже сладково'нное мv'ро, jа='кw пречи'стый
крi'нъ, jа='кw ши'покъ, _о='ч~е, благоцвjьту'щь, благово'нiе
и=спуща'еши w\т честны'я твоея` ра'ки, безчи'сленныхъ
врачева'нiй, sлосмра^дныя неду'ги w\тгоня`, вjь'рою
приступа'ющихъ тебjь` те'плjь.

%<Т%>я` па'стыря бж\ственнаго и= подража'теля вели'каго
началопа'стыря хр\ста` мо'лимъ, бг~ому'дре: су'щыя твоегw`
ста'да ны'нjь _о='вцы на'съ спаса'й w\т лука'выхъ волкw'въ,
ст~ы'ми хода'тайствы твои'ми при'снw.

%<В%>сесвята'я твоя` па'мять, jа='коже сл~нце ве'лiе
возсiя'вши, свjь'тлw w=заря'етъ тва'рь, ю='же
соверша'юще благоче'стнw, вопiе'мъ ти`, стефа'не: моли'твами
твои'ми всjь'хъ мы^сли w=зари'въ, покры'й и= сохрани` ны`.

%<Бг~оро'диченъ:%>

%<Г%>рjьхолюби'въ сы'й въ нерадjь'нiи жи'въ, и= суди'ща,
ч\стая, неумы'тнагw трепе'щу: на не'мже мя` соблюди` твои'ми
ст~ы'ми мольба'ми, бг~оневjь'сто, неwсужде'нна, да jа='кw
предста'тельницу при'снw о_у=блажа'ю тя`.
