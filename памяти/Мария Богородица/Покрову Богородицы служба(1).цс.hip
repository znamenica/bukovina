<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца _о=ктw'врiа въ а~-й де'нь.

[гл\ва s~] Покро'въ прест~ы'я вл\дчцы на'шея бц\ды и=
приснодв~ы мр~i'и.

И= а='ще хра'мъ _е=я`, и=ли` и=зво'литъ настоя'тель
соверши'ти всено'щное бдjь'нiе, и= пое'тъ слу'жбу _е=я`
си'це:

На ма'лjьй вече'рни стiхи^ры самогла'сны, гла'съ а~, на
д~:

На вы'шнихъ пр\сто'лjьхъ почива'яй _е=ди'нъ бг~ъ,
превы'ше земны'хъ пода'лъ _е='сть ви'дjьти своему`
о_у=го'днику, пребж~е'ственнjьи ру'цjь моле'бнw
простира'ющу, w= гра'дjь и= w= лю'дехъ моля'щуюся тебе`
вл\дчце: покры'й и= ны'нjь, гп\сже`, на'съ, w=мофо'ромъ
мл\сти твоея`. [Два'жды.]

Гра'дъ почита'ющiй тя`, и= по до'лгу сла'вящiй,
покрыва'еши преч\стая, твои'мъ w=мофо'ромъ ч\стны'мъ w\т
нахожде'нiя проти'вныхъ, w\т гла'да же и= тру'са, и=
междоусо'бныя бра'ни, дв~о, неискусобра'чная бг~оневjь'сто,
человjь'кwвъ покро'въ и= заступле'нiе.

Пала'та w=душевле'нная хр\сто'ва, вjь^рнымъ же стjьна`
и= покро'въ и= держа'ва: тобо'ю гра'дъ тво'й, бг~омт~и,
сп~са'ется: твое'ю по'мощiю правовjь'рнiи ца'рiе
вjьнча'ются: тобо'ю хва'лящiися при'снw, побjь^ды на
пога^ныя но'сятъ: покрыва'еши бо w=мофо'ромъ мл\сти твоея`.

Сла'ва, и= ны'нjь, гла'съ s~:

Прiиди'те празднолю'бныхъ собо'ри, прест~у'ю дв~у
воспои'мъ: дне'сь бо а='гг~ли со ст~ы'ми пра'зднуютъ
чт\сны'й покро'въ бж~iя мт~ре, и= къ похвале'нiю на'съ
земны'хъ призыва'ютъ, вопи'ти непреста'ннымъ гла'сомъ:
ра'дуйся, цр~кве чу'дное о_у=краше'нiе, и= всему` мi'ру
преди'вный покро'въ: ра'дуйся, вjь^рнымъ цар_е'мъ посо'бiе
на бра'нехъ, и= во'инwмъ соблюде'нiе. ра'дуйся, покро'ве и=
заступле'нiе на'ше: тебе' бо хр\стiа'нскiй ро'дъ
непреста'ннw бл~жи'тъ.

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

Сла'ва на нб~сjь'хъ, и= на земли` весе'лiе, jа='кw
цр~и'ца со всjь'ми ст~ы'ми за вся^ ны` въ цр~кви мо'лится.

Стi'хъ: Слы'ши, дщи`, и= ви'ждь, и= приклони` о_у='хо
твое`.

Прiиди'те вjь'рнiи во ст~у'ю цр~ковь, та'мw бо бц\да
w=мофо'ромъ покрыва'етъ лю'ди w\т всjь'хъ напа'стей
вра'жiихъ.

Стi'хъ: Лицу` твоему` помо'лятся бога'тiи лю'дстiи.

Преч\стая бц\де, не забу'ди на'съ, твои'хъ рабw'въ: но
за ны` моли'ся, вjь'рою пою'щыя тя`.

Сла'ва, и= ны'нjь, гла'съ г~:

Прiиди'те вси` празднолю'бцы, чт\сны'й покро'въ бж~iя
мт~ре о_у=бл~жи'мъ: къ сн~у бо ру'цjь ми'лостивнw простре`,
и= ст~ы'мъ покро'вомъ _е=я` мi'ръ w=гражде'нъ бы'сть.
тjь'мже о_у=сты` и= се'рдцемъ, и= пjь'сньми и= пjь'нiи
духо'вными, со всjь'ми притека'ющими пра'зднуимъ свjь'тлw.

Тропа'рь, гла'съ д~:

Дне'сь, бл~говjь'рнiи лю'дiе, свjь'тлw пра'зднуемъ,
w=сjьня'еми твои'мъ, бг~омт~и, прише'ствiемъ, и= къ твоему`
взира'юще преч\стому w='бразу, о_у=ми'льнw глаго'лемъ:
покры'й на'съ чт\сны'мъ твои'мъ покро'вомъ, и= и=зба'ви
на'съ w\т вся'кагw sла`, моля'щи сн~а твоего` хр\ста` бг~а
на'шего сп~сти` ду'шы на'шя.

И= w\тпу'стъ.

На вели'цjьй вече'рни,

Бл~же'нъ му'жъ: А=нтiфw'нъ а~.

Стiхи^ры на и~, гла'съ а~.

Подо'бенъ: _W ди'вное чу'до!

_W вели'кое заступле'нiе печа^льнымъ _е=си`, бц\де
чт\сая, ско'рая помо'щнице, сп~се'нiе мi'ра и=
о_у=твержде'нiе, мл\сти пучи'на, бж~iя му'дрости
и=сто'чниче, мi'ру покро'въ, воспое'мъ, вjь'рнiи, свjь'тлый
w=мофо'ръ _е=я` хва'ляще неизрече'ннw: w=бра'дованная
ра'дуйся, съ тобо'ю гд\сь, подая'й мi'ру тобо'ю ве'лiю
мл\сть. [Два'жды.]

Ди'вный прорече` и=са'iа: бу'детъ бо, рече`, въ
послjь^дняя дни^ jа='вjь гора` гд\сня, и= до'мъ гд\снь
верху` горы`, о_у=ви'дjьхомъ же, вл\дчце, w= тебjь`
и='стинное сбытiе`, го'ры бо и= хо'лми о_у=краси'шася
многоимени'тыми цр~ква'ми твои'хъ пра'здникwвъ. тjь'мъ
ве'селw вопiе'мъ ти`: w=бра'дованная ра'дуйся, съ тобо'ю
гд\сь, подая'й мi'ру тобо'ю ве'лiю мл\сть.

_W чу'дное о_у=краше'нiе всjь^мъ вjь^рнымъ _е=си`!
пр\оро'ческое и='стинное сбытiе`, а=п\слwмъ сла'ва, и=
му'ченикwмъ о_у=добре'нiе: дjь'вству похвала`, и= всему`
мi'ру преди'вный покро'въ: покры'й, вл\дчце, w=мофо'ромъ
мл\сти твоея` i=мпера'тора и= вся^ лю'ди, вопiю'щыя:
w=бра'дованная ра'дуйся, съ тобо'ю гд\сь, подая'й мi'ру
тобо'ю ве'лiю мл\сть.

И='ны стiхи^ры, гла'съ д~:

Подо'бенъ: Jа='кw до'бля:

Jа='кw бг~онасажде'нный ра'й, и= мjь'сто живо'тнагw
дре'ва, напая'емо дх~омъ ст~ы'мъ, тебе`, бц\де, свjь'дуще,
творца` всjь'хъ ро'ждшую, живо'тнымъ хлjь'бомъ вjь^рныя
пита'юща. _е=му'же w= на'съ со пр\дте'чею моли'ся, чт\сны'мъ
w=мофо'ромъ покрыва'ющи i=мпера'тора и= лю'ди w\т вся'кiя
напа'сти. [Два'жды.]

W=свяща'ется нб~о и= земля` цр~ковь же свjь'тится, и=
лю'дiе вси` веселя'тся: се' бо мт~и бж~iя, со а='гг~льскими
во'инствы, съ пр\дте'чею и= бг~осло'вомъ, съ пр\орw'ки же и=
а=п\слы, неви'димw вше'дши, за хр\стiа'ны мо'лится хр\сту`,
поми'ловати гра'дъ и= лю'ди, сла'вящыя тоя` покро'ва
пра'здникъ.

Добро'ту тя` i=а'кwвлю, и= лjь'ствицу нб\сную, по не'йже
гд\сь сни'де на зе'млю: тjь'хъ же тогда` w='брази твою`
че'сть и= сла'ву, бц\де, проявля'ху, тя` ро'ждшую бг~а
всjь'хъ бл~жа'тъ нб\снiи а='гг~ли, и= земнi'и человjь'цы,
jа='кw за ве'сь мi'ръ мо'лишися, покрыва'ющи мл\стiю, тво'й
чт\сны'й соверша'ющихъ пра'здникъ.

Сла'ва, и= ны'нjь, гла'съ и~:

Сра'дуются съ на'ми о_у='мная вся^ чинонача^лiя,
духо'внw совоку'пльше чу'вственный ли'къ, ви'дяще цр~и'цу и=
вл\дчцу всjь'хъ, многоиме'ннjь вjь'рными сла'виму: ра'дуются
же и= ду'си прв\дныхъ, су'щiи зри'телiе видjь'нiя, на
возду'сjь моле'бнw простира'ющу всечестнjь'и свои` ру'цjь,
прося'щу о_у=мире'нiя мi'ру, и= цар_е'мъ держа'вы и=
о_у=твержде'нiя, и= спасе'нiя ду'шъ на'шихъ.

Вхо'дъ. Прокi'менъ дне`.

И= чт_е'нiя три`. [пи'саны рж\ству` бц\ды, ли'стъ в~_i
на w=боро'тjь.'

На лiтi'и стiхи^ры. Гла'съ г~:

Наста` дне'сь пресвjь'тлый пра'здникъ, преч\стая дв~о,
чт\сна'гw твоегw` покро'ва. па'че со'лнца w=свjьща'еши
лю'ди, вjь'рою w\т чи'ста се'рдца тебе` и='стинную мт~рь
бж~iю и=сповjь'дающыя, и= сн~у твоему` вопiю'щыя: хр\сте`
бж~е, моли'твами приснодв~ы, чи'стw и= без\ъ и=стлjь'нiя
ро'ждшiя тя`, не преда'ждь врагw'мъ ра'тующымъ твое`
достоя'нiе, но jа='кw мл\стивъ сп~си` въ ми'рjь ду'шы на'шя.

Гла'съ д~: Хвале'нiе тебjь` _е='же по достоя'нiю лю'дiе
сн~а твоего`, пречт\сая вл\дчце, жела'юще воспjь'ти, но не
возмо'гутъ. всегда' бо всjь'хъ вjь'рныхъ заступа'еши, и=
покрыва'еши ч\стны'мъ твои'мъ покро'вомъ, и= мо'лишися
сп~сти'ся всjь^мъ, вjь'рою тебе`, чт\сую и= и='стинную
бц\ду, почита'ющымъ.

Гла'съ в~: Пренепоро'чную всjь'хъ цр~и'цу преч\стую дв~у
соше'дшеся, вjь'рнiи, дне'сь о_у=блажи'мъ мт~рь хр\ста`
бг~а: при'снw бо къ сн~у ру'цjь ми'лостивнw простира'етъ,
ю='же и= преди'вный а=ндре'й ви'дjь на возду'сjь, ч\стны'мъ
свои'мъ покро'вомъ лю'ди покрыва'ющую, и= то'й о_у=ми'льнw
возопiи'мъ: ра'дуйся, покро'ве и= заступле'нiе, и= сп~се'нiе
душа'мъ на'шымъ.

Сла'ва, и= ны'нjь, гла'съ то'йже:

Смы'слъ w=чи'стивше и= о_у='мъ, со а='гг~лы и= мы`
торжеству'емъ, свjь'тлw начина'юще дв~дскую пjь'снь
_о=трокови'цjь, невjь'стjь всjь'хъ цр~я` хр\ста` бг~а
на'шегw, воскр\сни`, гд\си, глаго'люще, въ поко'й тво'й,
ты`, и= кiвw'тъ ст~ы'ни твоея`: jа='кw бо пала'ту красну`
сiю` о_у=краси'въ, и= причте` ю=` гра'ду твоему`, вл\дко,
стро'ити и= покрыва'ти w\т сопоста'тныхъ пога^нъ держа'вною
си'лою твое'ю, мл~твами _е=я`.

На стiхо'внjь стiхи^ры. Гла'съ в~:

Jа='кw всjь'хъ вы'шши су'щи нб\сныхъ и= земны'хъ,
херувi^мъ сла'внjьйши, и= всея` тва'ри чт\снjь'йши, тебе`
засту'пницу и= покро'въ держа'венъ хр\стiа'нскому ро'ду
хр\сто'съ дарова`, покрыва'ти и= сп~са'ти лю'ди согрjь'шшыя,
къ тебjь` притека'ющыя. тjь'мже прибjь'жище всjь^мъ, тебе`
воспjьва'емъ, вл\дчце, и= чт\сны'й пра'здникъ твоегw`
покро'ва пра'зднуемъ свjь'тлw, хр\ста` моля'ще дарова'ти
на'мъ ве'лiю мл\сть.

Стi'хъ: Слы'ши, дщи` и= ви'ждь, и= приклони` о_у='хо
твое`.

Гла'съ _е~: Воспои'мъ, лю'дiе, свjь'тлw дв~дскую пjь'снь
_о=трокови'цjь невjь'стjь бж~iи, мт~ри всjь'хъ цр~я`
хр\ста`: предста` цр~и'ца w=десну'ю тебе`, вл\дко, ря'сны
златы'ми w=дjь'яна, и= преукра'шена бж~е'ственными
лjь'потами: сiю' бо и=збра'нную въ жена'хъ, па'че всегw`
мi'ра о_у=добри'въ, бл~гоизво'ли роди'тися w\т нея`,
вели'кiя ра'ди мл\сти: и= сiю` помо'щницу лю'демъ свои^мъ
дарова`, стро'ити и= покрыва'ти w\т вся'кiя бjьды` рабы^
своя^, _е=ди'ну бл~гослове'нную.

Стi'хъ: Лицу` твоему` помо'лятся бога'тiи лю'дстiи.

Гла'съ з~. Гора` _е=си` вели'ка и= пресла'вна, па'че
горы` сiна'йскiя, бц\де: _о=на' бо не терпя'щи сни'тiя
сла'вы бж~iя во w='бразjьхъ и= сjь'нехъ, _о=гне'мъ
возгара'шеся, и= гро'ми и= мw'лнiя та'мw бы'ша. ты' же
всего` въ себjь` бж~е'ственнаго _о=гня` су'ща, бж~iя сло'ва
во чре'вjь неwпа'льнw носи'ла _е=си`, ма'нiемъ нося'щаго
вся^: и= мт~рне дерзнове'нiе къ нему` и=му'щи, помози`,
вл\дчце, вjь'рнw пра'зднующымъ тво'й ч\стны'й пра'здникъ, и=
не забу'ди мл\стивнw посjьща'ющи: прiя'ла бо _е=си` w\т бг~а
да'ръ стро'ити и= покрыва'ти хр\стоимени'тое твое` ста'до,
рабы^ твоя^.

Сла'ва, и= ны'нjь, гла'съ в~:

Jа='кw вjьнце'мъ пресвjь'тлымъ, всеч\стая бц\де,
покро'вомъ твои'мъ ч\стны'мъ цр~ковь бж~iя прiwдjь'яся: и=
свjь'тится ра'дующися дне'сь, и= та'йнw ликовству'етъ,
вл\дчце, вопiю'щи тебjь`: ра'дуйся, w=дjья'нiе чт\сно'е, и=
вjь'нче бж~iя сла'вы: ра'дуйся, _е=ди'на сла'вы соверше'нiе,
и= вjь'чное весе'лiе: ра'дуйся, къ тебjь` притека'ющымъ
приста'нище и= и=збавле'нiе и= сп~се'нiе на'ше.

Та'же тропа'рь, гла'съ д~:

Дне'сь бл~говjь'рнiи лю'дiе:

На о_у='трени,

по а~-мъ стiхосло'вiи сjьда'ленъ, гла'съ г~:

Бж~е'ственными сiя'нiи а='гг~льскихъ во'инствъ
w=бступа'ема, и= съ чи'нми пр\орw'къ и= а=п\слъ, че'стнw
слу'жбу прiе'млющи, jа='кw мт~и бж~iя, посjьти` на'съ
твои'хъ ра^бъ, моля'щи хр\ста` бг~а на'шего, дарова'ти на'мъ
ве'лiю мл\сть.

Сла'ва, и= ны'нjь, то'йже.

По в~-мъ стiхосло'вiи сjьда'ленъ, гла'съ s~

Безпомw'щнымъ крjь'пость, ты` вои'стинну преч\стая
бг~омт~и, w\тсю'ду смире'ннiи тобо'ю возвыша'емся, w= тебjь`
высо'цjь держи'мся: всjь^мъ ты` _е=си` покро'въ и= къ бг~у
хода'таица.

Сла'ва, и= ны'нjь, то'йже.

По полv"еле'и сjьда'ленъ, гла'съ д~:

Jа='кw дре'внягw вои'стинну пречестнjь'е кiвw'та, тво'й
преч\стны'й w=мофо'ръ, па'че и=ле'ктра просвjьща'яся,
невеще'ственнjь, но дх~о'внjь нетлjь'нными твои'ми
преч\стыми рука'ми простира'емь, соблюда'етъ ми'лостивнw
честву'ющихъ бл~гоукраше'нный пра'здникъ твоегw` покро'ва,
вл\дчце, во'ньже соше'дшеся о_у=се'рднw пра'зднуемъ.

Сла'ва, и= ны'нjь, то'йже.

Степ_е'нна: а~-й а=нтiфw'нъ д~-гw гла'са.

Прокi'менъ, гла'съ д~: Помяну` и='мя твое` во вся'комъ
ро'дjь и= ро'дjь. Стi'хъ: Лицу` твоему` помо'лятся: Вся'кое
дыха'нiе: _Е=v\глiе луки`, зача'ло д~: Воста'вши мр~iа'мъ:
_Псало'мъ н~. Сла'ва: Мл~твами бц\ды: И= ны'нjь, то'йже:
Поми'луй мя`, бж~е:

По н~-мъ _псалмjь` стiхи'ра, гла'съ и~:

Сра'дуются съ на'ми о_у='мная вся^ чинонача^лiя,
духо'внw совоку'пльше чу'вственный ли'къ, ви'дяще цр~и'цу и=
вл\дчцу всjь'хъ, многоиме'ннjь вjь'рными сла'виму, ра'дуются
же и= ду'си прв\дныхъ, су'щiи зри'телiе видjь'нiя, на
возду'сjь моле'бнw простира'ющу всечестнjь'и свои` ру'цjь,
прося'щи о_у=мире'нiя мi'ру, и= цар_е'мъ держа'вы и=
о_у=твержде'нiя, и= сп~се'нiя ду'шъ на'шихъ.

Канw'нъ бц\ды на в~_i: i=рмо'съ по два'жды, гла'съ д~.

Пjь'снь а~.

I=рмо'съ: W\тве'рзу о_у=ста` моя^, и= напо'лнятся дх~а,
и= сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

Съ чи'нми ст~ы'хъ а='гг~лъ, и= съ собо'ры пр\орw'къ и=
а=п\слъ, въ сла'вjь вели'цjьй, jа='кw мт~и бж~iя дне'сь въ
цр~ковь вше'дши за хр\стiа'ны мо'лишися, w\т напа'сти и=
печа'ли и=збавля'еши вся^, покрыва'ющи твое'ю мл\стiю.

Ски'нiю тя` мwv"се'й, и= же'злъ а=арw'новъ и=менова`:
ты' бо живо'тное дре'во хр\ста` процвjьла` _е=си`, къ
нему'же дерзнове'нiе и=му'щи, за ны` честву'ющыя тя`,
цр~и'це, помоли'ся и=зба'вити на'съ w\т вся'кагw sла`: да
твоегw` покро'ва пра'здникъ сла'вимъ.

Не jа='кw пред\ъ кiвw'томъ дре'вле собра'въ дв~дъ ли'ки,
и=гра'етъ: но па'че ны'нjь съ чи'нми ст~ы'хъ пред\ъ тобо'ю
теку'ще въ цр~ковь, тебjь` кла'няющеся глаго'лютъ: моли` за
честву'ющыя тя` лю'ди, да тво'й сла'вяще покро'въ, че'стнw
пра'зднуемъ.

Пою'тъ тя`, бц\де, а='гг~льстiи чи'ни, и= сла'вятъ
патрiа'рси со ст~и'тели, пред\ъ лице'мъ ти` теку'ще въ
цр~ковь. съ ни'миже тя` тогда` ст~ы'й а=ндре'й ви'дjь за ны`
грjь^шныя къ бг~у моля'щуюся поми'ловати лю'ди, сла'вящыя
твоегw` покро'ва пра'здникъ.

Катава'сiа, i=рмо'съ то'йже.

Пjь'снь г~.

I=рмо'съ: Твоя^ пjьсносло'вцы, бц\де, живы'й и=
незави'стный и=сто'чниче, ли'къ себjь` совоку'пльшыя
духо'внw о_у=тверди`, въ бж~е'ственнjьй твое'й сла'вjь
вjьнц_е'въ сла'вы сподо'би.

Кла'съ прозя'бшая бж~е'ственный, jа='кw ни'ва неwра'нная
jа='вjь ра'дуйся, w=душевле'нная трапе'зо, хлjь'бъ живо'тный
вмjь'щшая. ра'дуйся живо'тныя воды` и=сто'чниче
неистощи'мый, вл\дчце.

Твои` раби`, вл\дчце, въ цр~кви твое'й вjь'рою
предстоя'ще, твоея` w=жида'емъ мл\сти: посjьти` на'ше
смире'нiе, и= твои'мъ ст~ы'мъ покро'вомъ защити`
i=мпера'тора и= лю'ди w\т вся'кагw sла`.

Многоимени'тая дв~о, прорw'ки проwбражена` че'стнw,
и=`же тебjь` ны'нjь со а='гг~лы слу'жатъ, съ ни'миже w=
на'съ къ бг~у моли'ся, да твоегw` покро'ва ст~ы'й де'нь
ра'дующеся вси` свjь'тлw пра'зднуемъ.

Гедеw'нъ тя` руно` проwбрази`, на тя' бо jа='кw роса`
хр\сто'съ бг~ъ сни'де, къ нему'же, бц\де, моли'ся, побjь'ду
да'ти i=мпера'тору на'шему на враги`, да jа='кw мадiа'мы
низложи'въ, просла'витъ ст~ы'й тво'й пра'здникъ.

Па'че со'лнечныхъ лу^чь, твои'мъ блиста'ющимъ
w=мофо'ромъ, w=свjьща'еши цр~ковь и= лю'ди, и= тьму`
грjьхw'въ на'шихъ w\тго'ниши посjьще'нiемъ твои'мъ, бц\де,
къ сн~у твоему` и= бг~у за ны` моля'щися.

По г~-й пjь'сни сjьда'ленъ, гла'съ _е~:

Те'плая предста'тельнице и= непобjьди'мая, о_у=пова'нiе
и=звjь'стное и= непосты'дное, стjьно` и= покро'ве и=
приста'нище прибjьга'ющымъ къ тебjь`, приснодв~о ч\стая,
сн~а твоего` и= бг~а моли` со а='гг~лы, о_у=мире'нiе да'ти
мi'ру, и= сп~се'нiе, и= ве'лiю мл\сть.

Сла'ва, и= ны'нjь, то'йже.

Пjь'снь д~.

I=рмо'съ: Сjьдя'й въ сла'вjь на престо'лjь бж~ества`, во
_о='блацjь ле'гцjь прiи'де i=и~съ пребж~е'ственный,
нетлjь'нною дла'нiю, и= сп~се` зову'щыя: сла'ва, хр\сте`,
си'лjь твое'й.

Во гла'сjьхъ пjь'нiй, дв~о, тебjь` вопiе'мъ всепjь'тая:
ра'дуйся, ту'чная горо` и= о_у=сыре'нная дх~омъ. ра'дуйся,
свjь'щниче, и= ста'мно ма'нну нося'щая, о_у=слажда'ющая
всjь'хъ бл~гочести'выхъ чу^вства.

Па'че а=арw'ня кiвw'та, всю' тя бг~ъ w=святи'лъ _е='сть
дх~омъ, бц\де, ст~ы'мъ, и= а='гг~лwмъ служи'ти тебjь`
повелjь`, съ ни'миже за гра'дъ и= лю'ди моли'ся, тво'й
сла'вящихъ ч\стны'й пра'здникъ.

Прiиди` ны'нjь въ сла'вjь въ твою`, бц\де, цр~ковь, съ
собо'ры всjь'хъ ст~ы'хъ, jа='коже и=ногда' тя ст~ы'й
а=ндре'й ви'дjь на возду'сjь свjь'тлjь за хр\стiа'ны
моля'щуюся, и= пода'ждь на'мъ твою` мл\сть.

О_у=крjьпи`, вл\дчце, сла'вящаго тя` i=мпера'тора
на'шего на проти^вныя враги`, jа='кw дв~да на голiа'fа, да
тебjь` веселя'щеся вопiе'мъ: ра'дуйся, покро'ве ст~ы'й, и=
засту'пнице гра'ду на'шему.

Тебjь` припа'даемъ, гп\сже`, вjь'рою, и= покланя'ющеся
благода'рнw вопiе'мъ ти`: ра'дуйся, бг~обл~года'тная дв~о,
покро'ве и= w=гражде'нiе на'ше, и= помо'щнице въ бjьдjь`
су'щымъ, сп~си` на'съ къ тебjь` прибjьга'ющихъ, на тя' бо
надjь'емся.

Пjь'снь _е~.

I=рмо'съ: О_у=жасо'шася вся'ч_еская w= бж~е'ственнjьй
сла'вjь твое'й: ты' бо неискусобра'чная дв~о, и=мjь'ла
_е=си` во о_у=тро'бjь над\ъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

_О='дръ тя` дре'вле соломw'нъ написа`, и= ло'жницу
нб\снагw цр~я`, w=бступа'ему серафi'мы, _е='же w= тебjь`
рече'ся, бц\де. тjь'мъ тя` ны'нjь мо'лимъ, мт~и бж~iя
всест~а'я: покры'й на'съ w\т всjь'хъ бjь'дъ.

Тебjь` а='гг~лwвъ старjь'йшины, и= чт\снi'и пр\оро'цы со
а=п\слы, jа='кw мт~ри бж~iи, че'стнw слу'жатъ, ви'дяще тя`
за мi'ръ мл~тву творя'щу: твоя^ же прош_е'нiя послу'шавъ
гд\сь, спаса'етъ гра'дъ и= лю'ди на тя` надjь'ющыяся.

Вели'кiй тя` во пр\оро'цjьхъ и=са'iа прорече`, глаго'ля
бг~а роди'ти неискусобра'чнw: ты' бо, ч\стая мр~i'е,
святjь'йши всjь'хъ была` _е=си`, бг~а бо во о_у=тро'бjь и=
на руку` носи'ла _е=си`. _е=му'же за ны` моли'ся, твои'мъ
w=сjьня'ющи покро'вомъ вjь'рою тя` сла'вящихъ.

Дх~о'вными паря'ще кри'лы, ст~ы'хъ собо'ри та'йнw
прiидо'ша тебjь` послужи'ти, бц\де, ви'дяще тя` на ле'гцjь
_о='блацjь сла'вы, ко сп~су хр\сту` моля'щуюся, пода'ти
побjь'ду i=мпера'тору на'шему, погуби'ти вою'ющихъ на'съ.

Пjь'снь s~.

I=рмо'съ: Бж~е'ственное сiе` и= всечестно'е соверша'юще
пра'зднество, бг~ому'дрiи бг~омт~ре, прiиди'те рука'ми
воспле'щимъ w\т нея` ро'ждшагося бг~а сла'вимъ.

I=ере'_е бг~ому'дрiи, въ цр~кви твое'й съ людьми`
бл~гочести'выми предстоя'ще, твоея` w=жида'ютъ, бц\де,
ми'лости: премjьни` на ра'дость на'шу печа'ль, ра'дость бо
родила` _е=си`, всjь'хъ человjь'кwвъ грjьхи` w\тпусти'вшаго.

Тебjь` вся` земля` да'ры прино'ситъ, jа='кw цр~и'цjь
бж~iи мт~ри: ца'рiе и= кня'зи кла'няются, и= лю'дiе вси`
веселя'тся, покрыва'еми w\т вся'кагw sла` твои'ми, бц\де,
мл~твами.

Го'ру тя` вели'ку данiи'лъ пронаписа`: и=з\ъ тебе' бо
без\ъ сjь'мене роди'ся хр\сто'съ, и= сокруши` всю`
де'мwнскую ле'сть, и= всю` своея` вjь'ры и=спо'лни зе'млю,
къ нему'же за ны`, бц\де, моли'ся, сла'вящыя твоегw`
покро'ва пра'здникъ.

А='гг~льскiй гла'съ взыва'емъ ти`, пречт\сая: ра'дуйся
пр\сто'ле бж~iй, на не'мже i=езекi'иль ви'дjь гд\са, въ
подо'бiи чл~вjь'ка носи'ма херувi^мы. съ ни'миже за ны`,
бц\де, моли'ся, да сп~се'тъ ду'шы на'шя.

Конда'къ, гла'съ г~:

Подо'бенъ: Дв~а дне'сь:

Дв~а дне'сь предстои'тъ въ цр~кви, и= съ ли'ки ст~ы'хъ
неви'димw за ны` мо'лится бг~у: а='гг~ли со а=рхiере'и
покланя'ются, а=п\сли же со пр\орw'ки ликовству'ютъ: на'съ
бо ра'ди мо'литъ бц\да превjь'чнаго бг~а.

I='косъ: Тоя` пресла'вныхъ чуде'съ прiиди'те, лю'дiе,
наслади'мся: се'ю бо а=да'мъ w\т тли` и=зба'вися, та' бо и=
ковче'гъ, не нw'емъ но бг~омъ сотворе'нъ бы'сть. дре'вле
о_у='бw мwv"се'й въ купинjь` _о='гненнjьй бг~а ви'дjьти не
возмо'же: ны'нjь же w\т тоя` ро'ждшагося вся` земля` зна'етъ
сн~а бж~iя, къ нему'же за ны` мо'лится. сегw` ра'ди
прославля'емъ ю=`, jа='кw бж~iю мт~рь: на'съ бо ра'ди бц\да
мо'литъ превjь'чнаго бг~а.

Пjь'снь з~.

I=рмо'съ: Не послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=тц_е'въ гд\сь и= бг~ъ
бл~гослове'нъ _е=си`.

Неиспи'санная мно'гими пр\орw'ки, несвjь'дома же бы'сть,
дв~о, нб\сными служа'щими бг~у а='гг~лы: ны'нjь же вси`
вjь'мы тя` бц\ду, и= твоея` тре'буемъ по'мощи и=
заступле'нiя, бл~гослове'нная.

Гора` о_у=сыре'нная дх~омъ, ю='же а=вваку'мъ ви'дjь,
точа'щу вjь^рнымъ цjьле'бную сла'дость, бц\де дв~о,
и=сцjьли' ны, сн~у твоему` вопiю'щыя: бл~гослове'нъ бг~ъ
_о=т_е'цъ на'шихъ.

Преклони'вый нб~са`, въ тя` дв~о всели'ся, и= ны'нjь на
мл~тву твою` зри'тъ, бц\де ч\стая, твое` цр~и'це и=сполня'я
проше'нiе: _е=му'же за ны` о_у=се'рднw помоли'ся, на тя' бо
надjь'емся, бл~гослове'нная.

Тво'рче сп~се на'шъ хр\сте` бж~е, прiими` мл~тву твоея`
мт~ре, ю='же тебjь` за ны` грjь^шныя прино'ситъ, да тебjь`
ра'дующеся пое'мъ: препjь'тый _о=т_е'цъ на'шихъ бж~е
бл~гослове'нъ _е=си`.

Пjь'снь и~.

I=рмо'съ: _О='троки бл~гочести^выя въ пещи`, рж\ство`
бг~оро'дичо сп~сло` _е='сть: тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

Съ чи'нми а='гг~лъ вл\дчце, съ ч\стны'ми и= сла'вными
пр\орw'ки, съ верхо'вными а=п\слы, и= со сщ~енномч~нки, и=
со а=рхiере'и, за ны` грjь^шныя бг~у помоли'ся, твоегw`
покро'ва пра'здникъ въ рwссi'йстjьй земли` просла'вльшыя.

Горды'ню и= шата^нiя низложи` и= совjь'ты непра'ведныхъ
князе'й разори`, зачина'ющихъ ра^ти погуби`, _w бж~iя мт~и
цр~и'це всеч\стна'я: и= бл~гочести'вагw i=мпера'тора на'шегw
ро'гъ возвы'си, да тво'й пра'здникъ сла'вимъ, преч\стая
бц\де дв~о, зову'ще: гд\са воспjьва'йте дjьла`, и=
превозноси'те _е=го` во вся^ вjь'ки.

О_у=сты` принося'ще тебjь` пjь'нiе, и= душе'ю вjь'рнw
покланя'емся: и='бо вну'трь сердца` на^ша горя'тъ. мт~и
бж~iя преч\стая, поми'луй на'съ моля'щихся тебjь`, и= гд\са
воспjьва'ющихъ, и= превознося'щихъ _е=го` во вся^ вjь'ки.

Мно'гими w=тягчи'хся грjьхи`, недоумjь'ю по достоя'нiю
написа'ти твоегw` покро'ва, бц\де, похвалы`: но jа='кw мт~и
бж~iя о_у=краси` тво'й пра'здникъ чудесы`, да вси`
ра'дующеся пое'мъ гд\са, и= превозно'симъ _е=го` во вся^
вjь'ки.

Пjь'снь f~.

I=рмо'съ: Вся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~омт~ре, и=
да вопiе'тъ: ра'дуйся всебл~же'нная бц\де, ч\стая
приснодв~о.

Высо'кiй цр~ю`, со _о=ц~е'мъ сjьдя'й и= w\т серафi^мъ
воспjьва'емый, при'зри на мл~тву мт~рню, ю='же тебjь` за ны`
грjь^шныя прино'ситъ, и= w=чи'сти грjьхи` на'шя, сп~си`
гра'дъ, и= лю'ди о_у=мно'жи: да'ждь i=мпера'тору здра'вiе
тjьлесе`, и= на пога^ныя побjь^ды, мл~твами ро'ждшiя тя`.

А='гг~льскiй гла'съ вопiе'мъ тебjь`, дв~о
бг~оизбра'нная: ра'дуйся, jа='же а=да'ма па'ки въ ра'й
вве'дшая. ра'дуйся, де'мwны прогоня'ющи твои'мъ и='менемъ.
ра'дуйся, наде'жде хр\стiа'нъ. ра'дуйся, w=свяще'нiе ду'шъ.
ра'дуйся, храни'тельнице гра'да на'шегw.

Помяни` на'съ во твои'хъ мл~твахъ, гп\сже` дв~о бц\де,
да не поги'бнемъ за о_у=множе'нiе грjьхw'въ на'шихъ. покры'й
на'съ w\т вся'кагw sла` и= лю'тыхъ напа'стей: на тя' бо
о_у=пова'емъ, и= твоегw` покро'ва пра'здникъ честву'юще, тя`
велича'емъ.

Да'ръ w\т бг~а прiя'ла _е=си` jа='кw мт~и бж~iя, всjь'хъ
хр\стiа'нъ неду'ги и=сцjьля'ти, и= w\т бjь'дъ и=збавля'ти,
и= грjьхи` w\тпуща'ти, и= w\т плjьне'нiя сп~са'ти, и=
вся'кiя ну'жды. но и= на'съ не пре'зри, гп\сже`: вjь'си бо
и='хже тре'буемъ, здра'вiя тjьлес_е'мъ, и= душа'мъ
сп~се'нiя.

Свjьти'ленъ:

Подо'бенъ: Ж_ены` о_у=слы'шите:

_W прест~а'я гп\сже` дв~о бц\де, покры'й на'съ
чуде'снымъ твои'мъ w=мофо'ромъ, сохраня'я i=мпера'тора и=
лю'ди w\т вся'кагw sла`, jа='коже тя` пречу'дный а=ндре'й
ви'дjь во влахе'рнстjьй це'ркви моля'щуюся: и= ны'нjь на'мъ,
гп\сже`, посли` вели'кую твою` мл\сть. [Три'жды.]

На хвали'техъ стiхи^ры на д~, гла'съ и~:

Подо'бенъ: _W пресла'внагw чудесе`!

Тебjь` припа'даемъ гп\сже`, о_у=ми'льнw кла'няющеся
мо'лимъ тя`: ра'дуйся бг~обл~же'нная вл\дчце многоимени'тая
дв~о, пр\орw'ки проwбраже'нная че'стнw: въ тя' бо jа='кw
роса` хр\сто'съ бг~ъ сни'де, и= родила` _е=си`
браконеиску'сная чт\сая, и= на руку^ носи'ла _е=си` всjь'хъ
творца` и= гд\са. _е=му'же ны'нjь w= на'съ моли'ся
сла'вящихъ вjь'рнw твоегw` покро'ва пра'здникъ. [Два'жды.]

Пою'тъ тя`, дв~о бц\де, а='гг~льстiи чи'ни и= сла'вятъ
патрiа'рси со а=рхiере'и, и= ст~i'и а=п\сли, jа='кw мт~ри
бж~iи че'стнw слу'жатъ тебjь`, ви'дяще тя` за мi'ръ мл~тву
творя'щую, ко сп~су всjь'хъ хр\сту` бг~у. _е=му'же
помоли'ся, и=зба'вити гра'дъ и= лю'ди, сла'вящыя тя`
вjь'рнw, и= твоегw` покро'ва пра'здникъ честву'ющыя.

Па'че а=арw'ня кiвw'та, всю` тя` бг~ъ w=святи`, дх~омъ
бц\де ст~ы'мъ: и= па'че со'лнечныхъ лу^чь, твои'мъ
свjьтя'щимся w=мофо'ромъ w=свjьща'еши цр~ковь и= лю'ди и=
тьму` грjьхw'въ на'шихъ w\тгоня'еши: и=збавля'еши же w\т
бjь'дъ и= скорбе'й вjь'рою честву'ющыя твоегw` чт\сна'гw
покро'ва пра'здникъ.

Сла'ва, и= ны'нjь, гла'съ s~:

Jа='кw ви'дjь тя` пречу'дный а=ндре'й на возду'сjь, со
а=рха'гг~льскимъ мно'жествомъ, со а=п\слы и= пр\орw'ки, и=
мно'жествомъ мч~нкwвъ, сн~у твоему` и= бг~у на'шему w=
гра'дjь и= лю'дехъ моля'щуюся, вл\дчце, и= ч\стны'мъ твои'мъ
покро'вомъ покрыва'ющую: не w=скудjь'й и= ны'нjь, преч\стая,
сп~сти` и=зря'дное достоя'нiе твоегw` сн~а, преч\стны'й
пра'здникъ тво'й пра'зднующее, многопjь'тая.

Славосло'вiе вели'кое. И= w\тпу'стъ.

На лiтургi'и:

Бл~ж_е'нна w\т канw'на, пjь'снь г~-я и= s~-я:
Прокi'менъ, пjь'снь бц\ды, гла'съ г~: Вели'читъ душа` моя`
гд\са: Стi'хъ: Jа='кw призрjь` на смире'нiе рабы` своея`:
А=п\слъ ко _е=вре'_емъ, зача'ло т~к: И=мjь'яше пе'рвая
ски'нiа: А=ллилу'iа, гла'съ и~: Слы'ши, дщи`, и= ви'ждь:
Стi'хъ: Лицу` твоему` помо'лятся: _Е=v\глiе луки`, зача'ло
н~д: Вни'де i=и~съ въ ве'сь нjь'кую: Прича'стенъ: Ча'шу
сп~се'нiя:

[зри`] Вjь'домо же бу'ди и= сiе`, jа='кw а='ще случи'тся
пра'здникъ покро'ва прест~ы'я бц\ды въ де'нь седми'чный,
кромjь` недjь'ли, и= и=зво'литъ кто` пjь'ти ку'пнw съ
покро'вомъ а=п\слу а=на'нiи, и= преподо'бному рwма'ну, да
пое'тъ си'це.

На ма'лjьй вече'рни: Стiхи^ры покро'ва на д~, гла'съ а~.
Самогла'сны. Сла'ва, и= ны'нjь, гла'съ s~: Прiиди'те
празднолю'бныхъ собо'ри: На стiхо'внjь, стiхи^ры, гла'съ в~.
Подо'бенъ: До'ме _е=vфра'fовъ. Сла'ва, и= ны'нjь: гла'съ г~:
Прiиди'те вси` празднолю'бцы: Тропа'рь покро'ва, гла'съ д~:
Дне'сь бл~говjь'рнiи лю'дiе: Та'же _е=ктенiа` ма'лая, и=
w\тпу'стъ.

На вели'цjьй вече'рни: Пое'мъ Бл~же'нъ му'жъ: а~-й
а=нтiфw'нъ. На Гд\си воззва'хъ, стiхи^ры покро'ва на д~, и=
а=п\сла г~, и= рwма'на г~. Сла'ва, а=п\сла: И= ны'нjь,
покро'ва, гла'съ и~: Сра'дуются съ на'ми: Вхо'дъ. Прокi'менъ
дне`. Чт_е'нiя г~, покро'ва. а~-е, Бытiя`: И=зы'де i=а'кwвъ:
в~-е, Пр\оро'чества i=езекi'илева: Бу'детъ w\т дне`
_о=сма'гw: г~-е, При'тчей: Прему'дрость созда` себjь`:
_Е=кт_енiи` _о=бы^чныя. На лiтi'и стiхи^ры покро'ва бц\ды,
гла'съ г~: Наста` дне'сь: Сла'ва, а=п\сла: и= ны'нjь,
покро'ва бц\ды, гла'съ в~-й: Смы'слъ w=чи'стивше и= о_у='мъ:
На стiхо'внjь, стiхи^ры бц\ды, гла'съ в~, самогла'сны:
jа='кw всjь'хъ вы'шши су'щи: Сла'ва, прп\дбнагw: И= ны'нjь,
покро'ва, гла'съ в~-й: Jа='кw вjьнце'мъ пресвjь'тлымъ: На
бл~гослове'нiи хлjь'бwвъ, тропа'рь покро'ва, гла'съ д~:
Дне'сь бл~говjь'рнiи лю'дiе: три'жды. И= Бу'ди и='мя гд\сне.
три'жды, съ пjь'нiемъ. и= _псало'мъ л~г: Бл~гословлю` гд\са:
И= чте'нiе.

На о_у='трени: На Бг~ъ гд\сь, тропа'рь покро'ва бц\ды:
та'же а=п\сла. Сла'ва, рwма'на: И= ны'нjь, покро'ва. И=
_о=бы^чныя каfi^смы. По каfi'смахъ, сjьда'ленъ покро'ва. И=
чте'нiе. По полv"еле'и сjьда'ленъ покро'ва. И= чте'нiе.
Степ_е'нна, а~-й а=нтiфw'нъ, д~-гw гла'са. Прокi'менъ,
гла'съ д~: Помяну` и='мя твое`: Стi'хъ: Лицу` твоему`
помо'лятся: Вся'кое дыха'нiе, _Е=v\глiе луки`, зача'ло д~:
Воста'вши мр~iа'мъ: _Псало'мъ н~. Сла'ва, Мл~твами бц\ды: И=
ны'нjь, то'йже. Поми'луй мя`, бж~е. По н~-мъ _псалмjь`
стiхи'ра, гла'съ и~: Сра'дуются съ на'ми. Канw'нъ покро'ва
бц\ды, со i=рмосо'мъ на s~: и= а=п\сла на д~: и= прп\дбнагw,
на д~. Катава'сiа, w\тве'рзу о_у=ста` моя^. По г~-й пjь'сни
конда'къ а=п\сла, и= прп\дбнагw, и= сjьда'ленъ а=п\сла.
Сла'ва, прп\дбнагw: И= ны'нjь, покро'ва. И= чте'нiе. По s~-й
пjь'сни конда'къ покро'ва, гла'съ г~: Дв~а дне'сь
предстои'тъ въ це'ркви: и= i='косъ. И= про'логъ. По f~-й
пjь'сни свjьти'ленъ покро'ва. Сла'ва, а=п\сла: И= ны'нjь,
покро'ва. На хвали'техъ, стiхи^ры покро'ва, на д~: Сла'ва,
а=п\сла: И= ны'нjь, покро'ва. Славосло'вiе вели'кое. По
трист~о'мъ, тропа'рь а=п\сла: Сла'ва, прп\дбнагw: И= ны'нjь,
покро'ва. _Е=кт_енiи`. И= w\тпу'стъ. И= ча'съ а~. На а~-мъ
часjь` тропа'рь покро'ва: Сла'ва, а=п\сла: И= ны'нjь,
бг~оро'диченъ часw'въ. По трист~о'мъ конда'къ покро'ва. И=
соверше'нный w\тпу'стъ. Та'кожде и= на про'чихъ часjь'хъ, въ
нача'лjь глаго'лемъ тропа'рь покро'ва: Ст~ы'хъ же тропари`
премjьня'емъ. Конда'къ же на всjь'хъ часjь'хъ глаго'лемъ
покро'ва.

На лiтургi'и: Бл~же'нна w\т канw'на покро'ва, пjь'снь
г~-я, на д~: и= а=п\сла s~-я, на д~. По вхо'дjь тропа'рь
покро'ва, и= а=п\сла, и= прп\дбнагw. Конда'къ а=п\сла:
Сла'ва, прп\дбнагw: И= ны'нjь, покро'ва: Прокi'менъ, пjь'снь
бц\ды, гла'съ г~: Вели'читъ душа` моя` гд\са: Стi'хъ: Jа='кw
призрjь` на смире'нiе рабы` своея`: И= а=п\сла, Во всю`
зе'млю: А=п\слъ покро'ва, ко _е=вре'_емъ, зача'ло т~к:
И=мjь'яше пе'рвая ски'нiа: Другi'й, дjья'нiй зача'ло к~а,
w\т полу`: Бjь` нjь'кто о_у=чени'къ въ дама'сцjь:
А=ллилу'iа, гла'съ и~. Слы'ши дщи` и= ви'ждь: Стi'хъ: Лицу`
твоему` помо'лятся: И= а=п\сла: И=сповjь'дятъ нб~са` чудеса`
твоя^. _Е=v\глiе луки`, зача'ло н~д: Вни'де i=и~съ въ ве'сь
нjь'кую: И= а=п\сла, луки`, зача'ло н~а: Слу'шаяй ва'съ:
Прича'стенъ: Ча'шу сп~се'нiя: Другi'й, Во всю` зе'млю: Ря'дъ
а=п\слъ и= _е=v\глiе, вычита'емъ напреди`.

[зри`] Подоба'етъ вjь'дати, а='ще случи'тся пра'здникъ
прест~ы'я бц\ды, чт\сна'гw _е=я` покро'ва, и= ст~а'гw
а=п\сла а=на'нiи, въ недjь'лю:

Въ суббw'ту ве'чера, на ма'лjьй вече'рни: На Гд\си
воззва'хъ, стiхи^ры воскр\сны, гла'са, на д~. Сла'ва и=
ны'нjь, покро'ва. На стiхо'внjь стiхи'ра воскр\сна а~-я. И=
покро'ва стiхо'вна вели'кiя вече'рни, съ припjь'вы и='хъ:
Сла'ва, и= ны'нjь, покро'ва, ма'лыя вече'рни. По трист~о'мъ
тропа'рь воскр\снъ. Сла'ва, и= ны'нjь, покро'ва. _Е=ктенiа`
ма'лая. И= w\тпу'стъ.

На вели'цjьй вече'рни: На Гд\си воззва'хъ, стiхи^ры
воскр\сны г~, и= а=нато'лiевъ _е=ди'нъ, и= покро'ва г~, и=
а=п\сла а=на'нiи г~. Сла'ва, покро'ва. И= ны'нjь,
бг~оро'диченъ гла'са. Чт_е'нiя покро'ва, г~. На лiтi'и
стiхи^ры покро'ва. Сла'ва, а=п\сла: И= ны'нjь, покро'ва. На
стiхо'внjь стiхи^ры воскр\сны: Сла'ва, а=п\сла: И= ны'нjь,
покро'ва. На бл~гослове'нiи хлjь'бwвъ, тропа'рь покро'ва,
три'жды.

[зри`] А='ще ли нjь'сть бдjь'нiя, глаго'лемъ тропа'рь
воскр\снъ: Сла'ва, а=п\сла: И= ны'нjь, покро'ва.

На о_у='трени: На Бг~ъ гд\сь, тропа'рь воскр\снъ
два'жды: Сла'ва, а=п\сла: И= ны'нjь, покро'ва. По каfi'смахъ
сjьда'льны воскр\сны съ бг~оро'дичны и='хъ. Та'же
полv"еле'й, И= тропари`, А='гг~льскiй собо'ръ: v=пакои`
гла'са, и= сjьда'льны покро'ва. Степ_е'нны и= прокi'менъ
гла'са. _Е=v\глiе воскр\сно, и= про'чая. Канw'нъ воскр\снъ
на д~: и= покро'ва на s~: и= а=п\сла на д~. Катава'сiа:
W\тве'рзу о_у=ста` моя^: По г~-й пjь'сни конда'къ покро'ва,
и= а=п\сла, и= сjьда'ленъ а=п\сла: Сла'ва, и= ны'нjь,
покро'ва. По s~-й пjь'сни конда'къ воскр\снъ. На f~-й
пjь'сни пое'мъ Чт\снjь'йшую. Свjьти'ленъ воскр\снъ: Сла'ва
а=п\сла: И= ны'нjь, покро'ва. На хвали'техъ стiхи^ры
воскр\сны д~: и= покро'ва г~ подо'бны: и= самогла'сенъ,
и='же на Сла'ва, съ припjь'вы вече'рними. Сла'ва: стiхи'ра
_е=v\гльская: И= ны'нjь, Пребл~гослове'нна _е=си`:
Славосло'вiе вели'кое. По трист~о'мъ тропа'рь воскр\снъ:
_е=кт_енiи`, и= w\тпу'стъ, и= ча'съ а~-й. На а~-мъ часjь`,
тропа'рь воскр\снъ: Сла'ва, покро'ва: И= ны'нjь,
бг~оро'диченъ часw'въ. По _О='ч~е на'шъ, конда'къ покро'ва.
На г~-мъ часjь`, тропа'рь воскр\снъ: Сла'ва, а=п\сла: И=
ны'нjь, бг~оро'диченъ часw'въ. По _О='ч~е на'шъ, конда'къ
воскр\снъ. Та'кожде и= на про'чихъ часjь'хъ глаго'лемъ
конда'къ воскр\снъ, и= покро'ва, премjьня'юще.

На лiтургi'и: Бл~ж_е'нна гла'са, на д~: и= бц\ды пjь'снь
г~-я, на д~: и= а=п\сла пjь'снь s~-я, на д~. По вхо'дjь
тропа'рь воскр\снъ, и= покро'ва, и= а=п\сла: конда'къ
воскр\снъ. Сла'ва, конда'къ а=п\сла: И= ны'нjь, покро'ва:
Прокi'менъ, а=п\слъ, а=ллилу'iа, _е=v\глiе и= прича'стенъ,
пре'жде воскр\снъ: и= пото'мъ бц\ды.

[зри`] Прп\дбнагw же рwма'на слу'жба w=ставля'ется, и=
пое'тся на повече'рiи.

