<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<МИНI'А МJЬ'СЯЦЪ _О=КТW'ВРIЙ%>

КI'ЕВЪ. Въ тv"погра'фiи кiево-пече'рской ла'vры.
#аw\тч~г го'да

Во сла'ву ст~ы'я, _е=диносу'щныя, животворя'щiя и=
нераздjьли'мыя тр\оцы, _о=ц~а`, и= сн~а, и= ст~а'гw дх~а:
бл~гослове'нiемъ ст~jь'йшагw патрiа'рха моско'вскагw и=
всея` руси` а=ле_ксi'я моско'вскагw срjь'тенскагw монастыря`
свяще'нно-а=рхiмандрi'та напеча'тася кни'га сiя`, минi'а
мjь'сяцъ _о=ктw'врiй во гра'дjь москвjь`, въ лjь'то w\т
рж\ства` по пло'ти бг~а сло'ва #ацч~з

<::рус>Московский Сретенский монастырь, издательство
<((>Правило веры<))>, 1997

<::слав>

%<МJЬ'СЯЦЪ _О=КТW'ВРIЙ,%>

%<и=мjь'яй дне'й л~а.%>

%<Въ а~ де'нь:%>

%<Покро'въ прест~ы'я вл\дчцы на'шея бц\ды и= приснодв~ы
мр~i'и.%>

%<И= а='ще хра'мъ _е=я`, и=ли` и=зво'литъ настоя'тель
соверши'ти всено'щное бдjь'нiе, и= пое'мъ слу'жбу _е=я`
си'це:%>

%<На ма'лjьй вече'рни стiхи^ры самогла'сны, гла'съ а~,
на д~:%>

%<Н%>а вы'шнихъ пр\сто'лjьхъ почива'яй _е=ди'нъ бг~ъ,
превы'ше земны'хъ по'далъ _е='сть ви'дjьти своему`
о_у=го'днику, пребж\ственнjьи ру'цjь моле'бнw простира'ющу,
w= гра'дjь и= w= лю'дехъ моля'щуюся тебе` вл\дчце: покры'й
и= ны'нjь гп\сже` на'съ, w=мофо'ромъ ми'лости твоея`.

%<Два'жды.%>

%<Г%>ра'дъ почита'ющiй тя`, и= по до'лгу сла'вящiй,
покрыва'еши преч\стая, твои'мъ w=мофо'ромъ честны'мъ w\т
нахожде'нiя проти'вныхъ, w\т гла'да же и= тру'са и=
междоусо'бныя бра'ни, дв~о, неискусобра'чная бг~оневjь'сто,
человjь'кwвъ покро'въ и= заступле'нiе.

%<П%>ала'та w=душевле'нная хр\сто'ва, вjь^рнымъ же
стjьна` и= покро'въ и= держа'ва: тобо'ю гра'дъ тво'й
бг~омт~и, спаса'ется: твое'ю по'мощiю правовjь'рнiи ца'рiе
вjьнча'ются: тобо'ю хва'лящiися при'снw, побjь^ды на
пога^ныя но'сятъ: покрыва'еши бо w=мофо'ромъ ми'лости
твоея`.

%<Сла'ва, и= ны'нjь, гла'съ s~:%>

%<П%>рiиди'те, празднолю'бныхъ собо'ри, прест~у'ю дв~у
воспои'мъ: дне'сь бо а='гг~ли со святы'ми пра'зднуютъ
честны'й покро'въ бж~iя мт~ре, и= къ похвале'нiю на'съ
земны'хъ призыва'ютъ вопи'ти непреста'ннымъ гла'сомъ:
ра'дуйся, цр~кве чу'дное о_у=краше'нiе, и= всему` мi'ру
преди'вный покро'въ.ра'дуйся, вjь^рнымъ посо'бiе на
бра'нехъ, и= во'инwмъ соблюде'нiе. ра'дуйся, покро'ве и=
заступле'нiе на'ше: тебе' бо хр\стiа'нскiй ро'дъ
непреста'ннw блажи'тъ.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<С%>ла'ва на нб~сjь'хъ, * и= на земли` весе'лiе, *
jа='кw цр~и'ца * со всjь'ми ст~ы'ми, * за вся^ ны` въ цр~кви
мо'лится.

%<Стi'хъ: С%>лы'ши дщи` и= ви'ждь, приклони` о_у='хо
твое`.

%<П%>рiиди'те вjь'рнiи * во ст~у'ю це'рковь, * та'мw бо
бц\да * w=мофо'ромъ покрыва'етъ лю'ди * w\т всjь'хъ
напа'стей вра'жiихъ.

%<Стi'хъ: Л%>ицу` твоему` помо'лятся бога'тiи лю'дстiи.

%<П%>реч\стая бц\де, * не забу'ди на'съ * твои'хъ
рабw'въ: * но за ны` моли'ся, * вjь'рою пою'щыя тя`.

%<Сла'ва, и= ны'нjь, гла'съ г~:%>

%<П%>рiиди'те вси` празднолю'бцы, честны'й покро'въ
бж~iя мт~ре о_у=блажи'мъ: къ сн~у бо ру'цjь ми'лостивнw
простре`, и= ст~ы'мъ покро'вомъ _е=я` мi'ръ w=гражде'нъ
бы'сть. тjь'мже о_у=сты` и= се'рдцемъ, и= пjь'сньми и=
пjь^нiи дх~о'вными, со всjь'ми притека'ющими пра'зднуимъ
свjь'тлw.

%<Тропа'рь, гла'съ д~:%>

%<Д%>не'сь благовjь'рнiи лю'дiе свjь'тлw пра'зднуемъ,
w=сjьня'еми твои'мъ, бг~ома'ти, прише'ствiемъ, и= къ твоему`
взира'юще преч\стому _о='бразу, о_у=ми'льнw глаго'лемъ:
покры'й на'съ честны'мъ твои'мъ покро'вомъ, и= и=зба'ви
на'съ w\т вся'кагw sла`, моля'щи сн~а твоего` хр\ста` бг~а
на'шего, спасти` ду'шы на'шя.

%<И= w\тпу'стъ.%>



%<На вели'цjьй вече'рни, Б%>лаже'нъ му'жъ: %<а=нтiфw'нъ
а~.%>

%<Стiхи^ры на и~, гла'съ а~. Подо'бенъ: _W%> ди'вное
чу'до:

%<_W%> вели'кое заступле'нiе печа^льнымъ _е=си` бц\де
ч\стая, ско'рая помо'щнице, спасе'нiе мi'ра и=
о_у=твержде'нiе: ми'лости пучи'на, бж~iя му'дрости
и=сто'чниче, мi'ру покро'въ,воспое'мъ вjь'рнiи,
свjь'тлый w=мофо'ръ _е=я` хва'ляще неизрече'ннw:
w=бра'дованная ра'дуйся, съ тобо'ю гд\сь, подая'й мi'ру
тобо'ю ве'лiю ми'лость.

%<Два'жды.%>

%<Д%>и'вный прорече` и=са'iа: бу'детъ бо, рече`, въ
послjь^дняя дни^ jа='вjь гора` гд\сня, и= до'мъ гд\сень
верху` горы`, о_у=ви'дjьхомъ же вл\дчце, w= тебjь`
и='стинное сбытiе`, го'ры бо и= хо'лми о_у=краси'шася
многоимени'тыми цр~квами твои'хъ пра'здникwвъ. тjь'мъ
ве'селw вопiе'мъ ти`: w=бра'дованная ра'дуйся, съ тобо'ю
гд\сь, подая'й мi'ру тобо'ю ве'лiю ми'лость.

%<_W%> чу'дное о_у=краше'нiе всjь^мъ вjь^рнымъ _е=си`:
пр\оро'ческое и='стинное сбытiе`, а=п\слwмъ сла'ва, и=
му'ченикwмъ о_у=добре'нiе: дjь'вству похвала`, и= всему`
мi'ру преди'вный покро'въ: покры'й вл\дчце, w=мофо'ромъ
ми'лости твоея` вся^ лю'ди вопiю'щыя: w=бра'дованная
ра'дуйся, съ тобо'ю гд\сь, подая'й мi'ру тобо'ю ве'лiю
ми'лость.

%<И='ны стiхи'ры, гла'съ д~. Подо'бенъ: Jа='%>кw до'бля:

%<Jа='%>кw бг~онасажде'нный ра'й, * и= мjь'сто
живо'тнагw дре'ва, * напая'емо дх~омъ ст~ы'мъ, * тебе` бц\де
свjь'дуще, * творца` всjь'хъ ро'ждшую, * живо'тнымъ
хлjь'бомъ вjь^рныя пита'юща. * _е=му'же w= на'съ съ
пр\дте'чею моли'ся, * честны'мъ w=мофо'ромъ покрыва'ющи
лю'ди * w\т вся'кiя напа'сти.

%<Два'жды.%>

%<W=%>свяща'ется нб~о и= земля`, * це'рковь же
свjь'тится, * и= лю'дiе вси` веселя'тся: * се' бо мт~и
бж~iя, * со а='гг~льскими вw'инствы, съ пр\дте'чею и=
бг~осло'вомъ, * съ пр\орw'ки же и= а=п\слы, * неви'димw
вше'дши, за хр\стiа'ны мо'лится хр\сту`, * поми'ловати
гра'дъ и= лю'ди, * сла'вящыя тоя` покро'ва пра'здникъ.

%<Д%>обро'ту тя` i=а'кwвлю, * и= лjь'ствицу нб\сную, *
по не'йже гд\сь сни'де на зе'млю: * тjь'хъ же тогда`
_о='брази * твою` че'сть и= сла'ву бц\де, проявля'ху. * тя`
ро'ждшую бг~а всjь'хъблажа'тъ нб\снiи а='гг~ли, *
и= земнi'и человjь'цы, * jа='кw за ве'сь мi'ръ мо'лишися, *
покрыва'ющи ми'лостiю, * тво'й честны'й соверша'ющихъ
пра'здникъ.

%<Сла'ва, и= ны'нjь, гла'съ и~:%>

%<С%>ра'дуются съ на'ми о_у='мная вся^ чинонача^лiя,
духо'внw совоку'пльше чу'вственный ли'къ, ви'дяще цр~и'цу и=
вл\дчцу всjь'хъ, многоиме'ннjь вjь'рными сла'виму: ра'дуются
же и= ду'си прв\дныхъ, су'щiи зри'телiе видjь'нiя, на
возду'сjь моле'бнw простира'ющу всечестнjь'и свои` ру'цjь,
прося'щу о_у=мире'нiя мi'ру и= спасе'нiя ду'шъ на'шихъ.

%<Вхо'дъ. Прокi'менъ дне`. И= чт_е'нiя. Бытiя`
чте'нiе.%>

[Глава` к~и] %<И=%>зы'де i=а'кwвъ w\т студенца`
кля'твеннагw, и= и='де въ харра'нь. И= w=брjь'те мjь'сто, и=
спа` та'мw: за'йде бо со'лнце, и= взя'тъ w\т ка'менiя
мjь'ста тогw`, и= положи` возгла'вiе себjь`, и= спа` на
мjь'стjь _о='номъ: и= со'нъ ви'дjь. И= се` лjь'ствица
о_у=твержде'на на земли`, _е=я'же глава` досяза'ше до нб~съ,
и= а='гг~ли бж~iи восхожда'ху и= низхожда'ху по не'й. Гд\сь
же о_у=твержда'шеся на не'й, и= рече`: а='зъ бг~ъ
а=враа'мовъ, _о=тца` твоегw`, и= бг~ъ i=саа'ковъ, не бо'йся:
земля`, и=дjь'же ты` спи'ши на не'й, тебjь` да'мъ ю=`, и=
сjь'мени твоему`. И= бу'детъ сjь'мя твое`, jа='кw песо'къ
земны'й, и= распространи'тся на мо'ре, и= лi'ву, и=
сjь'веръ, и= на восто'ки. И= возблагословя'тся w= тебjь`
вся^ колjь^на земна^я, и= w= сjь'мени твое'мъ. И= се` а='зъ
съ тобо'ю сохраня'яй тя` на вся'комъ пути`, а='може а='ще
по'йдеши, и= возвращу' тя въ зе'млю сiю`, jа='кw не и='мамъ
тебе` w=ста'вити, до'ндеже сотвори'ти ми` вся^, _е=ли^ка
глаго'лахъ тебjь`. И= воста` i=а'кwвъ w\т сна` своегw`, и=
рече`: jа='кw _е='сть гд\сь на мjь'стjь се'мъ, а='зъ же не
вjь'дjьхъ. И= о_у=боя'ся, и= рече`: jа='кw стра'шно мjь'сто
сiе`, нjь'сть сiе`, но до'мъ бж~iй, и= сiя^ врата`
неб_е'сная.

%<Пр\оро'чества i=езекi'илева чте'нiе.%>

[Глава` м~г и= м~д] %<Т%>а'кw глаго'летъ гд\сь: бу'детъ
w\т дне` _о=сма'гw и= про'чее, сотворя'тъ i=ере'и на
_о=лтари` всесожже'нiя ва'шегw, и= jа=`же спасе'нiя ва'шегw,
и= прiиму` вы`, глаго'летъ а=дwнаi` гд\сь. И= w=брати' мя на
пу'ть вра'тъ ст~ы'хъ внjь'шнихъ, зря'щихъ на восто'ки, и=
сiя^ бя'ху затвор_е'на. И= рече` гд\сь ко мнjь`: врата` сiя^
затвор_е'на бу'дутъ, и= не w\тве'рзутся, и= никто'же
про'йдетъ сквозjь` и=`хъ: jа='кw гд\сь бг~ъ i=и~левъ
про'йдетъ и='ми, и= бу'дутъ заключ_е'на. Jа='кw и=гу'менъ
ся'детъ въ ни'хъ снjь'сти хлjь'бъ: по пути` _е=ла'мскихъ
вра'тъ вни'детъ, и= по пути` _е=гw` и=зы'детъ. И= введе' мя
по пути` вра'тъ ст~ы'хъ, су'щихъ къ сjь'веру, пря'мw до'му,
и= ви'дjьхъ, и= се` и=спо'лнь сла'вы до'мъ гд\сень.

%<При'тчей чте'нiе.%>

[Глава` f~]. %<П%>рему'дрость созда` себjь` до'мъ, и=
о_у=тверди` столпw'въ се'дмь. Закла` своя^ же'ртв_енная, и=
раствори` въ ча'ши свое'й вiно`, и= о_у=гото'ва свою`
трапе'зу. Посла` своя^ рабы^ созыва'ющи съ высо'кимъ
проповjь'данiемъ на ча'шу, глаго'лющи: и='же _е='сть
безу'менъ, да о_у=клони'тся ко мнjь`, и= тре'бующымъ о_у=ма`
рече`: прiиди'те, jа=ди'те мо'й хлjь'бъ, и= пi'йте вiно`,
_е='же раствори'хъ ва'мъ. W=ста'вите безу'мiе, и= жи'ви
бу'дете: и= взыщи'те ра'зума, да поживете`, и= и=спра'вите
ра'зумъ въ вjь'дjьнiи. Наказу'яй sлы^я, прiи'метъ себjь`
безче'стiе: w=блича'яй же нечести'ваго, w=поро'читъ себе`:
w=бличе'нiе бо нечести'вому, ра^ны _е=му`. Не w=блича'й
sлы'хъ, да не возненави'дятъ тебе`: w=блича'й прему'дра, и=
возлю'битъ тя`. Да'ждь прему'дрому вину`, и= прему'дрjьйшiй
бу'детъ: сказу'й пра'ведному, и= приложи'тъ прiима'ти.
Нача'ло прему'дрости, стра'хъ гд\сень, и= совjь'тъ ст~ы'хъ,
ра'зумъ. Разумjь'ти бо зако'нъ, по'мысла _е='сть блага'гw:
си'мъ бо _о='бразомъ мно'гое поживе'ши вре'мя, и=
приложа'тся тебjь` лjь^та живота`.

%<На лiтi'и стiхи^ры, гла'съ г~:%>

%<Н%>аста` дне'сь пресвjь'тлый пра'здникъ преч\стая
дв~о, честна'гw твоегw` покро'ва. па'че со'лнца w=свjьща'еши
лю'ди, вjь'рою w\т чи'ста се'рдца тебе` и='стинную мт~рь
бж~iю и=сповjь'дающыя, и= сн~у твоему` вопiю'щыя: хр\сте`
бж~е, моли'твами приснодв~ы, чи'стw и= безъ и=стлjь'нiя
ро'ждшiя тя`, не преда'ждь врагw'мъ ра'тующымъ твое`
достоя'нiе, но jа='кw ми'лостивъ спаси` въ ми'рjь ду'шы
на'шя.

%<Гла'съ д~:%>

%<Х%>вале'нiе тебjь` _е='же по достоя'нiю лю'дiе сн~а
твоегw` преч\стая вл\дчце, жела'юще воспjь'ти, но не
возмо'гутъ. всегда' бо всjь'хъ вjь'рныхъ заступа'еши, и=
покрыва'еши честны'мъ твои'мъ покро'вомъ, и= мо'лишися
спасти'ся всjь^мъ, вjь'рою тебе` ч\стую и= и='стинную бц\ду
почита'ющымъ.

%<Гла'съ в~:%>

%<П%>ренепоро'чную всjь'хъ цр~и'цу преч\стую дв~у,
соше'дшеся вjь'рнiи дне'сь о_у=блажи'мъ мт~рь хр\ста` бг~а:
при'снw бо къ сн~у ру'цjь ми'лостивнw простира'етъ. ю='же и=
преди'вный а=ндре'й ви'дjь на возду'сjь, честны'мъ свои'мъ
покро'вомъ лю'ди покрыва'ющую, и= то'й о_у=ми'льнw
возопiи'мъ: ра'дуйся, покро'ве и= заступле'нiе, и= спасе'нiе
душа'мъ на'шымъ.

%<Сла'ва, и= ны'нjь, гла'съ то'йже:%>

%<С%>мы'слъ w=чи'стивше и= о_у='мъ, со а='гг~лы и= мы`
торжеству'емъ, свjь'тлw начина'юще дв~дскую пjь'снь,
_о=трокови'цjь, невjь'стjь всjь'хъ цр~я` хр\ста` бг~а
на'шегw, воскресни` гд\си, глаго'люще, въ поко'й тво'й, ты`,
и= кiвw'тъ ст~ы'ни твоея`: jа='кw бо пала'ту красну` сiю`
о_у=краси'въ, и= причте` ю=` гра'ду твоему` вл\дко, стро'ити
и= покрыва'ти w\т сопоста'тныхъ пога^нъ держа'вною си'лою
твое'ю, моли'твами _е=я`.

%<На стiхо'внjь стiхи^ры, гла'съ в~:%>

%<Jа='%>кw всjь'хъ вы'шши су'щи нб\сныхъ и= земны'хъ,
херувi^мъ сла'внjьйши, и= всея` тва'ри честнjь'йши,
тебе` засту'пницу и= покро'въ держа'венъ хр\стiа'нскому
ро'ду хр\сто'съ дарова`, покрыва'ти и= спаса'ти лю'ди
согрjь'шшыя, къ тебjь` притека'ющыя. тjь'мже прибjь'жище
всjь^мъ, тебе` воспjьва'емъ вл\дчце, и= честны'й пра'здникъ
твоегw` покро'ва пра'зднуемъ свjь'тлw, хр\ста` моля'ще
дарова'ти на'мъ ве'лiю ми'лость.

%<Гла'съ _е~.%>

%<Стi'хъ:%> Слы'ши дщи` и= ви'ждь, приклони` о_у='хо
твое`.

%<В%>оспои'мъ лю'дiе свjь'тлw дв~дскую пjь'снь
_о=трокови'цjь невjь'стjь, бж~iи мт~ри всjь'хъ цр~я`
хр\ста`: предста` цр~и'ца w=десну'ю тебе` вл\дко, ря'сны
златы'ми w=дjь'яна, и= преукра'шена бж\ственными лjь'потами:
сiю' бо и=збра'нную въ жена'хъ, па'че всегw` мi'ра
о_у=добри'въ, благоизво'ли роди'тися w\т нея`, вели'кiя
ра'ди ми'лости: и= сiю` помо'щницу лю'демъ свои^мъ дарова`,
стро'ити, и= покрыва'ти w\т вся'кiя бjьды` рабы^ своя^,
_е=ди'ну благослове'нную.

%<Гла'съ з~:%>

%<Стi'хъ: Л%>ицу` твоему` помо'лятся бога'тiи лю'дстiи.

%<Г%>ора` _е=си` вели'ка и= пресла'вна, па'че горы`
сiна'йскiя бц\де: _о=на' бо не терпя'щи сни'тiя сла'вы бж~iя
во _о='бразjьхъ и= сjь'нехъ, _о=гне'мъ возгара'шеся, и=
гро'ми и= мw'лнiя та'мw бы'ша. ты' же всего` въ себjь`
бж\ственнаго _о=гня` су'щи, бж~iя сло'ва во чре'вjь
неwпа'льнw носи'ла _е=си`, ма'нiемъ нося'щаго вся^: и=
мт~рне дерзнове'нiе къ нему` и=му'щи, помози` вл\дчце,
вjь'рнw пра'зднующымъ тво'й честны'й пра'здникъ, и= не
забу'ди ми'лостивнw посjьща'ющи: прiя'ла бо _е=си` w\т бг~а
да'ръ стро'ити, и= покрыва'ти хр\стоимени'тое твое` ста'до,
рабы^ твоя^.

%<Сла'ва, и= ны'нjь, гла'съ в~:%>

%<Jа='%>кw вjьнце'мъ пресвjь'тлымъ всеч\стая бц\де,
покро'вомъ твои'мъ честны'мъ, цр~ковь бж~iя приwдjь'яся: и=
свjь'тится ра'дующися дне'сь, и= та'йнw
ликовству'етъ вл\дчце, вопiю'щи тебjь`: ра'дуйся w=дjья'нiе
честно'е, и= вjь'нче бж~iя сла'вы. ра'дуйся _е=ди'на сла'вы
соверше'нiе, и= вjь'чное весе'лiе: ра'дуйся, къ тебjь`
притека'ющымъ приста'нище и= и=збавле'нiе, и= спасе'нiе
на'ше.

%<Та'же тропа'рь, гла'съ д~: Д%>не'сь бл~говjь'рнiи
лю'дiе:



%<На о_у='трени, по а~-мъ стiхосло'вiи, сjьда'ленъ,
гла'съ г~:%>

%<Б%>ж\ственными сiя^нiи а='гг~льскихъ во'инствъ
w=бступа'ема, и= съ чи'нми пр\орw'къ и= а=п\слъ, че'стнw
слу'жбу прiе'млющи, jа='кw мт~и бж~iя, посjьти` на'съ
твои'хъ ра^бъ, моля'щи хр\ста` бг~а на'шего, дарова'ти на'мъ
ве'лiю ми'лость.

%<Сла'ва, и= ны'нjь, то'йже.%>

%<По в~-мъ стiхосло'вiи сjьда'ленъ, гла'съ s~:%>

%<Б%>езпомw'щнымъ крjь'пость ты` вои'стинну, преч\стая
бг~ома'ти, w\тсю'ду смире'ннiи тобо'ю возвыша'емся, w=
тебjь` высо'цjь держи'мся: всjь^мъ ты` _е=си` покро'въ и= къ
бг~у хода'таица.

%<Сла'ва, и= ны'нjь то'йже. По полv"еле'и сjьда'ленъ,
гла'съ д~:%>

%<Jа='%>кw дре'внягw вои'стинну пречестнjь'е кiвw'та,
тво'й пречестны'й w=мофо'ръ, па'че и=ле'ктра просвjьща'яся,
не веще'ственнjь, но духо'внjь, нетлjь'нными твои'ми
пречи'стыми рука'ми простира'емь, соблюда'етъ ми'лостивнw
честву'ющихъ благоукраше'нный пра'здникъ твоегw` покро'ва,
вл\дчце, въ _о='ньже соше'дшеся о_у=се'рднw пра'зднуемъ.

%<Сла'ва, и= ны'нjь, то'йже.%>

%<Степ_е'нна а~ а=нтiфw'нъ д~-гw гла'са. Прокi'менъ,
гла'съ д~: П%>омяну` и='мя твое` во вся'комъ ро'дjь и=
ро'дjь. %<Стi'хъ: Л%>ицу` твоему` помо'лятся: %<Вся'кое
дыха'нiе: _Е=v\глiе луки`, зача'ло д~: В%>оста'вши марiа'мъ:
%<_Псало'мъ н~. Сла'ва, М%>оли'твами бц\ды: %<то'йже.
П%>оми'луй мя`, бж~е: %<По н~-мъ _псалмjь` стiхи'ра, гла'съ
и~:%>

%<С%>ра'дуются съ на'ми о_у='мная вся^ чинонача^лiя,
духо'внw совоку'пльше чу'вственный ли'къ, ви'дяще
цр~и'цу и= вл\дчцу всjь'хъ, многоиме'ннjь вjь'рными
сла'виму. ра'дуются же и= ду'си пра'ведныхъ, су'щiи
зри'телiе видjь'нiя, на возду'сjь моле'бнw простира'ющу
всечестнjь'и свои` ру'цjь, прося'щу о_у=мире'нiя мi'ру и=
спасе'нiя ду'шъ на'шихъ.

%<Канw'нъ бц\ды на в~_i: i=рмо'съ по два'жды.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<С%>ъ чи'нми ст~ы'хъ а='гг~лъ, и= съ собw'ры пр\орw'къ
и= а=п\слъ, въ сла'вjь вели'цjьй, jа='кw мт~и бж~iя дне'сь
въ це'рковь вше'дши за хр\стiа'ны мо'лишися, w\т напа'сти и=
печа'ли и=збавля'еши вся^, покрыва'ющи твое'ю ми'лостiю.

%<С%>ки'нiю тя` мwv"се'й, и= же'злъ а=арw'новъ
и=менова`: ты' бо живо'тное дре'во хр\ста` процвjьла`
_е=си`, къ нему'же дерзнове'нiе и=му'щи, за ны` честву'ющыя
тя` цр~и'це, помоли'ся, и=зба'вити на'съ w\т вся'кагw sла`:
да твоегw` покро'ва пра'здникъ сла'вимъ.

%<Н%>е jа='кw предъ кiвw'томъ дре'вле собра'въ дв~дъ
ли'ки, и=гра'етъ, но па'че ны'нjь съ чи'нми ст~ы'хъ предъ
тобо'ю теку'ще въ цр~ковь, тебjь` кла'няющеся глаго'лютъ:
моли` за честву'ющыя тя` лю'ди, да тво'й сла'вяще покро'въ,
че'стнw пра'зднуемъ.

%<П%>ою'тъ тя` бц\де, а='гг~льстiи чи'ни, и= сла'вятъ
патрiа'рси со ст~и'т_ели, предъ лице'мъ ти` теку'ще въ
це'рковь. съ ни'миже тя` тогда` ст~ы'й а=ндре'й ви'дjь за
ны` грjь^шныя къ бг~у моля'щуюся поми'ловати лю'ди,
сла'вящыя твоегw` покро'ва пра'здникъ.

%<Катава'сiа, i=рмо'съ то'йже.%>

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь, вjьнц_е'въ
сла'вы сподо'би.

%<К%>ла'съ прозя'бшая бж\ственный, jа='кw ни'ва
неwра'нная jа='вjь. ра'дуйся w=душевле'нная трапе'зо,
хлjь'бъ живо'тный вмjь'щшая. ра'дуйся, живо'тныя воды`
и=сто'чниче неистощи'мый, вл\дчце.

%<Т%>вои` раби` вл\дчце, въ це'ркви твое'й вjь'рою
предстоя'ще, твоея` w=жида'емъ ми'лости: посjьти` на'ше
смире'нiе, и= твои'мъ ст~ы'мъ покро'вомъ защити` лю'ди w\т
вся'кагw sла`.

%<М%>ногоимени'тая дв~о, пр\орw'ки проwбражена` че'стнw,
и=`же тебjь` ны'нjь со а='гг~лы слу'жатъ. съ ни'миже w=
на'съ къ бг~у моли'ся, да твоегw` покро'ва ст~ы'й де'нь
ра'дующеся вси` свjь'тлw пра'зднуемъ.

%<Г%>едеw'нъ тя` руно` проwбрази`, на тя' бо jа='кw
роса` хр\сто'съ бг~ъ сни'де, къ нему'же бц\де, моли'ся,
побjь'ду да'ти во'инству на'шему на враги`, да jа='кw
мадiа'мы низложи'въ, просла'витъ ст~ы'й тво'й пра'здникъ.

%<П%>а'че со'лнечныхъ лу^чь, твои'мъ блиста'ющимъ
w=мофо'ромъ, w=свjьща'еши це'рковь и= лю'ди, и= тму`
грjьхw'въ на'шихъ w\тго'ниши посjьще'нiемъ твои'мъ бц\де, къ
сн~у твоему` и= бг~у за ны` моля'щися.

%<По г~-й пjь'сни сjьда'ленъ, гла'съ _е~:%>

%<Т%>е'плая предста'тельнице и= непобjьди'мая,
о_у=пова'нiе и=звjь'стное и= непосты'дное, стjьно` и=
покро'ве и= приста'нище прибjьга'ющымъ къ тебjь`, приснодв~о
ч\стая, сн~а твоего` и= бг~а моли` со а='гг~лы, о_у=мире'нiе
да'ти мi'ру, и= спасе'нiе, и= ве'лiю ми'лость.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<В%>о гла'сjьхъ пjь'нiй, дв~о, тебjь` вопiе'мъ
всепjь'тая: ра'дуйся, ту'чная горо`, и= о_у=сыре'нная
дх~омъ. ра'дуйся, свjь'щниче, и= ста'мно ма'нну нося'щая,
о_у=слажда'ющая всjь'хъ благочести'выхъ чу^вства.

%<П%>а'че а=арw'ня кiвw'та, всю' тя бг~ъ w=святи'лъ
_е='сть дх~омъ бц\де, ст~ы^мъ, и= а='гг~лwмъ служи'ти тебjь`
повелjь`, съ ни'миже за гра'дъ и= лю'ди моли'ся, тво'й
сла'вящихъ честны'й пра'здникъ.

%<П%>рiиди` ны'нjь въ сла'вjь въ твою` бц\де, це'рковь
съ собw'ры всjь'хъ ст~ы'хъ, jа='коже и=ногда' тя ст~ы'й
а=ндре'й ви'дjь на возду'сjь свjь'тлjь за хр\стiа'ны
моля'щуюся, и= пода'ждь на'мъ твою` ми'лость.

%<О_у=%>крjьпи` вл\дчце сла'вящее тя` во'инство на'ше на
проти^вныя враги`, jа='кw дв~да на голiа'fа: да тебjь`
веселя'щеся вопiе'мъ: ра'дуйся покро'ве ст~ы'й, и=
засту'пнице гра'ду на'шему.

%<Т%>ебjь` припа'даемъ гп\сже`, вjь'рою, и=
покланя'ющеся благода'рнw вопiе'мъ ти`: ра'дуйся
бг~облагода'тная дв~о, покро'ве и= w=гражде'нiе на'ше, и=
помо'щнице въ бjьдjь` су'щымъ, спаси` на'съ къ тебjь`
прибjьга'ющихъ, на тя' бо надjь'емся.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя`, ми'ръ
подава'ющая.

%<_О='%>дръ тя` дре'вле соломw'нъ написа`, и= ло'жницу
нб\снагw цр~я`, w=бступа'ему серафi'мы, _е='же w= тебjь`
рече'ся бц\де.тjь'мъ тя` ны'нjь мо'лимъ, мт~и бж~iя
всест~а'я: покры'й: на'съ w\т всjь'хъ бjь'дъ.

%<Т%>ебjь` а='гг~лwвъ старjь^йшины, и= честнi'и
пр\оро'цы со а=п\слы jа='кw мт~ри бж~iи че'стнw слу'жатъ,
ви'дяще тя` за мi'ръ моли'тву творя'щу: твоя^ же прош_е'нiя
послу'шавъ гд\сь, спаса'етъ гра'дъ и= лю'ди на тя`
надjь'ющыяся.

%<В%>ели'кiй тя` во пр\оро'цjьхъ и=са'iа прорече`,
глаго'ля, бг~а роди'ти неискусобра'чнw: ты' бо ч\стая
марi'е, ст~jь'йши всjь'хъ была` _е=си`, бг~а бо во
о_у=тро'бjь и= на руку` носи'ла _е=си`. _е=му'же за ны`
моли'ся, твои'мъ w=сjьня'ющи покро'вомъ вjь'рою тя`
сла'вящихъ.

%<Д%>ухо'вными паря'ще кри'лы ст~ы'хъ собо'ри та'йнw
прiидо'ша тебjь` послужи'ти бц\де, ви'дяще тя` на ле'гцjь
_о='блацjь сла'вы, ко сп~су хр\сту` моля'щуюся, пода'ти
побjь'ду во'инству на'шему, погуби'ти вою'ющихъ на'съ.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<I=%>ере'_е бг~ому'дрiи, въ це'ркви твое'й съ людьми`
благочести'выми предстоя'ще, твоея` w=жида'ютъ, бц\де,
ми'лости: премjьни` на ра'дость на'шу печа'ль, ра'дость бо
родила` _е=си`, всjь'хъ человjь'кwвъ грjьхи` w\тпусти'вшаго.

%<Т%>ебjь` вся` земля` да'ры прино'ситъ, jа='кw цр~и'цjь
бж~iи мт~ри: а=рхiер_е'и кла'няются, и= лю'дiе вси`
веселя'тся, покрыва'еми w\т вся'кагw sла` твои'ми, бц\де,
моли'твами.

%<Г%>о'ру тя` вели'ку данiи'лъ пронаписа`: и=зъ теб_е'
бо без\ъ сjь'мене роди'ся хр\сто'съ, и= сокруши` всю`
де'мwнскую ле'сть, и= всю` своея` вjь'ры и=спо'лни зе'млю.
къ нему'же за ны` бц\де моли'ся, сла'вящыя твоегw` покро'ва
пра'здникъ.

%<А='%>гг~льскiй гла'съ взыва'емъ ти`, преч\стая:
ра'дуйся пр\сто'лебж~iй, на не'мже i=езекi'иль
ви'дjь гд\са, въ подо'бiи чл~вjь'ка, носи'ма херувi'мы. съ
ни'миже за ны` бц\де моли'ся, да спасе'тъ ду'шы на'шя.

%<Конда'къ, гла'съ г~. Подо'бенъ: Д%>в~а дне'сь:

%<Д%>в~а дне'сь предстои'тъ въ це'ркви, и= съ ли^ки
ст~ы'хъ неви'димw за ны` мо'лится бг~у: а='гг~ли со
а=рхiер_е'и покланя'ются, а=п\сли же со пр\орw'ки
ликовству'ютъ: на'съ бо ра'ди мо'литъ бц\да превjь'чнаго
бг~а.

%<I='косъ:%>

%<Т%>оя` пресла'вныхъ чуде'съ прiиди'те лю'дiе
наслади'мся: се'ю бо а=да'мъ w\т тли` и=зба'вися. та' бо и=
ковче'гъ, не нw'емъ, но бг~омъ сотворе'нъ бы'сть. дре'вле
о_у='бw мwv"се'й въ купинjь` _о='гненнjьй бг~а ви'дjьти не
возмо'же: ны'нjь же w\т тоя` ро'ждшагося, вся` земля`
зна'етъ сн~а бж~iя, къ нему'же за ны` мо'лится. сегw` ра'ди
прославля'емъ ю=`, jа='кw бж~iю мт~рь: на'съ бо ра'ди бц\да
мо'литъ превjь'чнаго бг~а.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw:
но _о='гненное преще'нiе му'жески попра'вше, ра'довахуся,
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<Н%>еиспи'саная мно'гими пр\орw'ки, несвjь'дома же
бы'сть, дв~о, нб\сными служа'щими бг~у а='гг~лы: ны'нjь же
вси` вjь'мы тя` бц\ду, и= твоея` тре'буемъ по'мощи и=
заступле'нiя, благослове'нная.

%<Г%>ора` о_у=сыре'нная дх~омъ, ю='же а=вваку'мъ ви'дjь
точа'щу вjь^рнымъ цjьле'бную сла'дость, бц\де дв~о,
и=сцjьли' ны, сн~у твоему` вопiю'щыя: бл~гослове'нъ бг~ъ
_о=т_е'цъ на'шихъ.

%<П%>реклони'вый нб~са` въ тя` дв~о всели'ся, и= ны'нjь
на моли'тву твою` зри'тъ, бц\де ч\стая, твое`, цр~и'це,
и=сполня'я проше'нiе: _е=му'же за ны` о_у=се'рднw помоли'ся,
на тя' бо надjь'емся, бл~гослове'нная.

%<Т%>во'рче сп~се на'шъ хр\сте` бж~е, прiими` моли'тву
твоея`мт~ре, ю='же тебjь` за ны` грjь^шныя
прино'ситъ, да тебjь` ра'дующеся пое'мъ: препjь'тый
_о=т_е'цъ на'шихъ бж~е бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<С%>ъ чи'нми а='гг~лъ, вл\дчце, съ честны'ми и=
сла'вными пр\орw'ки, съ верхо'вными а=п\слы, и= со
сщ~енному'ч_еники, и= со а=рхiер_е'и, за ны` грjь^шныя бг~у
помоли'ся, твоегw` покро'ва пра'здникъ въ рwссi'йстjьй
земли` просла'вльшыя.

%<Г%>орды'ню и= шата^нiя низложи`, и= совjь'ты
непра'ведныхъ разори`, зачина'ющихъ ра^ти погуби`, _w бж~iя
мт~и цари'це всеч\стна'я! правосла'вныхъ ро'гъ возвы'си, да
тво'й пра'здникъ сла'вимъ, преч\стая бц\де дв~о, зову'ще:
гд\са воспjьва'йте дjьла`, и= превозноси'те _е=го` во вся^
вjь'ки.

%<О_у=%>сты` принося'ще тебjь` пjь'нiе, и= душе'ю
вjь'рнw покланя'емся: и='бо вну'трь сердца` на'шя горя'тъ:
мт~и бж~iя преч\стая, поми'луй на'съ моля'щихся тебjь`, и=
гд\са воспjьва'ющихъ, и= превознося'щихъ _е=го` во вся^
вjь'ки.

%<М%>но'гими w=тягчи'хся грjьхи^, недоумjь'ю по
достоя'нiю написа'ти твоегw` покро'ва, бц\де, похвалы`: но
jа='кw мт~и бж~iя, о_у=краси` тво'й пра'здникъ чудесы`, да
вси` ра'дующеся пое'мъ гд\са, и= превозно'симъ _е=го` во
вся^ вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, ч\стая
приснодв~о.

%<В%>ысо'кiй цр~ю`, со _о=ц~е'мъ сjьдя'й, и= w=
серафi^мъвоспjьва'емый, при'зри на моли'тву мт~рню,
ю='же тебjь` за ны` грjь^шныя прино'ситъ, и= w=чи'сти
грjьхи` на'шя. спаси` гра'дъ, и= лю'ди о_у=мно'жи: да'ждь
на'мъ здра'вiе тjьлесе`, и= на пога^ныя побjь^ды, моли'твами
ро'ждшiя тя`.

%<А='%>гг~льскiй гла'съ вопiе'мъ тебjь`, дв~о
бг~оизбра'нная: ра'дуйся, jа='же а=да'ма па'ки въ ра'й
вве'дшая, ра'дуйся, де'мwны прогоня'щи твои'мъ и='менемъ.
ра'дуйся, наде'жде хр\стiа'нъ. ра'дуйся, w=свяще'нiе ду'шъ.
ра'дуйся, храни'тельнице гра'да на'шегw.

%<П%>омяни` на'съ во твои'хъ мл~твахъ, гп\сже` дв~о
бц\де, да не поги'бнемъ за о_у=множе'нiе грjьхw'въ на'шихъ.
покры'й на'съ w\т вся'кагw sла` и= лю'тыхъ напа'стей: на тя'
бо о_у=пова'емъ и= твоегw` покро'ва пра'здникъ честву'юще,
тя` велича'емъ.

%<Д%>а'ръ w\т бг~а прiя'ла _е=си`, jа='кw мт~и бж~iя,
всjь'хъ хр\стiа'нъ неду'ги и=сцjьля'ти, и= w\т бjь'дъ
и=збавля'ти, и= грjьхи` w\тпуща'ти, и= w\т плjьне'нiя
спаса'ти, и= вся'кiя ну'жды. но и= на'съ не пре'зри,
гп\сже`: вjь'си бо, и='хже тре'буемъ, здра'вiя тjьлес_е'мъ,
и= душа'мъ спасе'нiя.

%<Свjьти'ленъ. Подо'бенъ: Ж%>_ены` о_у=слы'шите:

%<_W%> прест~а'я гп\сже` дв~о бц\де! покры'й на'съ
чуде'снымъ твои'мъ w=мофо'ромъ, сохраня'я гра'дъ и= лю'ди
w\т вся'кагw sла`, jа='коже тя` пречу'дный а=ндре'й ви'дjь
во влахе'рнстjьй це'ркви моля'щуюся: и= ны'нjь на'мъ,
гп\сже`, посли` вели'кую твою` ми'лость.

%<Три'жды.%>

%<На хвали'техъ стiхи^ры на д~, гла'съ и~. По\д: _W%>
пресла'внагw чудесе`!

%<Т%>ебjь` припа'даемъ, гп\сже`, * о_у=ми'льнw
кла'няющеся мо'лимъ тя`: * ра'дуйся бг~облаже'нная вл\дчце,
* многоимени'тая дв~о, * пр\орw'ки проwбраже'нная че'стнw: *
въ тя' бо jа='кw роса` хр\сто'съ бг~ъ сни'де, * и= родила`
_е=си` браконеиску'сная ч\стая, * и= на руку` носи'ла _е=си`
всjь'хъ творца` и=гд\са. * _е=му'же ны'нjь w= на'съ
моли'ся, * сла'вящихъ вjь'рнw твоегw` покро'ва пра'здникъ.

%<Два'жды.%>

%<П%>ою'тъ тя`, дв~о бц\де, а='гг~льстiи чи'ни, * и=
сла'вятъ патрiа'рси со а=рхiер_е'и, * и= ст~i'и а=п\сли, *
jа='кw мт~ри бж~iи че'стнw слу'жатъ тебjь`, * ви'дяще тя` за
мi'ръ моли'тву творя'щую * ко сп~су всjь'хъ хр\сту` бг~у. *
_е=му'же помоли'ся, и=зба'вити гра'дъ и= лю'ди, * сла'вящыя
тя` вjь'рнw, * и= твоегw` покро'ва пра'здникъ честву'ющыя.

%<П%>а'че а=арw'ня кiвw'та, * всю' тя бг~ъ w=святи` *
дх~омъ, бц\де, ст~ы'мъ: * и= па'че со'лнечныхъ лу^чь *
твои'мъ свjьтя'щимся w=мофо'ромъ, w=свjьща'еши це'рковь и=
лю'ди, * и= тму` грjьхw'въ на'шихъ w\тгоня'еши: *
и=збавля'еши же w\т бjь'дъ и= скорбе'й, * вjь'рою
честву'ющыя твоегw` честна'гw покро'ва пра'здникъ.

%<Сла'ва, и= ны'нjь, гла'съ s~:%>

%<Jа='%>кw ви'дjь тя` пречу'дный а=ндре'й на возду'сjь,
со а=рха'гг~льскимъ мно'жествомъ, со а=п\слы и= пр\орw'ки,
и= мно'жествомъ мч~никwвъ, сн~у твоему` и= бг~у на'шему w=
гра'дjь и= лю'дехъ моля'щуюся, вл\дчце, и= честны'мъ твои'мъ
покро'вомъ покрыва'ющую: не w=скудjь'й и= ны'нjь, преч\стая,
спасти` и=зря'дное достоя'нiе твоегw` сн~а, пречестны'й
пра'здникъ тво'й пра'зднующее, многопjь'тая.

%<Славосло'вiе вели'кое. И= w\тпу'стъ.%>

%<На лiтургi'и%> бл~ж_е'нна w\т канw'на, пjь'снь г~-я и=
s~-я. %<П%>рокi'менъ, пjь'снь бц\ды, гла'съ г~:
%<В%>ели'читъ душа` моя` гд\са: Стi'хъ: %<Jа='%>кw призрjь`
на смире'нiе рабы` своея`: %<А=%>п\слъ ко _е=вре'_емъ
зача'ло т~к: %<И=%>мjь'яше пе'рвая ски'нiя: %<А=%>ллилу'iа,
гла'съ и~: %<С%>лы'ши, дщи`, и= ви'ждь: Стi'хъ: %<Л%>ицу`
твоему` помо'лятся: %<_Е=%>v\глiе луки`, зача'ло н~д:
%<В%>ни'де i=и~съ въ ве'сь нjь'кую: Прича'стенъ: %<Ч%>а'шу
спасе'нiя:

[Зри`] %<Вjь'домо же бу'ди и= сiе`, jа='кw а='ще
случи'тся пра'здникъ покро'ва прест~ы'я бц\ды въ де'нь
седми'чный, кромjь`%>%<недjь'ли, и= и=зво'литъ кто`
пjь'ти ку'пнw съ покро'вомъ а=п\слу а=на'нiи, и= прп\дбному
рwма'ну, да пое'тъ си'це.%>

%<На ма'лjьй вече'рни%> стiхи^ры покро'ва на д~, гла'съ
а~. Самогла'сны. Сла'ва, и= ны'нjь, гла'съ в~:
%<П%>рiиди'те, празднолю'бныхъ собо'ри: %<Н%>а стiхо'внjь
стiхи^ры, гла'съ в~. Подо'бенъ: %<Д%>о'ме _е=vфра'fовъ:
Сла'ва, и= ны'нjь, гла'съ г~: %<П%>рiиди'те, вси`
празднолю'бцы: Тропа'рь покро'ва, гла'съ д~: %<Д%>не'сь
благовjь'рнiи лю'дiе: Та'же _е=ктенiа` ма'лая. И= w\тпу'стъ.
%<На вели'цjьй вече'рни%> пое'мъ, %<Б%>лаже'нъ му'жъ: а~-й
а=нтiфw'нъ. На %<Г%>д\си, воззва'хъ, стiхи^ры покро'ва, на
д~, и= а=п\сла, г~, и= рwма'на, г~: Сла'ва, а=п\сла: И=
ны'нjь, покро'ва, гла'съ и~: %<С%>ра'дуются съ на'ми:
Вхо'дъ. Прокi'менъ дне`. Чт_е'нiя г~, покро'ва. а~-е:
Бытiя`: %<И=%>зы'де i=а'кwвъ: в~-е: Пр\оро'чества
i=езекiи'лева: %<Б%>у'детъ w\т дне` _о=сма'гw: г~-е:
При'тчей: %<П%>рему'дрость созда` себjь`: _Е=кт_енiи`
_о=бы'чныя. %<Н%>а лiтi'и стiхи^ры покро'ва бц\ды, гла'съ
г~: %<Н%>аста` дне'сь: Сла'ва, а=п\сла: И= ны'нjь, покро'ва
бц\ды, гла'съ в~-й: %<С%>мы'слъ w=чи'стивше и= о_у='мъ:
%<Н%>а стiхо'внjь, стiхи^ры бц\ды, гла'съ в~, самогла'сны.
%<Jа='%>кw всjь'хъ вы'шши су'щи: Сла'ва, прп\дбнагw: И=
ны'нjь, покро'ва, гла'съ в~-й: %<Jа='%>кw вjьнце'мъ
пресвjь'тлымъ: %<Н%>а благослове'нiи хлjь'бwвъ, тропа'рь
покро'ва, гла'съ д~: %<Д%>не'сь благовjь'рнiи лю'дiе:
три'жды. И= %<Б%>у'ди и='мя гд\сне: три'жды, съ пjь'нiемъ,
и= _псало'мъ л~г: %<Б%>лагословлю` гд\са: И= чте'нiе.

%<На о_у='трени,%> на %<Б%>г~ъ гд\сь: Тропа'рь покро'ва
бц\ды. Та'же, а=п\сла: Сла'ва, рwма'на: И= ны'нjь, покро'ва.
И= _о=бы^чныя каfi^смы: По каfi'смахъ, сjьда'льны покро'ва.
И= чте'нiе. По полv"еле'и сjьда'ленъ покро'ва. И= чте'нiе.
Степ_е'нна, а~-й а=нтiфw'нъ, д~-гw гла'са. %<П%>рокi'менъ,
гла'съ д~: %<П%>омяну` и='мя твое`: Стi'хъ: %<Л%>ицу`
твоему` помо'лятся: %<В%>ся'кое дыха'нiе: _Е=v\глiе луки`,
зача'ло д~: %<В%>оста'вши марiа'мъ: _псало'мъ н~. Сла'ва,
%<М%>оли'твами бц\ды: И= ны'нjь, то'йже. %<П%>оми'луй мя`
бж~е: По н~-мъ _псалмjь` стiхи'ра, гла'съ и~: %<С%>ра'дуются
съ на'ми: %<К%>анw'нъ покро'ва бц\ды со i=рмосо'мъ на s~: и=
а=п\сла на д~: и= преподо'бнагw, на д~. Катава'сiа:
%<W\т%>ве'рзу о_у=ста` моя^: %<П%>о г~-й пjь'сни
конда'къ а=п\сла, и= прп\дбнагw: и= сjьда'ленъ а=п\сла,
Сла'ва, прп\дбнагw: И= ны'нjь, покро'ва. И= чте'нiе. %<П%>о
s~-й пjь'сни конда'къ покро'ва, гла'съ г~: %<Д%>в~а дне'сь
предстои'тъ въ це'ркви: и= i='косъ. И= про'логъ. %<П%>о f~-й
пjь'сни свjьти'ленъ покро'ва: Сла'ва, а=п\сла: И= ны'нjь,
покро'ва. %<Н%>а хвали'техъ, стiхи^ры покро'ва, на д~:
Сла'ва, а=п\сла. И= ны'нjь, покро'ва. Славосло'вiе вели'кое.
По трист~о'мъ, тропа'рь а=п\сла: Сла'ва, прп\дбнагw: И=
ны'нjь, покро'ва: _Е=кт_енiи`. И= w\тпу'стъ. И= ча'съ а~-й.
%<Н%>а а~-мъ часjь` тропа'рь покро'ва: Сла'ва, а=п\сла: И=
ны'нjь, бг~оро'диченъ часw'въ. По трист~о'мъ конда'къ
покро'ва. И= соверше'нный w\тпу'стъ. %<Т%>а'кожде и= на
про'чихъ часjь'хъ, въ нача'лjь глаго'лемъ тропа'рь покро'ва:
ст~ы'хъ же тропари` премjьня'емъ. %<К%>онда'къ же на всjь'хъ
часjь'хъ глаго'лемъ покро'ва.

%<На лiтургi'и,%> бл~ж_е'нна w\т канw'на покро'ва,
пjь'снь г~-я, на д~: и= а=п\сла s~-я, на д~. %<П%>о вхо'дjь
тропа'рь покро'ва, и= а=п\сла, и= преподо'бнагw. Конда'къ
а=п\сла: Сла'ва, прп\дбнагw: И= ны'нjь, покро'ва.
%<П%>рокi'менъ, пjь'снь бц\ды, гла'съ г~: %<В%>ели'читъ
душа` моя` гд\са: Стi'хъ: %<Jа='%>кw призрjь` на смире'нiе
рабы` своея`: %<И=%> а=п\сла, %<В%>о всю` зе'млю:
%<А=%>п\слъ покро'ва, ко _е=вре'_емъ, зача'ло т~к:
%<И=%>мjь'яше пе'рвая ски'нiя: %<Д%>ругi'й, дjья'нiй,
зача'ло к~а, w\т полу`: %<Б%>jь` нjь'кто о_у=ч~ни'къ въ
дама'сцjь. %<А=%>ллилу'iа, гла'съ и~: %<С%>лы'ши дщи` и=
ви'ждь: Стi'хъ: %<Л%>ицу` твоему` помо'лятся: %<И=%>
а=п\сла: %<И=%>сповjь'дятъ нб~са` чудеса` твоя^:
%<_Е=%>v\глiе луки`, зача'ло н~д: %<В%>ни'де i=и~съ въ ве'сь
нjь'кую: %<И=%> а=п\сла, луки`, зача'ло н~а: %<С%>лу'шаяй
ва'съ: %<П%>рича'стенъ: %<Ч%>а'шу спасе'нiя: %<Д%>ругi'й,
%<В%>о всю` зе'млю: %<Р%>я'дъ, а=п\слъ, и= _е=v\глiе,
вычита'емъ напреди`.

[Зри`] %<Подоба'етъ вjь'дати: а='ще случи'тся пра'здникъ
прест~ы'я бц\ды, честна'гw _е=я` покро'ва, и= ст~а'гw
а=п\сла а=на'нiи, въ недjь'лю.%>

%<Въ суббw'ту ве'чера, на ма'лjьй вече'рни,%> на
%<Г%>д\си воззва'хъ, стiхи^ры воскр\сны гла'са, на д~:
Сла'ва, и= ны'нjь, покро'ва. %<Н%>а стiхо'внjь стiхи'ра
воскр\сна, а~-я. И= покро'ва стiхо'вна вели'кiя вече'рни, съ
припjь'вы и='хъ: Сла'ва, и= ны'нjь, покро'ва, ма'лыя
вече'рни.По Трист~о'мъ тропа'рь воскр\снъ: Сла'ва,
и= ны'нjь, покро'ва. _Е=ктенiа` ма'лая. И= w\тпу'стъ.

%<На вели'цjьй вече'рни,%> на %<Г%>д\си, воззва'хъ,
стiхи^ры воскр\сны г~: и= @восто'ченъ@{@А=нато'лiевъ@} а~:
и= покро'ва, г~: и= а=п\сла а=на'нiи, г~. Сла'ва, покро'ва:
И= ны'нjь, бг~оро'диченъ гла'са. Чт_е'нiя покро'ва, г~.
%<Н%>а лiтi'и стiхи^ры покро'ва. Сла'ва, а=п\сла: И= ны'нjь,
покро'ва. %<Н%>а стiхо'внjь стiхи^ры воскр\сны: Сла'ва,
а=п\сла: И= ны'нjь, покро'ва. %<Н%>а благослове'нiи
хлjь'бwвъ, тропа'рь покро'ва, три'жды.

[Зри`] %<А='%>ще ли нjь'сть бдjь'нiя, глаго'лемъ
тропа'рь воскр\снъ: Сла'ва, а=п\сла: И= ны'нjь, покро'ва.

%<На о_у='трени,%> на Бг~ъ гд\сь, тропа'рь воскр\снъ,
два'жды. Сла'ва, а=п\сла: И= ны'нjь, покро'ва. По каfi'смахъ
сjьда'льны воскр\сны, и= бг~оро'дичны и='хъ. Та'же
полv"еле'й: И= тропари`. %<А='%>гг~льскiй собо'ръ: v=пакои`
гла'са, и= сjьда'льны покро'ва. Степ_е'нны и= прокi'менъ,
гла'са. _Е=v\глiе воскр\сно: и= прw'чая. %<К%>анw'нъ
воскр\снъ на д~: и= покро'ва на s~, и= а=п\сла на д~.
Катава'сiа: %<W\т%>ве'рзу о_у=ста` моя^: %<П%>о г~-й пjь'сни
конда'къ покро'ва, и= а=п\сла, и= сjьда'ленъ а=п\сла.
Сла'ва, и= ны'нjь, покро'ва. %<П%>о s~-й пjь'сни конда'къ
воскр\снъ. %<Н%>а f~-й пjь'сни пое'мъ, %<Ч%>естнjь'йшую:
Свjьти'ленъ воскр\снъ. Сла'ва, а=п\сла: И= ны'нjь, покро'ва.
%<Н%>а хвали'техъ стiхи^ры воскр\сны, д~: и= покро'ва, г~
подw'бны: и= самогла'сенъ, и='же на Сла'ву, съ припjь'вы
вече'рними. Сла'ва, стiхи'ра _е=v\гльская: И= ны'нjь,
%<П%>ребл~гослове'нна _е=си`: Славосло'вiе вели'кое. По
Трист~о'мъ тропа'рь воскр\снъ. _Е=кт_енiи`: И= w\тпу'стъ. И=
ча'съ а~-й. %<Н%>а а~-мъ часjь`, тропа'рь воскр\снъ: Сла'ва,
покро'ва: И= ны'нjь, бг~оро'диченъ часw'въ. По %<_О='%>ч~е
на'шъ, конда'къ покро'ва. %<Н%>а г~-мъ часjь`, тропа'рь
воскр\снъ: Сла'ва, а=п\сла: И= ны'нjь, бг~оро'диченъ
часw'въ. По %<_О='%>ч~е на'шъ, конда'къ воскр\снъ. Та'кожде
и= на про'чихъ часjь'хъ глаго'лемъ конда'къ воскр\снъ, и=
покро'ва, премjьня'юще.

%<На лiтургi'и,%> бл~ж_е'нна гла'са, на д~: и= бц\ды
пjь'снь г~-я, на д~. и= а=п\сла пjь'снь s~-я, на д~. %<П%>о
вхо'дjь тропа'рь воскр\снъ, и=покро'ва, и= а=п\сла.
Конда'къ воскр\снъ: Сла'ва, конда'къ а=п\сла: И= ны'нjь:
покро'ва. %<П%>рокi'менъ, а=п\слъ, а=ллилу'iа, _е=v\глiе, и=
прича'стенъ, пре'жде воскр\снъ: и= пото'мъ бц\ды.

%<П%>реподо'бнагw же рwма'на слу'жба w=ставля'ется, и=
пое'тся на повече'рiи.

