---
вечерня:
   отпустительно:
      тропарь:
         глас: 4
         текст: 'Рождество́ Твое́, / Богоро́дице Де́во, / ра́дость возвести́ всей вселе́нней: /
            из Тебе́ бо возсия́ / Со́лнце Пра́вды, / Христо́с Бог наш, / и, разруши́в кля́тву, /
            даде́ благослове́ние, / и, упраздни́в смерть, // дарова́ нам живо́т ве́чный.'
      молитва: 'О, Пресвятая и Богоизбранная Дево, Владычице наша Богородице, Небеси и земли
         Царице, на радость и утешение всему миру от безплодных и безчадных родителей Богом
         дарованная! Родившися Божиим промышлением, Ты разрешила еси неплодствие рождшия Тя,
         и ныне неплодное сердце мое плодоносно сотвори предстательством Твоим у Престола
         Вседержителева, неплодствовати же соделай мя злыми делы, гнилыми словесы и нечистыми
         помышленьми. О, Всеблаженная, да явлюся чадо Божие, добродетелей благоплодие присно
         приносящее. Ты утолила еси пречистым рождеством Твоим плач праматери нашея Евы, и
         праведныя родители Твоя избавила еси поношения безчадства, и ныне утоли плач и
         воздыхания многоболезненныя и любогреховныя души моея и избави всех нас поношения
         злосмрадных дел наших, страстей безчестия и от всякаго порабощения вражескаго.
         Наипаче же даруй нам, Пресвятая Богородице Дево, во всесветлый день рождества Твоего
         чистым сердцем разумети и памятовати, с коликою радостию и благодарением неплодная
         утроба святыя праведныя Анны ношаше Тя, да и мы не точию словесы, но наипаче делы
         своими выну будем со умилением сердечнем прославляти Тя, вопиюще: Слава пришествию
         Твоему, Чистая. Слава рождеству Твоему. Слава девству Твоему, Мати Безневестная.
         Купно же с Тобою сподоби нас непрестанно славити и величати Всесвятый Плод Твой,
         Слово воплощенно, во чреве Твоем неопально носимо, Емуже слава подобает, честь и
         покланение, со Безначальным Его Отцем, и с Пресвятым и Благим и Животворящим Его
         Духом ныне и присно и во веки веков. Аминь.'
утреня:
   величание: Величаем Тя, / Пресвятая Дево, / и чтим святых Твоих родителей, /
      и всеславное славим // рождество Твое.
   канон:
      кондак:
         глас: 4
         текст: 'Иоаки́м и А́нна / поноше́ния безча́дства / и Ада́м и Е́ва от тли сме́ртныя /
            свободи́стася, Пречи́стая, / во святе́м рождестве́ Твое́м. / То пра́зднуют и лю́дие
            Твои́, / вины́ прегреше́ний изба́вльшеся, / внегда́ зва́ти Ти: / непло́ды ражда́ет
            Богоро́дицу // и Пита́тельницу Жи́зни на́шея.'
