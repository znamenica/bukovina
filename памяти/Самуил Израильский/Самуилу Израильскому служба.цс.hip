<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~-й де'нь.%>

%<Ст~а'гw пр\оро'ка самуи'ла.%>

%<На Г%>д\си, воззва'хъ, %<стiхи^ры пра'здника, гла'съ
s~.%>

%<Подо'бенъ: В%>се` w\тло'жше:

%<К%>ъ жи'зни присносу'щнjьй * жи'знь ро'ждшая
преста'вися, * подаю'щи вjь^рнымъ ми'лость, * всенепоро'чная
бц\да дне'сь, * и= тва'рь вся` ны'нjь и=гра'ющи ра'дуется: *
а='гг~льская совокупл_е'нiя ны'нjь * jа='кw цр~и'цjь
сра'дующеся провожда'ютъ, * пра'зднственное пjь'нiе *
соверша'юще въ пjь'снехъ: _е=ди'ный же сея` сн~ъ и= всjь'хъ
цр~ь, съ собо'ю всели`, * jа='кw всjь'ми влады'чествующую.


%<_О='%>блаки носи'ми, * бг~огла'снiи, w\т всея` земли`,
* прiидо'ша въ сiw'нъ взе'млеми а=п\сли, * ви'дjьти сла'вное
мт~ре гд\сни, * и= ст~о'е вои'стинну о_у=спе'нiе, * и=
свjьтоза'рны глаго'лы принести`, * и= чу'дно погребе'нiе
содjь'лати се'й, * jа='кw ро'ждшей гд\са, * и= вjь^рнымъ
всjь^мъ прибjь'жище, * и= покро'въ держа'венъ, * и='же на
земли` бж\ственный * и= непобори'мый вои'стинну бы'вши.

%<С%>вjь'тло пра'зднуемъ * въ бж\ственнjьмъ о_у=спе'нiи,
* jа='же всjь'хъ вы'шши тва'рей, * принося'ще се'й сла^вныя
* и= свjь^тлыя вси` да'ры, * вои'стинну бж\ственны, * jа=`же
су'ть се'й лjь'потны, * вjь'ру и= наде'жду и= любо'вь
несму'тну, * чистоту`, w=сщ~е'нiе и= пра'вду, * и='миже
наслажда'ется: * да и= прича'стники _е='й сподо'битъ на'съ,
* и= цр\ствiя вы'шнягw о_у=досто'итъ.

%<И='ны стiхи^ры ст~а'гw, гла'съ д~. Подо'бенъ: Д%>а'лъ
_е=си` зна'менiе:

%<Д%>а'ръ благопрiя'тенъ * w\т ма'тернихъ тя` ру'къ *
возложи` ро'ждшая, * моли'твы досто'инъ, самуи'ле *, пло'дъ
тя` наслjь'довавши, * и= w\тда'вши бг~у бл~годjь'телю, *
jа='коже w=бjьща'ся. * тjь'мже въ тебjь` о_у=поко'ися
благода'ть дх~а, сла'вне, * безsло'бiемъ возрасти'вши, * и=
му'дростiю о_у=краси'вши.

%<М%>а'стiю свяще'нною, * jа='кw свяще'нникъ,
w=бложи'мь, * и= пр\оро'къ jа=вля'емь, * прозира'еши
пр_е'дняя. * и= повелjь'нiемъ бж\ственнымъ помазу'еши царя`,
* и= бу^дущая сказу'еши, * судя` пра'веднw i=и~льт_ескимъ
лю'демъ, * непреста'ннw согрjьша'ющымъ, * и= w\т бг~а
о_у=даля'ющымся, * самуи'ле досточу'дне, бг~оно'се
пребога'те.

%<Н%>ы'нjь не въ гада'нiихъ, * ниже` въ сjь'нjьхъ,
jа='кw пе'рвjье, * къ лицу' же лице'мъ зри'ши, * _е=го'же
возжела'лъ _е=си`, * плотскi'й мра'къ и= тяготу` w\тложи'въ,
* и= нб~са` w=бходя` ра'дуешися, * пр\оро'че всече'стне, *
пр\оро'кwмъ равностоя'телю, * пра'в_еднымъ собесjь'дниче, *
и= а='гг~лwмъ соприча'стниче.

%<Сла'ва, и= ны'нjь, гла'съ s~:%>

%<Н%>а безсме'ртное твое` о_у=спе'нiе, бц\де мт~и
живота`, _о='блацы а=п\слы по возду'ху восхища'ху, и= по
мi'ру разсjь^янныя, во _е=ди'номъ ли'цjь предста'ша
прест~о'му твоему` тjь'лу, _е='же и= погре'бше че'стнw,
гла'съ тебjь` гаврiи'ловъ пою'ще, вопiя'ху: ра'дуйся,
бл~года'тная, дв~о мт~и безневjь'стная, гд\сь съ тобо'ю. съ
ни'миже jа='кw сн~а твоего` и= бг~а на'шего моли`, спасти'ся
душа'мъ на'шымъ.

%<На стiхо'внjь стiхи^ры, гла'съ s~. Подо'бенъ:
Т%>ридне'венъ:

%<Г%>лаго'лwмъ бж\ственнагw гаврiи'ла послjь'дующе,
ра'дуйся, тебjь` зове'мъ, ч\стая: ты` о_у='бw, прест~а'я и=
мт~и гд\сня, къ сему` преста'вльшися, помина'й w=
воспjьва'ющихъ тя`.

%<Стi'хъ: В%>оскр\сни`, гд\си, въ поко'й тво'й, ты`, и=
кiвw'тъ святы'ни твоея`.

%<Н%>еизмjь'рная прему'дрость бж~iя хра'мъ себjь` па'че
о_у=ма`, бц\де, созда`, и=зъ теб_е` дх~омъ ст~ы'мъ: и=
ны'нjь тя` къ невеще'ств_еннымъ селе'нi_емъ преста'ви,
всепjь'тая.

%<Стi'хъ: К%>ля'тся гд\сь дв~ду и='стиною, и= не
w\тве'ржется _е=я`.

%<Р%>а'бъ ны'нjь прихожду` къ тебjь` мт~ри всjь'хъ бг~а,
w\т вся'кихъ и=зба'витися напа'стей моля'ся. но, _w
бг~ороди'тельнице! цр\ствующи съ сн~омъ твои'мъ,
хр\стiа'нскiй ро'дъ сохраня'й.

%<Сла'ва, и= ны'нjь, гла'съ то'йже. Самогла'сенъ:%>

%<_Е=%>гда` преставле'нiе преч\стагw твоегw` тjь'ла
готовля'шеся, тогда` а=п\сли, w=бстоя'ще _о='дръ, съ
тре'петомъ зря'ху тя`: и= _о='ви о_у='бw взира'юще на
тjь'ло, о_у='жасомъ w=держи'ми бя'ху, пе'тръ же со слеза'ми
вопiя'ше ти`: _w дв~о, ви'жду тя` jа='снw просте'рту
про'сту, живота` всjь'хъ, и= о_у=дивля'юся, въ не'йже
всели'ся бу'дущiя жи'зни наслажде'нiе. но, _w преч\стая,
моли'ся прилjь'жнw сн~у и= бг~у твоему`, спасти'ся ста'ду
твоему` невреди'му.

%<Тропа'рь ст~а'гw, гла'съ в~:%>

%<П%>р\оро'ка твоегw` самуи'ла па'мять, гд\си,
пра'зднующе, тjь'мъ тя` мо'лимъ, спаси` ду'шы на'шя.

%<Сла'ва, и= ны'нjь, тропа'рь пра'здника, гла'съ а~:%>

%<В%>ъ рж\ствjь` дjь'вство сохрани'ла _е=си`, во
о_у=спе'нiи мi'ра не w=ста'вила _е=си`, бц\де, преста'вилася
_е=си` къ животу`, мт~и су'щи живота`: и= мл~твами твои'ми
и=збавля'еши w\т сме'рти ду'шы на'шя.

%<На о_у='трени:%>

%<По а~-й стiхоло'гiи сjьда'ленъ, гла'съ д~. Подо'бенъ:
О_у=%>диви'ся i=w'сифъ:

%<Ш%>и'ршая нб~съ jа='вльшися на земли`, ро'ждшая
пло'тiю всjь'хъ содjь'теля, ны'нjь въ са^мая нб\сная w\т
земли` преста'вилася _е=си`: пра'ведныхъ о_у='бw ду'шы
смотря'юще тя`, а='гг~льстiи же ли'цы зря'ще, jа='кw
цр~и'цjь хвалу` досто'йнw всегда` тебjь` прино'сятъ. тjь'мже
моля'щи не преста'й w= воспjьва'ющихъ тя`.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ _е~. Подо'бенъ:
С%>обезнача'льное:

%<А='%>гг~лъ мно'ж_ества славосло'вятъ тя`, и=
человjь'ческiй ро'дъ вjь'рнw пое'тъ тя`, jа='кw
преста'вилася _е=си` w\т земли` къ ро'ждшемуся и=зъ теб_е`,
бц\де ч\стая, и= ны'нjь мо'лишися прилjь'жнw, и=зба'витися
w\т бjь'дъ, вjь'рою пра'зднующымъ твое`, дв~о,
преставле'нiе.

%<Сла'ва, и= ны'нjь, то'йже:%>

%<Канw'нъ пра'здника, со i=рмосо'мъ на и~:%>

%<Гла'съ а~. Пjь'снь а~. I=рмо'съ:%>

%<П%>реукраше'нная бж\ственною сла'вою сщ~е'нная и=
сла'вная, дв~о, па'мять твоя`, вся^ собра` къ весе'лiю
вjь^рныя, начина'ющей марiа'мjь, съ ли^ки и= тv"мпа'ны,
твоему` пою'щыя _е=диноро'дному: сла'внw jа='кw просла'вися.

%<Д%>а провожда'ютъ невеще'ственнiи чи'нове
небоше'ственное въ сiw'нъ бж\ственное тjь'ло твое`, внеза'пу
же сте'кшесяа=п\слъ мно'жество w\т кон_е'цъ,
бц\де, тебjь` предста'ша а='бiе: съ ни'миже, ч\стая, твою`
честну'ю, дв~о, па'мять сла'вимъ.

%<П%>обjь^дныя по'ч_ести взяла` _е=си` на _е=стество`,
ч\стая, бг~а ро'ждши: _о=ба'че же подо'бящися творцу`
твоему` и= сн~у, па'че _е=стества` повину'ешися
_е=сте'ств_еннымъ зако'нwмъ: тjь'мже о_у=ме'рши, съ сн~омъ
востае'ши вjь'чнующи.

%<И='нъ канw'нъ ст~а'гw, на д~, _е=гw'же
краегране'сiе:%>

%<З%>ря'щагw самуи'ла пою` сла'ву. %<Творе'нiе
i=w'сифово.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь` души` трича'стное потопи`,
молю'ся: да тебjь`, jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<Н%>епло'днjьй мое'й души` добродjь'телей благопло'дiе
и=зрасти'ти твои'ми моли'твами сподо'би, му'дре, непло'дныя
прозябе'нiе, jа='кw да твое` восхвалю` свjьтоно'сное
торжество` свяще'нными, самуи'ле, пjь'сньми.

%<Р%>азве'рзый дре'вле ложесна` са'рры, и= а='ннину
моли'тву и=сполня'етъ проявле'ннw, и= непло'дную плодови'ту
бл~года'тiю сотвори`, самуи'ле, jа='кw sвjьзду` тя`, и=зъ
нея` возсiя'ти благоизво'ли.

%<Б%>ж\ственную свяще'ннw w=мочи'въ, пребл~же'нне,
_о=де'жду, ду'шу же заря'ми та'йными просвjьти'лъ _е=си`
дх~а, вся'кой та'йнjь, бг~ому'дре, научи'вся, и= jа='кw
а='гг~лъ служи'въ бг~у вседержи'телю.

%<Бг~оро'диченъ:%>

%<С%>ы'й со _о=ц~е'мъ, jа='кw сн~ъ превjь'ченъ, въ
послjь^дняя вопло'щся, сн~ъ тво'й и='стиннw бы'сть, ч\стая,
всjь'хъ же сыноположи'въ бг~у вjь'ры ра'ди, рабо'тавшыя
лю'тому бори'телю.

%<Пjь'снь г~. I=рмо'съ:%>

%<С%>одjь'тельная и= содержи'тельная всjь'хъ бж~iя
му'дросте и= си'ло, непрекло'нну, недви'жиму цр~ковь
о_у=тверди`, хр\сте`. _е=ди'нъ бо _е=си` ст~ъ, во ст~ы'хъ
почива'яй.

%<Ж%>ену` тя` ме'ртвенну, но па'че _е=стества` и= мт~рь
бж~iю, ви'дjьвше, всенепоро'чная, сла'внiи а=п\сли,
о_у=жа'снw прикаса'хуся рука'ми, сла'вою w=блиста'ющей,
jа='кw бг~опрiя'тное селе'нiе ви'дяще.

%<П%>ости'же ру'цjь досади'т_ельныя де'рзагw,
о_у=сjьче'нiемъ су'дъ нане'съ, бг~у сохра'ншу че'сть,
w=душевле'нному кiвw'ту, сла'вою бж\ства`, въ не'мже сло'во
пло'ть бы'сть.

%<И='нъ. I=рмо'съ:%>

%<Н%>е му'дростiю, и= си'лою, и= бога'тствомъ хва'лимся,
но тобо'ю, _о='ч~ею v=поста'сною му'дростiю, хр\сте`,
нjь'сть бо свя'тъ, па'че теб_е`, чл~вjьколю'бче.

%<В%>ысоча'йшiй бг~у прилjьпи'вся, сла'вне, возлю'бленнъ
бы'лъ _е=си` w\т негw`, му'дростiю бж\ственною
о_у=краша'емь, и= цjь'лостiю о_у=добря'емь.

%<Ж%>итiе` а='гг~льское на земли`, самуи'ле, показу'я,
собесjь'дующыя jа='вjь а='гг~лы и=мjь'лъ _е=си`, блаже'нне,
и= jа=`же па'че о_у=ма` науча'ющыя тя`.

%<С%>вjь'тло _о='ко душе'вное стяжа'въ, зри'ши
вои'стинну да^льная jа='кw настоя^щая благода'тiю, пр\оро'къ
показу'яся вседержи'теля.

%<Бг~оро'диченъ:%>

%<И=%>зъ теб_е` про'йде i=и~съ хр\сто'съ воплоща'емь, и=
w=божи` на'съ пло'ти прiя'тiемъ, всенепоро'чная: тjь'мже
jа='кw мт~рь тя` сегw` почита'емъ.

%<Конда'къ пр\оро'ка, гла'съ и~:%>

%<Jа='%>кw многоче'стный да'ръ, пре'жде зача'тiя вда'нъ
бг~у, и= и=зъ мла'да тому` jа='кw а='гг~лъ послужи'лъ
_е=си`, всеблаже'нне, и= сподо'бился _е=си` предбу^дущая
вjьща'ти. тjь'мже вопiе'мъ ти`: ра'дуйся, пр\оро'че бж~iй
самуи'ле, а=рхiере'ю вели'кiй.

%<Сjьда'ленъ, гла'съ г~. Подо'бенъ: Б%>ж\ственныя
вjь'ры:

%<З%>ако'на судьба'ми воспита'нъ, пома'занiе че'стно
jа=ви'лся _е=си`, jа='коже а=арw'нъ свяще'нствовавъ, и=
просвjьти'въ се'рдце дх~омъ, jа='кw настоя^щая да^льняя
прови'дjьлъ _е=си`,пр\оро'че честны'й. хр\ста`
бг~а моли`, дарова'ти душа'мъ на'шымъ ми'ръ и= ве'лiю
ми'лость.

%<Сла'ва, и= ны'нjь, гла'съ то'йже. Подо'бенъ:
К%>расотjь` дjь'вства:

%<В%>ъ рж\ствjь` твое'мъ зача'тiе безсjь'менное, во
о_у=спе'нiи твое'мъ ме'ртвость нетлjь'нная, чу'до въ чудеси`
сугу'бо стече'ся, бц\де: ка'кw бо неискусому'жная,
младопита'тельница чиста` су'щи; ка'кw же мт~и бг~у
мертвоно'сна мv"роуха'ющи; тjь'мже со а='гг~ломъ вопiе'мъ
ти`: ра'дуйся, бл~года'тная.

%<Пjь'снь д~. I=рмо'съ:%>

%<Р%>jь^чи проро'кwвъ и= гада^нiя воплоще'нiе прояви'ша
w\т дв~ы твое`, хр\сте`: сiя'нiе блиста'нiя твоегw`, во
свjь'тъ jа=зы'кwвъ и=зы'детъ, и= возгласи'тъ тебjь` бе'здна
съ весе'лiемъ: си'лjь твое'й сла'ва, человjьколю'бче.

%<В%>и'дите, лю'дiе, и= чуди'теся: гора' бо ст~а'я, и=
jа='вственная бг~у, въ неб_е'сныя _о=би'т_ели превы'шше
взе'млется, нб~о земно'е въ нб\сное и= нетлjь'нное селе'нiе
вселя'емо.

%<Ж%>и'зни присносу'щныя и= лу'чшiя, сме'рть твоя`
бы'сть прехожде'нiе, чи'стая, w\т привре'менныя къ
бж\ственнjьй вои'стинну и= непреходи'мjьй, преставля'я тя`,
ч\стая, въ весе'лiи сн~а зрjь'ти твоего` и= гд\са.

%<В%>зя'шася дв_е'ри нб\сныя, и= а='гг~ли воспjь'ша, и=
прiя'тъ хр\сто'съ дjь'вства своея` мт~ре сосу'дъ: херувi'ми
под\ъя'ша тя` съ весе'лiемъ, серафi'ми же сла'вятъ
ра'дующеся.

%<И='нъ. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<И=%>зря'днымъ житiе'мъ священноукраша'емь, бж~iя
зако'ны спаси'т_ельныя ввjь'рени тебjь` бы'ша, i=и~лю
возвjьща'ти преступа'ющу, и= милосе'рдаго всегда`
прогнjь'вающу.

%<И=%>лi'й жре'цъ, беззако'ннующымъ сынw'мъ,
w=сужда'ется,и= пра'веднымъ судо'мъ бж\ственныя
слу'жбы w\тлуча'ется: свяще'нный же самуи'лъ, jа='кw
послу'шникъ зову'щагw, неле'стною душе'ю вво'дится.

%<З%>ако'ннымъ w=правда'нiемъ предстоя` и=зря'днw,
jа='коже а=арw'нъ дре'вле, всецр~ю` служи'лъ _е=си`, и=
закw'нныя ж_е'ртвы приноси'лъ _е=си`, проwбразу'ющыя
хр\сто'во заколе'нiе спаси'тельное.

%<Б%>езу^мнымъ лю'демъ твои^мъ, самуи'ле, не
пребыва'ющымъ всjь'хъ цр~я` въ бж\ственныхъ повелjь'нiихъ,
помазу'еши манове'нiемъ бг~одjь'льнымъ царя`, jа='коже
проси'ша, рогопосjька'юща тjь'хъ крjь'пость безу'мную.

%<Бг~оро'диченъ:%>

%<Н%>jь'дръ не и=стощи'въ _о='ч~ихъ, въ нjь'дрjьхъ
твои'хъ jа='коже но'въ мл\днцъ восклони'тися благоволи`, на
воззва'нiе, дв~о, ду'шъ на'шихъ, _е=му'же зове'мъ: сла'ва,
хр\сте`, си'лjь твое'й.

%<Пjь'снь _е~. I=рмо'съ:%>

%<Б%>ж~iю и= неизрече'нную добро'ту добродjь'телей
твои'хъ, хр\сте`, и=сповjь'мъ: w\т присносу'щныя бо сла'вы,
соприсносу'щное и= v=поста'сное возсiя'вый сiя'нiе, и=зъ
дjь'вственныя о_у=тро'бы, су'щымъ во тмjь` и= сjь'ни,
вопло'щся, возсiя'лъ _е=си` сл~нце.

%<Jа='%>кw на _о='блацjь, дв~о, а=п\сльскiй ли'къ
носи'мь, къ сiw'ну w\т кон_е'цъ, служи'ти тебjь` _о='блаку
ле'гкому, собира'шеся: w\т нея'же вы'шнiй бг~ъ, су'щымъ во
тмjь` и= сjь'ни, пра'ведное возсiя` сл~нце.

%<Т%>ру'бъ бг~опрiя'тнiи я=зы'цы бг~осло'вныхъ муже'й,
бл~гогла'снjьйше бц\дjь вопiя'ху, и=схо'дную возглаша'юще
пjь'снь дх~омъ: ра'дуйся, нетлjь'нный и=сто'чниче, бж~iя
живонача'льнагw и= спаси'тельнагw всjь^мъ воплоще'нiя.

%<И='нъ. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`, но
мы` тя`, _е=диноро'дне, _о=ч~ескiя сла'вы сiя'нiе бж\ства`,
w\т но'щи о_у='тренююще, воспjьва'емъ тя`, чл~вjьколю'бче.


%<О_у=%>мудри'вся дх~омъ бж~е'ственнымъ, и=зъ
младе'нства служи'тель бы'лъ _е=си` бг~у, _е=ле'емъ,
сла'вне, пома'занiя, цари` благода'тiю помазу'я,
бж\ственными манове'ньми.

%<Н%>епоко'рнw пребыва'ющу предре'клъ _е=си` сау'лу,
безчи^нная прелож_е'нiя, самуи'ле блаже'нне, бж\ственное
хотjь'нiе, и= w=ставле'нiе jа='вjь бж\ственнагw дх~а.

%<Б%>езsло'бiемъ всегда` со i=и~льтяны живы'й, sло'е
преложе'нiе jа='вjь w=блича'ше, и=справля'я jа='кw
свяще'нникъ бж\ственъ, jа='кw пр\оро'къ и='стиннjьйшiй.

%<Бг~оро'диченъ:%>

%<С%>ъ на'ми бы'въ за милосе'рдiе сп~съ, w\т крове'й
твои'хъ свяще'нныхъ па'че о_у=ма`, всенепоро'чная,
воплоща'ется, и= бг~ъ и= чл~вjь'къ, чл~вjьколю'бецъ
познава'ется.

%<Пjь'снь s~. I=рмо'съ:%>

%<М%>орскi'й пучиноро'дный ки'товъ вну'треннiй _о='гнь,
тридне'внагw твоегw` погребе'нiя проwбраже'нiе, _е=гw'же
i=w'на пр\оро'къ показа'ся: спасе'нъ бо jа='кw и=
предпосла'ся, неврежде'нъ вопiя'ше: пожру' ти со гла'сомъ
хвале'нiя, гд\си.

%<Д%>ае'тъ тебjь` jа=`же превы'ше _е=стества`, цр~ь
всjь'хъ бг~ъ: въ рж\ствjь' бо дв~у jа='коже сохрани`, та'кw
во гро'бjь тjь'ло соблюде` нетлjь'нно: и= спросла'ви
бж\ственнымъ преставле'нiемъ, че'сть тебjь` jа='кw сн~ъ
мт~ри да'руя.

%<В%>ои'стинну тя` jа='кw свjь'телъ свjь'щникъ
невеще'ственнагw свjь'та, кади'льницу злату'ю бж\ственнагw
о_у='гля, во ст~а^я ст~ы'хъ всели`: ру'чку и= же'злъ,
скрижа'ль бг~опи'санную, ковче'гъ святы'й, трапе'зу сло'ва
жи'зни, дв~о, рж\ство` твое`.

%<И='нъ. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<С%>ло'во твое`, сло'во w=божа'емо благода'тiю,
проявля'ше да^льная jа='кw бли'зъ су'ща, самуи'ле пр\оро'че,
сосу'де бж~е'ственнагw дх~а.

%<В%>озвыша'емь высо'кими видjь^нiи и= дjья'ньми, jа='кw
проро'къ и= бж~iй свяще'нникъ вседержи'теля, зако'нными
служ_е'нiи w=чища'еши лю'ди, досточу'дне.

%<Н%>епотре'бствовася сау'лъ, престу'пникъ бы'въ: и=
бг~ъ тебjь`, вмjь'стw _о='нагw дв~да кро'ткаго, самуи'ле
бг~ому'дре, повелjьва'етъ пома'зати ма'стiю.

%<Бг~оро'диченъ:%>

%<И=%>зба'вися w\т болjь'зней _е='vа, пренепоро'чная,
безъ болjь'зни бо ты` родила` _е=си` хр\ста` бг~а на'шего,
стра^сти всjь'хъ и= болjь^зни jа='вjь и=сцjьли'вшаго.

%<Конда'къ, гла'съ в~.%>

%<В%>ъ моли'твахъ неусыпа'ющую бц\ду и= въ
предста'тельствахъ непрело'жное о_у=пова'нiе, гро'бъ и=
о_у=мерщвле'нiе не о_у=держа'ста: jа='коже бо живота` мт~рь,
къ животу` преста'ви, во о_у=тро'бу всели'выйся
приснодjь'вственную.

%<I='косъ:%>

%<W=%>гради` моя^ помышл_е'нiя, хр\сте` мо'й, и='бо
стjь'ну мi'ра воспjь'ти дерза'ю, чи'стую мт~рь твою`, на
столпjь` глагw'лъ о_у=крjьпи' мя, и= въ тя'жкихъ мы'слехъ
заступи' мя: ты' бо взыва'ющымъ, и= прося'щымъ вjь'рою,
мол_е'нiя и=сполня'еши. ты` мнjь` о_у='бw да'руй я=зы'къ
доброрjь'чивъ, и= по'мыслъ непосты'денъ: вся'кое бо бла'го
дая'нiе w\т теб_е` низпосыла'ется свjьтопода'телю, во
о_у=тро'бу всели'выйся приснодjь'вственную.

%<Пjь'снь з~. I=рмо'съ:%>

%<Б%>езсту'днjьй jа='рости же и= _о=гню`, бж\ственное
жела'нiе сопротивля'яся, _о='гнь о_у='бw w=роша'ше,
jа='рости же смjья'шеся, бг~одухнове'нною слове'сною
прп\дбныхъ тривjьща'нною цjьвни'цею, противовjьща'я
мусiкi^йскимъ _о=рга'нwмъ посреди` пла'мене:
препросла'вленный _о=ц~_е'въ и= на'шъ бж~е, благослове'нъ
_е=си`.

%<Б%>г~одjь^ланныя скрижа^ли мwv"се'й, пи^санныя
бж\ственнымъ дх~омъ, jа='ростiю сокруши`: но сего` вл\дка,
ро'ждшуюневрежде'нну въ нб\сныя сохра'нь до'мы,
ны'нjь вну'трь всели`. съ не'ю и=гра'юще вопiе'мъ хр\сту`:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<В%>ъ кv"мва'лjьхъ о_у=сты` чи'стыми, мусiкi'йски же
се'рдцемъ свjь'тлымъ, доброгла'сною трубо'ю, высо'кою
мы'слiю, дв~ы и= ч\стыя въ наро'читый и=збра'нный де'нь
преставле'нiя, дjь'тельными пле'щуще рука'ми, вопiе'мъ:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<Б%>г~ому'дрiи собери'теся лю'дiе: бж~iя бо сла'вы
селе'нiе w\т сiw'на преставля'ется къ нб\сному жили'щу,
и=дjь'же гла'съ чи'стъ пра'зднующихъ, гла'съ несказа'ннагw
ра'дованiя, и= въ весе'лiи вопiю'щихъ хр\сту`:
препросла'вленный _о=тц_е'въ и= на'шъ бж~е, бл~гослове'нъ
_е=си`.

%<И='нъ. I=рмо'съ:%>

%<Ю='%>ношы три` въ вавv"лw'нjь, велjь'нiе мучи'телево
на бу'йство прело'жше, посредjь` пла'мене вопiя'ху:
бл~гослове'нъ _е=си`, гд\си, бж~е _о=т_е'цъ на'шихъ.

%<В%>ели'къ тя` ро'ждшая да'ръ всjь'хъ цр~ю` приво'дитъ,
блаже'нне, моли'тву свяще'нну соверши'вши и= пою'щи: гд\си
бж~е _о=т_е'цъ на'шихъ, бл~гослове'нъ _е=си`.

%<В%>ну'трь су'ща хра'ма тя`, и= по чи'ну а=арw'ню
служа'ща нб\сному вл\дцjь, бж\ственная бл~года'ть, сла'вне
самуи'ле, просвjьти`.

%<С%>ло'вомъ бж\ственнымъ су'диши, блаже'нне, лю'демъ
i=и~левымъ, си^мъ w=правда'нiе всегда` бж~iе возвjьща'я, и=
w\твраща'я вся'къ вре'дъ врагw'въ моли'твою прилjь'жною.

%<В%>ся'ку ве'щь о_у=праздни'въ, сла'вне, твоегw`
о_у=ма`, зерца'ло дх~а показа'лся _е=си`, вопiя` немо'лчнw:
бл~гослове'нъ _е=си`, гд\си бж~е _о=т_е'цъ на'шихъ.

%<Бг~оро'диченъ:%>

%<Jа=%>ви'лася _е=си` неwпа'льнw ро'ждши, преч\стая,
jа='кw вои'стинну _о='гнь бж~ества`. тjь'мже в_е'щныя моя^
стра^сти, бг~ороди'тельнице, попали`, jа='кw ми'лостива и=
бл~голюби'ва.

%<Пjь'снь и~. I=рмо'съ:%>

%<П%>ла'мень w=роша'ющь прп\дбныя, sлочести^выя же
попаля'ющь, а='гг~лъ бж~iй всемо'щный, показа` _о=трокw'мъ,
живонача'льный же и=сто'чникъ содjь'ла бц\ду, тлю` сме'рти
и= живо'тъ точа'щу пою'щымъ: содjь'теля _е=ди'наго пои'мъ
и=зба'вленнiи, и= превозно'симъ во вся^ вjь'ки.

%<Г%>лаго'лы послjь'доваху бж\ственному ковче'гу
свяще'нному, все` мно'жество бг~осло'вwвъ въ сiw'нjь: ка'мw
и='деши ны'нjь, ски'нiе, зову'ще, бг~а жива'гw; не преста'й
призира'ющи вjь'рою пою'щыя: содjь'теля _е=ди'наго пое'мъ
и=зба'вленнiи, и= превозно'симъ во вся^ вjь'ки.

%<Jа='%>коже воздjь'вши ру'цjь, и=схо'диши,
всенепоро'чная, ру'цjь, и='миже бг~а носи'ла _е=си` пло'тiю,
со дерзнове'нiемъ jа='кw мт~и рекла` _е=си` къ рожде'нному:
jа=`же ми` да'лъ _е=си`, во вjь'ки сохрани` вопiю'щыя
тебjь`: содjь'теля _е=ди'наго пое'мъ и=зба'вленнiи, и=
превозно'симъ во вся^ вjь'ки.

%<И='нъ. I=рмо'съ:%>

%<И=%>зба'вителю всjь'хъ всеси'льне, посредjь` пла'мене
благоче'ствовавшыя, снизше'дъ w=роси'лъ _е=си`, и= научи'лъ
_е=си` пjь'ти: вся^ дjьла` благослови'те, по'йте гд\са.

%<О_у=%>краси'вся а=арw'нею _о=де'ждою, во ст~ы'хъ
ст~а^я вше'лъ _е=си`, же'ртвами, пребл~же'нне, i=и~ля
w=чища'я, провозвjьща'ющими закла'нiе а='гнца сп~си'тельное.

%<П%>о'мысломъ чи'стымъ прiе'мъ зарю`, самуи'ле, дх~а,
jа='коже пр\оро'къ бж\ственъ, провозвjьща'еши да^льняя
jа='кw настоя^щая: сегw` ра'ди вjь'рнw восхваля'емъ тя`.

%<И=%>збра'нъ дв~дъ бы'сть въ сынjь'хъ i=ессе'евыхъ,
jа='коже jа=ви'лъ _е=си`, помазу'я того` ма'стiю, самуи'ле,
ст~о'ю, и= взыва'я: благослови'те, вся^ дjьла` гд\сня,
гд\са.

%<И='%>же твое` соверша'юще торжество`, самуи'ле,
пра'в_еднымъ собесjь'дниче, твои'ми моли'твами да
о_у=лучи'мъца'рство вы'шнее, вопiю'ще:
бл~гослови'те, вся^ дjьла` гд\сня, гд\са.

%<Бг~оро'диченъ:%>

%<М%>л\срдiя твоегw' мя сподо'би, ми'лостивая и=
бл~голюби'вая вл\дчце, и= гее'нны и=зба'ви мя`, и= тмы`
_о='ноя кромjь'шнiя: да вjь'рою и= любо'вiю почита'ю тя`.

%<Пjь'снь f~. I=рмо'съ:%>

%<П%>обjьжда'ются _е=стества` о_у=ста'вы въ тебjь`, дв~о
чи'стая: дв\ствуетъ бо рождество`, и= живо'тъ
пред\ъwбруча'етъ сме'рть: по рождествjь` дв~а, и= по сме'рти
жива`, спаса'еши при'снw, бц\де, наслjь'дiе твое`.

%<Д%>ивля'хуся а='гг~льскiя си^лы, въ сiw'нjь смотря'юще
своего` вл\дку, же'нскую ду'шу рука'ми нося'щаго: пречи'стw
бо ро'ждшей, сынолjь'пнw провозглаша'ше: гряди`, ч\стая, съ
сн~омъ и= бг~омъ просла'влена бу'ди.

%<W=%>пря'та ли'къ а=п\сльскiй бг~опрiя'тное тjь'ло
твое`, со стра'хомъ зря'ще, и= гла'сомъ ве'лiимъ вjьща'юще:
въ нб\сныя до'мы къ сн~у восходя'щи, спаса'еши при'снw,
бц\де, наслjь'дiе твое`.

%<И='нъ. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови благослове'нiе процвjьла` _е=си`.
тjь'мъ тя` вси` велича'емъ.

%<С%>тоя`, jа='кw служи'тель, предъ лице'мъ вл\дки и=
бг~а на'шегw, бл~же'нне, непоро'чнымъ житiе'мъ о_у=кра'шенъ:
тому` служи'лъ _е=си`, бж\ств_енныя лучы` прiе'мля, и=
проро'чествуя jа=вле'ннjье.

%<Jа=%>ви'лся _е=си` w\т о_у=тро'бы ма'терни, сла'вне,
ст~а'гw дх~а сосу'дъ: свяще'нною же просiя'въ _о=де'ждою,
бг~у о_у=годи'лъ _е=си`, кро'тостiю се'рдца, пребога'те, и=
по'мысла красото'ю.

%<Д%>не'сь па'мять твоя` на'мъ jа='кw со'лнце,
бг~оно'се, возсiя` лучы` бога'тыхъ дарова'нiй, просвjьща'ющи
ду'шы чту'щихъ тя`, мглу' же лю'тыхъ w\тгоня'щи: тjь'мже тя`
вси` о_у=блажа'емъ.

%<В%>зя'тся ко _о=би'телемъ свjьтови^днымъ, и= просiя'лъ
_е=си` со'лнца свjьтлjь'йше, ви'диши jа=`же ви'дятъ
пр\оро'цы и= а=п\сли, и= вси` пра'веднiи, w=божа'емь
прича'стiемъ, бг~одохнове'нне: тjь'мже тя` вси`
о_у=блажа'емъ.

%<Бг~оро'диченъ:%>

%<Т%>лjь'нiя не позна'вши му'жеска, нетлjь'ннаго во
о_у=тро'бjь прiя'ла _е=си` сло'ва, на'съ и=стлjь'вшыя
и=збавля'ющаго мно'гими грjьхи^, стр\стiю нетлjь'нныя пло'ти
_е=гw`, нетлjь'нная _е=ди'на всенепоро'чная.

%<Свjьти'ленъ. Подо'бенъ: Н%>е'бо sвjьзда'ми:

%<С%>амуи'лъ пjь'тъ бу'ди, пре'жде зача'тiя да'нный
да'ръ бг~у вы'шнему, w\т ма'тере всебл~госла'вныя, и= цари`
помазу'яй се'й, jа='кw i=ере'й и= пр\оро'къ.

%<Сла'ва, и= ны'нjь, пра'здника:%>

%<А=%>п\сли w\т кон_е'цъ совоку'пльшеся здjь`, въ
геfсiманi'йстjьй ве'си, погреби'те тjь'ло мое`: и= ты`, сн~е
и= бж~е мо'й, прiими` дх~ъ мо'й.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<_W%> па'че _е=сте'ственныхъ, * ч\стая, твои'хъ
та'инствъ: бж~iя бо мт~и, * къ сему`, бц\де, свjь'тлw *
ны'нjь прешла` _е=си`.

%<Стi'хъ: В%>оскр\сни`, гд\си, въ поко'й твои`, ты`, и=
кiвw'тъ ст~ы'ни твоея`.

%<Л%>jь'ствица къ нб~си` * гро'бъ преч\стыя * бц\ды
_е='сть, * возводя` пою'щыя * бж\ственное сея` о_у=спе'нiе.

%<Стi'хъ: К%>ля'тся гд\сь дв~ду и='стиною, и= не
w\тве'ржется _е=я`.

%<_Е=%>гда` ко и=зъ теб_е` * рожде'нному преста'вилася
_е=си`, * снидо'шася на _о='блацjьхъ, * тjь'ло твое`
погребсти`, * дв~о, а=п\сли.

%<Сла'ва, и= ны'нjь, гла'съ и= подо'бенъ то'йже:%>

%<В%>си` земноро'днiи, * стеце'мся о_у=се'рднw, * со
безпло'тными, * погребсти` ро'ждшую * творца` тва'ри.

%<На лiтургi'и, Бл~ж_е'нна, пра'здника, пjь'снь s~-я,
_о=бою` канw'нwвъ, со i=рмосо'мъ на s~.%>

