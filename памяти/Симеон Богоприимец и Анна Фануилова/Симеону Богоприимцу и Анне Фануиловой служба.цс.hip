<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ г~-й де'нь.%>

%<Ст~а'гw и= пра'веднагw сv"меw'на бг~опрiи'мца и=
а='нны проро'чицы.%>

%<И= равноап\сльнагw нiкола'я а=рхiепi'скопа
токi'йскагw, а=по'стола jа=по'нiи.%>

%<С%>лу'жба _е=гw` пи'сана въ приложе'нiи.

%<На Г%>д\си, воззва'хъ, %<стiхи^ры пра'здника, г~: и=
ст~а'гw, г~.%>

%<Стiхи^ры пра'здника, гла'съ а~. Подо'бенъ: Н%>б\сныхъ
чинw'въ:

%<Т%>воре'цъ вся'ческихъ и= и=зба'витель на'шъ * мт~рiю
дв~ою въ це'рковь прино'сится. * Тjь'мже ста'рецъ сего`
прiе'мъ, * съ ра'достiю взыва'ше: * ны'нjь w\тпуща'еши раба`
твоего`, бла'же, съ ми'ромъ, * jа='коже и=зво'лилъ _е=си`.

%<С%>v"меw'нъ на ру'ки w\т дв~ы прiе'мъ * пре'жде
всjь'хъ вjь^къ рожде'ннаго, * сп~са ви'дjьхъ, вопiя'ше, *
просвjьще'нiе твоея` сла'вы конц_е'мъ: * ны'нjь w\тпуща'еши
раба` твоего`, бла'же, съ ми'ромъ, * jа='кw ви'дjьхъ тя`
дне'сь.

%<Н%>апослjь'докъ вjькw'въ рожде'на на спасе'нiе
человjь'кwвъ, * сv"меw'нъ понесы'й на рука'хъ сп~са, *
ра'дуяся вопiя'ше: * ви'дjьхъ свjь'тъ jа=зы'кwвъ и= сла'ву
i=и~ля, * ны'нjь w\тпуща'еши jа='коже ре'клъ _е=си` jа='кw
бг~ъ, * w\т су'щихъ здjь` велjь'нiемъ твои'мъ.

%<И='ны стiхи^ры ст~а'гw, гла'съ д~. Подо'бенъ: Д%>а'лъ
_е=си` зна'менiе:

%<П%>ра'веденъ и= соверше'нъ, * и= по всему` сла'венъ
сы'й,бг~одохнове'нне, * бг~а _е=ди'наго
соверше'нна, * во _е='же w=правда'ти мi'ръ прише'дшаго, *
под\ъя'лъ _е=си` рука'ми воплоще'нна, * и= w\трjьши'тися
тjьлесе` вопiя` _е=му`: * ны'нjь w\тпуща'еши раба` твоего` *
съ ми'ромъ, чл~вjьколю'бче, * jа='кw ви'дjьхъ тя` дне'сь.

%<Ю='%>ношствуя ду'хомъ, * престарjь'въ же тjь'ломъ,
сv"меw'не, * w=бjьща'нiе прiя'лъ _е=си` не ви'дjьти сме'рти,
* до'ндеже о_у=ви'диши младе'нца ю='на, * пре'жде вjь^къ
су'щаго творца` и= бг~а вся'ческихъ, * пло'тiю w=бнища'вша:
* ви'дjьвъ же взыгра'лъ _е=си`, * и= пло'ти разрjьше'нiе
проси'лъ _е=си`, * къ бж\ств_еннымъ селе'нi_емъ преше'дъ
ра'дуяся.

%<А='%>нна бг~одохнове'нная * и= сv"меw'нъ пребога'тый,
* проро'чествiемъ сiя'ющiи, * въ зако'нjь же непоро'чни
jа='вльшiися, * зако'на да'теля, * младе'нца jа='вльшася по
на'мъ ви'дjьвше, * тому` ны'нjь поклони'шася. * тjь'хъ
па'мять дне'сь ра'достнw пра'зднуимъ, * по до'лгу сла'вяще
i=и~са, чл~вjьколю'бца.

%<Сла'ва, и= ны'нjь, гла'съ _е~. Ге'рманово:%>

%<В%>е'тхiй де'ньми мл\днствовавъ пло'тiю, мт~рiю дв~ою
въ це'рковь прино'сится, своегw` зако'на и=сполня'я
w=бjьща'нiе, _е=го'же сv"меw'нъ прiи'мъ глаго'лаше: ны'нjь
w\тпуща'еши съ ми'ромъ, по глаго'лу твоему`, раба` твоего`,
ви'дjьша бо _о='чи мои` спасе'нiе твое`, ст~ы'й.

%<На стiхо'внjь стiхи^ры, гла'съ а~. Подо'бенъ:
Н%>б\сныхъ чинw'въ:

%<Б%>г~оявле'нiя неизрече'ннагw * ны'нjь пра'зднуемъ
спаси'тельную благода'ть: * w\т дв~ы бо _о=трокови'цы
непрело'жнw младе'нствовавъ хр\сто'съ бг~ъ, * въ це'рковь
бг~у и= _о=ц~у`, * мт~рiю ны'нjь прино'сится, * _е=го'же
прiе'мъ сv"меw'нъ рука'ми w=б\ъя'тъ.

%<Стi'хъ: Н%>ы'нjь w\тпуща'еши раба` твоего`, вл\дко, по
глаго'лу твоему`, съ ми'ромъ.

%<В%>о пр\оро'цjьхъ ви'дjьнъ бы'лъ _е=си`, * jа='коже
мо'щно бя'ше,i=и~се, * тебе` ви'дjьти дре'вле, * но
ны'нjь, бж~iй сло'ве, * пло'тiю всему` мi'ру jа=ви'лся
_е=си` во'лею, * w\т дв~ы мр~i'и, хр\сте`, * твое` спасе'нiе
всjь^мъ * су'щымъ w\т а=да'ма jа=ви'лъ _е=си`, * jа='кw
чл~вjьколю'бецъ.

%<Стi'хъ: С%>вjь'тъ во w\ткрове'нiе jа=зы'кwвъ, и=
сла'ву люде'й твои'хъ i=зра'иля.

%<Н%>а сiна'йстjьй горjь` * зако'нъ о_у=чини'вый
дре'вле, * ны'нjь въ сiw'нjь гра'дjь и=сполня'я закw'нная, *
рука'ми бц\ды, * мл\днецъ, хр\сте`, со всесожж_е'нiи, * на
рука'хъ сv"меw'на * во хра'мъ внести'ся восхотjь'лъ _е=си`
пло'тiю.

%<Сла'ва, и= ны'нjь, гла'съ а~. I=wа'нна мона'ха:%>

%<Д%>не'сь дре'вле мwv"се'ю въ сiна'и зако'нъ пода'вый,
закw'ннымъ повину'ется велjь'нi_емъ, на'съ ра'ди jа='кw
милосе'рдъ по на'мъ бы'въ. Ны'нjь чи'стый бг~ъ, jа='кw
_о=троча` ст~о, ложесна` разве'рзъ ч\стыя, себjь` самому`
jа='кw бг~ъ прино'сится, зако'нныя кля'твы свобожда'я, и=
просвjьща'я ду'шы на'шя.

%<Тропа'рь пра'здника, гла'съ а~:%>

%<Р%>а'дуйся, бл~года'тная бц\де дв~о, и=зъ теб_е' бо
возсiя` сл~нце пра'вды хр\сто'съ бг~ъ на'шъ, просвjьща'яй
су'щыя во тмjь`: весели'ся и= ты`, ста'рче пра'ведный,
прiе'мый во w=б\ъя^тiя свободи'теля ду'шъ на'шихъ,
да'рующаго на'мъ воскресе'нiе.



%<На о_у='трени, на Б%>г~ъ гд\сь, %<тропа'рь, три'жды.%>

%<По а~-й стiхоло'гiи сjьда'ленъ, гла'съ а~. По\д:
К%>а'мени запеча'тану:

%<В%>ъ це'рковь прине'слся _е=си`, жи'знь вся'ческихъ,
мен_е` ра'ди младе'нствовавъ, подъ зако'номъ бы'лъ _е=си`,
дре'вле начерта'въ на скрижа'лjьхъ зако'нъ на горjь`
сiна'йстjьй, да вся^ и=змjьни'ши w\т зако'нныя дре'внiя
рабо'ты: сла'ва бл~гоутро'бiю твоему`, сп~се, сла'ва
цр\ствiю твоему`, сла'ва смотре'нiю твоему`, _е=ди'не
чл~вjьколю'бче.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ _е~. По\д:
С%>обезнача'льное сло'во:

%<В%>о хра'мъ прине'слся _е=си`, _о=бы^чная и=сполня'я,
творе'цъ и= вл\дка и= зако'на да'тель, сп~се: и= на рука'хъ
сv"меw'на бл~говоле'нiемъ твои'мъ носи'тися пло'тiю, и='же
всjь^мъ стра'шный, и= всю` тва'рь содержа'й, восхотjь'лъ
_е=си`, _е=ди'не ще'дре, свjь'тъ сво'й всjь^мъ w\ткры'ти
на'мъ.

%<Сла'ва, и= ны'нjь, то'йже.%>

%<Канw'нъ пра'здника со i=рмосо'мъ на s~: И= ст~а'гw на
s~. Канw'нъ пра'здника.%>

%<Гла'съ г~. Пjь'снь а~. I=рмо'съ:%>

%<С%>у'шу глубороди'тельную зе'млю со'лнце наше'ствова
и=ногда`, jа='кw стjьна' бо w=густjь` _о=бапо'лы вода`,
лю'демъ пjьшомореходя'щымъ и= бг~оуго'днw пою'щымъ: пои'мъ
гд\севи, сла'внw бо просла'вися.

%<Д%>а ка'плютъ во'ду _о='блацы, сл~нце бо на _о='блацjь
ле'гцjь носи'мо наста'ло _е='сть, на нетлjь'нную руку`,
хр\сто'съ въ це'ркви jа='кw мл\днецъ. тjь'мже, вjь'рнiи,
возопiи'мъ: пои'мъ гд\севи, сла'внw бо просла'вися.

%<К%>рjьпи'теся, ру'цjь сv"меw'ни, ста'ростiю
w=сла'бленнiи, лы'ста же претружд_е'нна ста'рча пра'вw
быстрw` дви'житася хр\сту` на срjь'тенiе, ли'къ со
безпло'тными соста'вльше: пои'мъ гд\севи, сла'внw бо
просла'вися.

%<Р%>а'зумомъ прост_е'ртая нб~са`, весели'теся, и=
ра'дуйся, земле`: и=зъ пребж\ственныхъ бо нjь'дръ хитре'цъ
проше'дъ хр\сто'съ, мт~рiю дв~ою бг~у _о=ц~у` прино'сится
мл\днецъ, и='же пре'жде всjь'хъ: сла'внw бо просла'вися.

%<Канw'нъ ст~а'гw, _е=гw'же краегране'сiе:%>

%<П%>рiими` пjь'нiе, сv"меw'не бг~опрiи'мче.
%<I=w'сифъ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою` ра'дуяся тоя` чудеса`.

%<В%>ъ пра'ведныхъ селе'нiихъ ра'достнw водворя'яся
пра'веднагw гд\са, сv"меw'не пра'ведный, и=`же бж\ственное
твое` соверша'ющыя преставле'нiе, w=правда'ти моли`,
преблаже'нне.

%<В%>ъ зако'нjь бы'въ, сщ~еннодjь'тель, сщ~е'ннjьйше,
_е=го'же зако'нъ проповjь'да, мл\днца ви'дjьлъ _е=си`: и=
_е=стества` зако'номъ, бг~опрiи'мче, о_у='меръ, къ
безсме'ртнjьй ра'дуяся преше'лъ _е=си` жи'зни.

%<Р%>ука'ми держа'щаго вселе'нныя концы`, дв~и'ческими
носи'ма рука'ми ви'дjьлъ _е=си`, и= честны'ми твои'ми
прiе'мъ w=б\ъя^тiи, мwv"се'а вы'шшiй jа=ви'лся _е=си`,
пребога'те.

%<Бг~оро'диченъ:%>

%<П%>о'лный и=стощава'ется, превjь'чный начина'ется,
сло'во w=дебелjьва'етъ, содjь'тель зи'ждется, невмjьсти'мый
вмjьща'ется во чре'вjь твое'мъ воплоща'емь,
бг~обл~года'тная.

%<Пjь'снь г~. I=рмо'съ:%>

%<О_у=%>твержде'нiе на тя` надjь'ющихся, о_у=тверди`,
гд\си, цр~ковь, ю='же стяжа'лъ _е=си` честно'ю твое'ю
кро'вiю.

%<П%>ерворожде'нъ и=зъ _о=ц~а` пре'жде вjь^къ,
перворожде'нъ мл\днецъ и=зъ дв~ы нетлjь'нныя, а=да'му ру'ку
простира'я jа=ви'ся.

%<М%>ладоу'мна бы'вша пре'лестiю первозда'ннаго, па'ки
и=справля'яй бг~ъ сло'во, младе'нствовавъ jа=ви'ся.

%<З%>емли` и=сча'дiе, па'ки поте'кшее въ ню`, бж\ства`
со_обра'зное _е=стество` зижди'тель, jа='кw непрело'жнjь,
младе'нствовавъ jа=ви`.

%<И='нъ. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<В%>озвы'сився дjья'ньми сщ~е'нными, бг~оглаго'ливе,
jа='кw свjьтови'дjьнъ сто'лпъ высо'къ всест~о'му дх~у бы'лъ
_е=си`, о_у=твержда'яся jа='вjь: тjь'мже восхваля'емъ тя`.

%<З%>ако'ну гд\са, разве'рзшаго ложесна` дв~и'ча, и=
мл\днцаплотоно'сна, сv"меw'не, бы'вша ви'дjьлъ
_е=си`, да'рующаго всjь^мъ и=збавле'нiе.

%<Р%>ука'ми человjь'ка созда'вый, вопло'щся, рука'ми
твои'ми держи'мь _е='сть, w=свяща'я тя` jа='вjь, и= къ
жи'зни бу'дущей проси'вшася, блаже'нне, w\тпуща'етъ тя`.

%<Бг~оро'диченъ:%>

%<М%>ы'сленную тя` клещу`, о_у='гль нося'щу бж\ственный,
w\т твои'хъ крове'й воплоще'нна па'че о_у=ма`, сv"меw'нъ
jа='кw ви'дjь, всенепоро'чная, ра'дуяся о_у=блажа'ше.

%<Конда'къ ст~а'гw сv"меw'на, гла'съ д~. Подо'бенъ:
Jа=%>ви'лся _е=си` дне'сь:

%<С%>та'рецъ дне'сь w\трjьши'тися w\т ю='зъ моля'шеся,
сегw` житiя` тлjь'ннагw, хр\ста` воспрiя'тъ на ру'ки,
зижди'теля и= гд\са.

%<Сjьда'ленъ, гла'съ г~. Подо'бенъ: К%>расотjь`:

%<W\т%> дв~ы тя` воплоще'нна, хр\сте`, ра'дуяся
под\ъя'тъ сщ~е'нный сv"меw'нъ, ны'нjь w\тпуща'еши, вопiя`,
раба` твоего`, вл\дко: а='нна же непоро'чная пр\оро'чица и=
сла'вная ны'нjь и=сповjь'данiе и= пjь'нiе прино'ситъ тебjь`.
мы' же, жизнода'вче, вопiе'мъ ти`: сла'ва та'кw
бл~говоли'вшему.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<П%>окры'ла _е='сть нб~са` добродjь'тель твоя`,
хр\сте`: и=зъ кiвw'та бо проше'дъ, ст~ы'ни твоея`
нетлjь'нныя мт~ре, въ хра'мjь сла'вы твоея` jа=ви'лся
_е=си`, jа='кw младе'нецъ руконоси'мь: и= и=спо'лнишася вся^
твоегw` хвале'нiя.

%<Р%>а'дуяся, сv"меw'не, неизрече'нныхъ таи'нниче, бц\да
вопiя'ше, _е=го'же w\т ст~а'гw дре'вле и=звjьсти'ся тебjь`
дх~а, младе'нствовавшаго сло'ва хр\ста` на ру'ки прiими`,
зовы'й _е=му`: и=спо'лнишася вся^ твоегw` хвале'нiя.

%<Н%>а него'же о_у=пова'лъ _е=си`, сv"меw'не, во'зрастъ
дjь'тищный, ра'дуяся под\ъими` хр\ста`, i=и~ля бж\ственнагw
о_у=тjьше'нiе, зако'на творца` и= вл\дку, и=сполня'ющаго
зако'на чи'нъ, зовы'й _е=му`: и=спо'лнишася вся^ твоегw`
хвале'нiя.

%<В%>и'дя сv"меw'нъ сло'во безнача'льное, съ пло'тiю
jа='кw на пр\сто'лjь херувi'мстjьмъ дв~ою носи'маго,
вино'внаго _е='же бы'ти вся'ческихъ, jа='кw младе'нцу
дивя'ся, вопiя'ше _е=му`: и=спо'лнишася вся^ твоегw`
хвале'нiя.

%<И='нъ. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во
_о='блацjь ле'гцjь, прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<П%>рестарjь'лся _е=си` въ ста'рости, вjь'рою же
w=бнови'лся _е=си`, но'ва младе'нца хотя` ви'дjьти,
сv"меw'не, всесоверше'ннаго, w=бновля'юща мi'ръ w=бетша'вшiй
прило'гомъ ве'тхагw борца`.

%<О_у=%>блажи'мъ согла'снw сv"меw'на блаже'ннаго, jа='кw
сподо'бльшася ви'дjьти бг~а блаже'ннаго, въ пло'ть
w=бо'лкшася, jа='кw да сотвори'тъ блаж_е'нны, _о=кая^нны
пре'жде бы'вшыя.

%<З%>аконода'вца тя` вjь'мъ, и= зако'нныхъ _е=стества`
вопло'щшагося кромjь`, зако'нъ же но'въ вве'дшаго, сv"меw'нъ
взыва'ше: _е=ди'не гд\си, ны'нjь w\тпусти' мя къ жи'зни
нетлjь'ннjьй.

%<Бг~оро'диченъ:%>

%<И='%>же руко'ю вся^ нося'й, на рука'хъ носи'мый
приснодв~ы, сiю` херувi^мъ содjь'ла и= серафi^мъ вы'шшу,
jа='кw роди'тельницу: ю='же воспои'мъ и= благоче'стнw
о_у=блажи'мъ.

%<Пjь'снь _е~. I=рмо'съ:%>

%<Jа='%>кw ви'дjь и=са'iа _о=бра'знw на пр\сто'лjь
превознесе'на бг~а, w\т а='гг~лъ сла'вы дwрv"носи'ма, _w
_о=кая'нный, вопiя'ше, а='зъ: прови'дjьхъ бо воплоща'ема
бг~а, свjь'та невече'рня, и= ми'ромъ влады'чествующа.

%<Р%>азумjь'въ бж\ственный ста'рецъ проявле'нную дре'вле
проро'ку сла'ву, рука'ми сло'во зря` мт~рними держи'мо, _w
ра'дуйся, вопiя'ше, ч\стая, jа='кw престо'лъ бо держи'ши
бг~а, свjь'та невече'рняго, и= ми'ромъ влады'чествующа.


%<П%>окло'нся ста'рецъ, и= стопа'мъ бж\ственнjь
прикосну'вся неискусобра'чныя и= бг~ома'тере, _о='гнь,
рече`, но'сиши, ч\стая: мл\днца бою'ся w=б\ъя'ти бг~а,
свjь'та невече'рняго, и= ми'ромъ влады'чествующа.

%<W=%>чища'ется и=са'iа w\т серафi'ма, о_у='гль прiе'мъ,
ста'рецъ вопiя'ше бг~ома'тери: ты` jа='коже клеща'ми рука'ми
просвjьща'еши мя`, пода'вши, _е=го'же но'сиши, свjь'та
невече'рняго, и= ми'ромъ влады'чествующа.

%<И='нъ. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо, неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<О_у=%>ма` чистото'ю бг~у вседержи'телю jа='кw а='гг~лъ
послужи'въ, бл~же'нне, кро'вными же'ртвами w=чи'стилъ _е=си`
дре'вле лю'ди i=и~л_евы, кро'вь спаси'тельную предзна'менавъ
jа='снw.

%<С%>амого` себе` сотвори'лъ _е=си` хра'мъ бг~у всест~ъ,
дjь'лы бж\ственными, бг~оглаго'ливе. тjь'мже jа='кw мл\днца
во ст~jь'мъ хра'мjь ви'дjьлъ _е=си` бг~а съ пло'тiю, тя`
преставля'юща къ бж\ств_еннымъ селе'нi_емъ.

%<В%>оспои'мъ дне'сь дх~о'внw лику'юще вси`, сv"меw'на
бг~опрiи'мца, и= съ ни'мъ а='нну цjьлому'друю, пр\оро'ки
су'щя бж~iя, и= сего` ви'дjьвшыя, на'съ ра'ди
мл\днствовавшаго.

%<Бг~оро'диченъ:%>

%<Н%>е w=пали'въ ложе'снъ твои'хъ _е=стество'мъ
неизмjь'нный, _е=ди'на херувi^мъ ст~jь'йши, чл~вjь'къ
jа=ви'ся и=зъ теб_е` ражда'емь, и= w\тринов_е'нныя
тлjь'нiемъ, вся^ совокупи`, бг~ома'ти, рождество'мъ твои'мъ.

%<Пjь'снь s~. I=рмо'съ:%>

%<В%>озопи` къ тебjь` ви'дjьвъ ста'рецъ _о=чи'ма
спасе'нiе, _е='же лю'демъ прiи'де w\т бг~а, хр\сте`, ты`
бг~ъ мо'й.

%<С%>iw'ну ты` ка'мень возложи'лся _е=си`, непокори^вымъ
претыка'нiе и= собла'зна ка'мень, неруши'мое вjь'рныхъ
спасе'нiе.

%<И=%>звjь'стнjь нося` начерта'нiе, и='же пре'жде вjь^къ
тя` и=зрасти'вшаго, земны'хъ за милосе'рдiе ны'нjь не'мощiю
w=бложи'ся.

%<С%>н~у вы'шнягw, сн~у дв~ы, бг~у _о=троча'ти бы'вшему,
покло'ншася тебjь` ны'нjь w\тпусти` съ ми'ромъ.

%<И='нъ. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь, моля'ся: w\т тли` и=зба'ви мя`,
i=и~се, цр~ю` си'лъ.

%<В%>озопи'лъ _е=си`, внегда` ви'дjьлъ _е=си` гд\са,
сv"меw'не, jа='кw w=бjьща'лся _е=си` ны'нjь раба` твоего`,
сп~се, w\тпусти`, во а='дjь су'щымъ всjь^мъ твое`
бж\ственное возвjьща'юща воплоще'нiе.

%<О_у=%>краси'лся _е=си`, и= мwv"се'а свjьтлjь'йшiй
бы'лъ _е=си`, на ру'ки добро'тою кра'снаго прiи'мъ,
сv"меw'не ста'рче, на'съ ра'ди по на'мъ младе'нца бы'вша.

%<В%>о'дъ тя` и=спо'лнена бж~е'ственныхъ су'ща, и= во
а='дwва дw'льная мjь^ста сше'дша, ви'дjьвше та'мw су'щiи
о_у='зницы, сv"меw'не, бж~е'ственныя росы` и=спо'лнишася.

%<Бг~оро'диченъ:%>

%<О_у=%>лови'ти мя` всегда` и='щетъ вселука'вый: но
тогw' мя сjь'тей и=схи'ти, вл\дчце, и= бж~е'ственнымъ
кро'вомъ кри'лъ твои'хъ цjь'ла соблюди`.

%<Конда'къ пра'здника, гла'съ а~:%>

%<О_у=%>тро'бу дв~и'чу w=святи'вый рж\ство'мъ твои'мъ,
и= ру'цjь сv"меw'нjь бл~гослови'вый, jа='коже подоба'ше,
предвари'въ, и= ны'нjь спа'слъ _е=си` на'съ, хр\сте` бж~е:
но о_у=мири` во бранjь'хъ жи'тельство и= о_у=крjьпи` лю'ди,
и='хже возлюби'лъ _е=си`, _е=ди'не чл~вjьколю'бче.

%<I='косъ:%>

%<К%>ъ бц\дjь притеце'мъ, хотя'щiи сн~а _е=я` ви'дjьти,
къ сv"меw'ну носи'ма, _е=го'же съ нб~се` безпло'тнiи
ви'дяще,дивля'хуся глаго'люще: чу^дная зри'мъ
ны'нjь и= пресла^вная, непостижи^мая, несказа^нная: и='же бо
а=да'ма созда'вый но'сится, jа='кw младе'нецъ, невмjьсти'мый
вмjьща'ется на рука'хъ ста'рчихъ, и='же въ нjь'дрjьхъ
неwпи'санныхъ сы'й _о=ц~а` своегw`, во'лею w=пису'ется
пло'тiю, а= не бж\ство'мъ, _е=ди'нъ чл~вjьколю'бецъ.

%<Пjь'снь з~. I=рмо'съ:%>

%<Т%>ебе` во _о=гни` w=роси'вшаго _о='троки
бг~осло'вившыя, и= въ дв~у нетлjь'нну все'льшагося, бг~а
сло'ва пои'мъ, бл~гоче'стнw пою'ще: бл~гослове'нъ бг~ъ
_о=т_е'цъ на'шихъ.

%<А=%>да'му и=звjьсти'ти хотя'й, и=ду` во а='дjь
живу'щу, и= _е='vjь принести` бл~говjь'стiе, сv"меw'нъ
вопiя'ше, со пр\орw'ки лику'я: бл~гослове'нъ бг~ъ _о=т_е'цъ
на'шихъ.

%<Р%>о'да зе'мна и=збавля'яй бг~ъ, да'же до а='да
прiи'детъ: плjь^ннымъ же пода'стъ всjь^мъ w=ставле'нiе, и=
прозрjь'нiе слjьпы^мъ, jа='кw и= нjьмы^мъ вопи'ти:
бл~гослове'нъ бг~ъ _о=т_е'цъ на'шихъ.

%<И=%> твое` се'рдце, нетлjь'нная, _о=ру'жiе про'йдетъ,
сv"меw'нъ бц\дjь провозгласи`, на кр\стjь` зря'щи твоего`
сн~а, _е=му'же вопiе'мъ: бл~гослове'нъ бг~ъ _о=т_е'цъ
на'шихъ.

%<И='нъ. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<З%>ако'ннw гд\су вседержи'телю ты` послужи'лъ _е=си`,
пра'веденъ jа='кw и='стиннw, и= въ зако'нjь непоро'ченъ,
бл~же'нне{<::рус> Исправлена очевидная опечатка оригинала:
<::слав>бж~е'нне. <::рус>Прим. <::лат> оrthlib<::слав>},
бы'въ. тjь'мже пое'ши: препjь'тый _о=тц_е'въ гд\си
и= бг~ъ, бл~гослове'нъ _е=си`.

%<Р%>а'дость скорбя'щихъ прiи'де, и=збавле'нiе i=и~лю
вои'стинну jа=ви'ся, jа='кw младе'нецъ въ хра'мjь свое'мъ:
w\тпусти' мя къ жи'зни бу'дущей, сv"меw'нъ вопiя'ше
ра'дуяся.

%<З%>а милосе'рдiе щедро'тъ твои'хъ, претружде'на мя`
зако'на пи'сменемъ, сля'чена мя` ста'ростiю, w\тпусти`,
сп~се, раба` твоего`: jа='кw ви'дjьхъ тя`, сv"меw'нъ
взыва'ше, на земли` нося'ща пло'ть.

%<Бг~оро'диченъ:%>

%<Н%>е и=стощи'въ по'лный преч\стыхъ нjь'дръ ро'ждшагw
_о=ц~а`, въ твои'хъ нjь'дрjьхъ, ч\стая, jа='кw мл\днецъ
сjьди'тъ, о_у=гото'вая, и=`мже восхотjь` о_у=подо'битися,
преч\стая{<::рус> Исправлена очевидная опечатка оригинала:
<::слав>преч\ста'я. <::рус>Прим. <::лат> оrthlib<::слав>},
свяще'нное jа='вjь сjьда'лище.

%<Пjь'снь и~. I=рмо'съ:%>

%<Н%>естерпи'мому _о=гню` соедини'вшеся, бг~оче'стiя
предстоя'ще ю='ноши, пла'менемъ же невре'ждени, бж\ственную
пjь'снь поя'ху: благослови'те, вся^ дjьла` гд\сня, гд\са, и=
превозноси'те во вся^ вjь'ки.

%<Л%>ю'дiе i=зра'ил_евы твою` сла'ву _е=мману'ила,
зря'ще _о=троча` и=зъ дв~ы, предъ лице'мъ бж\ственнагw
ковче'га ны'нjь лику'йте: благослови'те, вся^ дjьла` гд\сня,
гд\са, и= превозноси'те во вся^ вjь'ки.

%<С%>е`, сv"меw'нъ вопiя'ше, прерjька'емое зна'менiе
се'й бу'детъ, бг~ъ сы'й и= _о=троча`. сему`, вjь'рнiи,
возопiи'мъ: благослови'те, вся^ дjьла` гд\сня, гд\са, и=
превозноси'те во вся^ вjь'ки.

%<Ж%>иво'тъ сы'й, се'й бу'детъ паде'нiе непокори^вымъ,
младе'нствовавъ бг~ъ сло'во, jа='кw воста'нiе всjь^мъ
вjь'рою пою'щымъ: благослови'те, вся^ дjьла` гд\сня, гд\са,
и= превозноси'те во вся^ вjь'ки.

%<И='нъ. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть: тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте, дjьла`, и= превозноси'те _е=го` во
вся^ вjь'ки.

%<W=%>вдовjь'вшiй мi'ръ бж\ственныя сла'вы, прише'дшаго
невjьстоукраси'ти пребж\ственнаго, вдова` су'щи
а='нна всехва'льная, и= пр\оро'чества бл~года'тiю
w=блиста'емая просла'ви _е=го`, и= бу'дущее всjь^мъ
предстоя'щымъ показа'ше бж\ственное и=збавле'нiе.

%<З%>акw'нныя ж_е'ртвы приноси'лъ _е=си`, а='гнца за
милосе'рдiе несказа'нное, кро'вь сп~си'тельную провозвjьща'я
и=здале'ча, бл~же'нне свяще'нниче: _е=го'же воплоще'нна
прiе'мъ, сv"меw'не, просла'вился _е=си` па'че мwv"се'а и=
всjь'хъ пр\орw'къ.

%<В%>и'дjьвъ жела'емаго, разрjьше'нiе прiя'лъ _е=си`
тjьле'сное, бг~одохнове'нне, и= jа='коже зрjь'лая пшени'ца
преше'лъ _е=си` ко _о=тц_е'мъ, сла'вне, воспита'нъ въ
ста'рости до'брjьй. Тjь'мже твою` всепра'зднственную па'мять
ра'достiю душе'вною соверша'емъ.

%<Бг~оро'диченъ:%>

%<Jа='%>кw крi'нъ, jа='кw бл~гово'ненъ шипо'къ, jа='кw
бж\ственное w=боня'нiе w=брjь'тъ тя` сло'во пребж\ственное,
преч\стая бг~оневjь'сто, и= въ твою` о_у=тро'бу всели'ся,
благоуха'я на'ше _е=стество`, sлосмра'дiя и=спо'лншееся,
_е='же w\т грjьха`, мр~i'е бц\де.

%<Пjь'снь f~. I=рмо'съ:%>

%<В%>ъ зако'нjь сjь'ни и= писа'нiй _о='бразъ ви'димъ,
вjь'рнiи, вся'къ му'жескiй по'лъ, ложесна` разверза'я, ст~ъ
бг~у. тjь'мъ перворожде'нное сло'во _о=ц~а` безнача'льна,
сн~а первородя'щася мт~рiю неискусому'жнw, велича'емъ.

%<И='%>же др_е'внимъ новорожде'нныхъ го'рличищъ
супру'гъ, дво'ица же бя'ше птенц_е'въ, въ ни'хже мjь'сто
бж\ственный ста'рецъ и= цjьлому'дренная а='нна пр\оро'чица
w\т дв~ы рожде'нному и= сн~у _е=диноро'дному _о='ч~у, въ
це'рковь приноси'му, слу'жатъ велича'юще.

%<В%>озда'лъ _е=си` мнjь`, вопiя'ше сv"меw'нъ, спасе'нiя
твоегw`, хр\сте`, ра'дованiе: воспрiими` твоего` служи'теля,
сjь'нiю претружде'ннаго, но'выя благода'ти
сщ~еннопроповjь'дника та'йнаго, во хвале'нiи велича'юща.


%<С%>вященнолjь'пнw и=сповjь'дашеся а='нна прорица'ющи,
цjьлому'дренная и= преподо'бная и= ста'рица вл\дцjь въ
це'ркви jа='вственнw: бц\ду же проповjь'дающи всjь'мъ
су'щымъ, велича'ше.

%<И='нъ. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови благослове'нiе процвjьла` _е=си`.
тjь'мъ тя` вси` велича'емъ.

%<Ч%>_е'стны ру'цjь твои` вои'стинну прикосну'вшыяся,
бг~опрiи'мче, бж\ств_еннымъ о_у=дес_е'мъ прикаса'ющагwся
гора'мъ, jа='коже пое'тъ дв~дъ, и= дымя'тся: бл~же'нъ
вои'стинну ты` бы'лъ _е=си`. тjь'мже досто'йнw восхваля'емъ
тя`.

%<Р%>а'ка твоя` и=сточа'етъ вjь^рнымъ и=сцjьл_е'нiя,
па'мять же блаже'нная сiя'ющи па'че со'лнца, и= всjь'хъ
ду'шы просвjьща'ющи, и= мра'ка мы'сленнагw и=схища'ющи,
священнотаи'нниче всече'стне.

%<П%>росвjьща'ютъ сiя'нiемъ мы'сленнымъ jа='кw со'лнце
и= луна` подсо'лнечную, а='нна цjьлому'дренная и=
пр\оро'чица, ста'рецъ же сv"меw'нъ сла'вный: и='хже ра'ди
на'съ, чл~вjьколю'бче гд\си, грjьхо'вныя тмы` и=зба'ви.

%<Бг~оро'диченъ:%>

%<Jа='%>вльшуюся тя` мт~рь бж~iю jа='кw ви'дjьвъ, бц\де,
ста'рецъ рече`, jа='коже пр\оро'къ: се` тво'й сн~ъ на
воста'нiе и= паде'нiе мно'гихъ лежи'тъ, вл\дчце, и= въ
зна'менiе неудобосказу'емое.

%<Свjьти'ленъ. Подо'бенъ: Ж%>_ены` о_у=слы'шите:

%<Н%>епремjь'ннjь по v=поста'си въ тебjь`,
бг~ороди'тельнице, пло'тiю соедини'ся безсjь'меннw, и=
младе'нствова сло'во, _е=го'же на рука'хъ нося'щи,
херувi'мски jа='кw пр\сто'лъ, ны'нjь бг~у _о=ц~у` принесла`
_е=си`, и= сv"меw'нъ ста'рецъ ра'дуяся прiя'тъ того`.


%<Сла'ва, и= ны'нjь, пра'здника:%>

%<Д%>х~омъ во ст~и'лищи предста'въ ста'рецъ, на ру'ки
воспрiя'тъ зако'на вл\дку, вопiя`: ны'нjь соу^зъ мя`
плотски'хъ разрjьши`, jа='коже ре'клъ _е=си`, съ ми'ромъ:
ви'дjьхъ бо _о=чи'ма w\ткрове'нiе jа=зы'кwвъ, и= i=зра'илю
спасе'нiе.

%<На стiхо'внjь стiхи^ры, гла'съ s~. Подо'бенъ:
Т%>ридне'венъ:

%<В%>оспрiими`, рече`, сv"меw'не, зижди'теля вся'ческихъ
рука'ма. _w ста'рче! под\ъими` хр\ста`, _е=го'же дв~а
_о=трокови'ца роди` безъ сjь'мене, на ра'дость ро'ду
на'шему.

%<Стi'хъ: Н%>ы'нjь w\тпуща'еши раба` твоего`, вл\дко, по
глаго'лу твоему`, съ ми'ромъ.

%<З%>ако'ну творца` и= бг~а, _е=го'же трепе'щутъ
а='гг~льская мнw'жества, соше'дшеся воспои'мъ, лю'дiе,
_е=ди'наго бл~годjь'теля и= зако'ну законода'теля, во
спасе'нiе ду'шъ на'шихъ.

%<Стi'хъ: С%>вjь'тъ во w\ткрове'нiе jа=зы'кwвъ, и=
сла'ву люде'й твои'хъ i=и~ля.

%<Н%>ы'нjь w\тпуща'еши, вл\дко, раба` твоего`, jа='коже
ре'клъ _е=си`, съ ми'ромъ: jа='кw ви'дjьхъ тя`, хр\сте`,
свjь'та первовjь'чнаго, соу^зъ мя` плотски'хъ, во
w\ткрове'нiе jа=зы'кwвъ и= i=зра'илю.

%<Сла'ва, и= ны'нjь, гла'съ в~:%>

%<С%>щ~е'ннаго сщ~е'нная дв~а принесе` во ст~и'лище
ст~и'телю, просте'ръ же ру'цjь сv"меw'нъ, прiя'тъ сего`
ра'дуяся, и= возопи`: ны'нjь w\тпуща'еши раба` твоего`,
вл\дко, по глаго'лу твоему`, съ ми'ромъ, гд\си.

%<На лiтургi'и, Блаж_е'нна w\т канw'на пра'здника,
пjь'снь а~-я: ст~а'гw, пjь'снь s~-я. Прокi'менъ пра'здника:
и= ст~а'гw, гла'съ з~: В%>озвесели'тся прв\дникъ w= гд\сjь,
и= о_у=пова'етъ на него`. %<Стi'хъ: О_у=%>слы'ши, бж~е,
гла'съ мо'й: %<А=п\слъ во _е=вре'_емъ, зача'ло тк~а w\т
полу`. А=ллилу'iа, гла'съ s~: С%>вjь'тъ возсiя` прв\днику,
и= пра^вымъ се'рдцемъ весе'лiе. %<_Е=v\глiе луки`, зача'ло
и~. Прича'стенъ пра'здника, и= ст~а'гw: В%>ъ па'мять
вjь'чную:

