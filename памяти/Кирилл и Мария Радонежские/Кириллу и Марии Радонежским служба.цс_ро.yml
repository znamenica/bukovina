---
вечерня:
   отпустительно:
      тропарь:
         глас: 3
         текст: Блаже́нств Христо́вых прича́стницы, / честна́го супру́жества / и попече́ния о ча́дех /
            до́брый о́бразе, / пра́веднии Кири́лле и Мари́е, / плод благоче́стия, / Се́ргия преподо́бнаго,
            нам яви́вшии, / с ни́мже усе́рдно моли́те Го́спода / низпосла́ти нам дух / любве́ и
            смиренному́дрия, / да в ми́ре и единомы́слии // просла́вим Тро́ицу Единосу́щную.
      молитва:
       - О раби Божии, схимонаше Кирилле, схимонахине Марие! Аще и скончали есте временную
         жизнь свою телом, но духом не отступаете от нас, руководствуете же ны ко Христу
         Богу, наставляете шествовати по заповедем Господним и носити крест свой и последовати
         Владыце нашему, вы, преподобнии, вкупе с преподобным и богоносным отцем нашим
         Сергием, вашим возлюбленным сыном, имеете дерзновение ко Христу Богу нашему
         и ко Святей Его Богоматери. Будите молитвенницы и ходатаи о нас, недостойных,
         жительствующих во святей обители вашей, ей же вы и начальницы. Будите помощницы
         и заступницы Богом собранней дружине сей, да жительствующий на месте сем и
         приходящии с верою, вашими молитвами сохраняеми, невредими от бесов и от человек
         злых пребудем, славяще Святую Троицу, Отца, и Сына, и Святаго Духа, ныне и присно
         и во веки веков. Аминь.
       - О раби Божии, преподобнии Кирилле и Марие! Аще и скончали есте временную жизнь
         свою телом, но духом не отступаете от нас, руководствуете же ны ко Христу Богу,
         наставляете шествовати по заповедем Господним и носити крест свой и последовати
         Владыце нашему. Вы, преподобнии, вкупе с преподобным и Богоносным отцем нашим
         Сергием, вашим возлюбленным сыном, имеете дерзновение ко Христу Богу нашему
         и ко Святей Его Богоматери. Будите молитвенницы и ходатаи о нас, недостойных,
         жительствующих во святей обители вашей, ей же вы и начальницы. Будите помощницы
         и заступницы Богом собранней дружине сей, да жительствующим на месте сем и приходящий
         с верою, вашими молитвами сохраняеми, невредими от бесов и от человек злых пребудем,
         славяще Святую Троицу, Отца и Сына и Святаго Духа, ныне, и присно, и во веки
         веков. Аминь.
утреня:
   канон:
      кондак:
         глас: 4
         текст: Днесь, ве́рнии, соше́дшеся, / восхва́лим дво́ицу блаже́нную, / благове́рнаго Кири́лла /
            и Мари́ю добронра́вную, / ти́и бо мо́лятся вку́пе / со возлю́бленным сы́ном свои́м, /
            преподо́бным Се́ргием, / ко Еди́ному во Святе́й Тро́ице Бо́гу, / Оте́чество на́ше /
            в правове́рии утверди́ти, / до́мы ми́ром огради́ти, / ю́ныя от напа́стей / и собла́знов
            изба́вити, / ста́рость укрепи́ти // и спасти́ ду́ши на́ша.
