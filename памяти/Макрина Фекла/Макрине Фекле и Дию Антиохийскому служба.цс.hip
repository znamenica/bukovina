<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~_i-й де'нь.%>

%<Прп\дбныя ма'тере на'шея макрi'ны, сестры` вели'кагw
васi'лiа:%>

%<И= прп\дбнагw _о=тца` на'шегw дi'а.%>

%<Стiхи^ры ст~ы'я, гла'съ д~. Подо'бенъ: Д%>а'лъ
_е=си` зна'менiе:

%<Н%>етлjь'нно соблюла` _е=си` дjь'вство и=
нескве'рно, * чи'стw пожи'вши: * и= бога'тство раздала`
_е=си`, * хр\сто'во и=спо'лнивши законоположе'нiе, *
_е=му'же послjь'довала _е=си`, * зе'млю w=ста'вльши и=
jа=`же на земли`. * тjь'мже тебjь` нб\сная и= не'бо
дарова` * i=и~съ чл~вjьколю'бецъ, * и= сп~съ ду'шъ
на'шихъ.

%<Л%>юбому'дренно душе'вное * самодви'жимо и=
безсме'ртно показа'ла _е=си`. * тjь'мже и= потща'лася
_е=си` * не примjьси'тися скве'рнjь грjьхо'внjьй, * и=
чиста` w\т вся'кагw ка'ла, * премjьни'тися соу^зъ
тjьле'сныхъ, * ни _е=ди'ны скве'рны и=му'щи, ни вра'ски,
бг~опрiя'тная, * но чиста` и= всенепоро'чна * жениху`
твоему` предста'ти.

%<З%>аре'ю просвjьти'ся * свjьтови'дное твое` лице`, *
и= о_у=ме'рши, прехва'льная, * хр\сту' тя просла'вльшу, *
jа='кw свою` дjь'ву бг~ови'дну, * jа='кw ми'лостиву и=
jа='сну, * jа='кw страда'тельну же и= бг~оглаго'ливу: *
жи'знь бо равноа'гг~льну на земли` пожи'вши, * бг~у
о_у=годи'ла _е=си` житiя` свjь'тлостiю.

%<И='ны стiхи^ры прп\дбнагw, гла'съ то'йже. Подо'бенъ:
Jа='%>кw до'бля:

%<Jа='%>кw sвjьзду` всемi'рну, * мы'сленнw возсiя'вши
* на церко'внjьй тве'рди, * восхваля'емъ тя`, бл~же'нне,
* бж\ственными твои'ми сiя'нiи просвjьща'еми при'снw, *
и= душе'ю и= о_у=мо'мъ, * чту'щiи тво'й свjьтоно'сный
де'нь моле'бнw, свяще'нне чудоно'сне, * мона'шествующихъ
о_у=добре'нiе.

%<Jа='%>коже вторы'й а=арw'нъ * жезла` прозябе'нiемъ *
бж\ственно w=свяще'нiе, _о='ч~е, бы'лъ _е=си`, jа='коже
мwv"се'й во'ду, прп\дбне, * и=зъ ка'мене и=зве'лъ _е=си`,
* jа='коже и=лiа` мертвеца` моли'твою твое'ю воздви'глъ
_е=си`, * о_у=дивля'емь вели'кими чудесы`, * и=
бж\ственными просвjьща'емь благозва'нiи, * дi'е
бг~ому'дре пребога'те.

%<Д%>ухо'вное сiя'нiе, * проявле'нно прiе'мъ, *
лука'вствiя ду'хи w\тгна'лъ _е=си`, * и= свяще'нно
попече'нiе душа'мъ о_у=стро'илъ _е=си`: * въ не'мже
спаса'ются мно'ж_ества всегда`, * чту'щыя твою` па'мять,
* му'жескiя по'двиги, * и= чуде'съ пресла^вная вjь'рою, *
дi'е, _о=тц_е'въ похвало`.

%<Сла'ва, и= ны'нjь, бг~оро'диченъ. Гла'съ и=
подо'бенъ то'йже:%>

%<Jа='%>же бг~а невмjьсти'маго * во чре'вjь твое'мъ
вмjьсти'вшая, * чл~вjьколю'бнw чл~вjь'ка бы'вша, и= на'ше
смjьше'нiе и=зъ теб_е` прiи'мша, * и= w=божи'вша jа='вjь,
* не пре'зри мене`, всеч\стая, ны'нjь скорбя'ща: * но
о_у=ще'дри ско'рw, * и= разли'чныя вражды' же * и= вреда`
лука'вагw свободи`.

%<Кр\стобг~оро'диченъ, подо'бенъ то'йже:%>

%<А='%>гнца и= па'стыря тя` * на дре'вjь jа='кw
ви'дjь, * а='гница ро'ждшая рыда'ше, * и= мт~рски тебjь`
вjьща'ше: * сн~евозжелjь'нне, * ка'кw на
дре'вjь кр\стнjьмъ повjь'шенъ _е=си`, долготерпjьли'ве; *
ка'кw ру'цjь и= но'зjь твои`, сло'ве, * пригвозди'шася
w\т беззако'нныхъ, * и= кро'вь твою` и=злiя'лъ _е=си`,
вл\дко;

%<Тропа'рь ст~ы'я, гла'съ и~:%>

%<В%>ъ тебjь`, ма'ти, и=звjь'стнw спасе'ся _е='же по
_о='бразу: прiи'мши бо кре'стъ послjь'довала _е=си`
хр\сту`, и= дjь'ющи о_у=чи'ла _е=си`, презира'ти о_у='бw
пло'ть, прехо'дитъ бо: прилjьжа'ти же w= души`, ве'щи
безсме'ртнjьй. тjь'мже и= со а='гг~лы сра'дуется,
прп\дбная макрi'но, ду'хъ тво'й.

%<Тропа'рь прп\дбнагw, гла'съ д~.%>

%<П%>усты'нный жи'тель, и= въ тjьлеси` а='гг~лъ, и=
чудотво'рецъ jа=ви'лся _е=си`, бг~оно'се _о='ч~е на'шъ
дi'е: посто'мъ, бдjь'нiемъ, моли'твою, нб\сная дарова^нiя
прiи'мъ, и=сцjьля'еши неду^жныя, и= ду'шы вjь'рою
притека'ющихъ ти`, сла'ва да'вшему ти` крjь'пость, сла'ва
вjьнча'вшему тя`, сла'ва дjь'йствующему тобо'ю всjь^мъ
и=сцjьл_е'нiя.

%<Канw'нъ прп\дбныя, _е=гw'же краегране'сiе:%>

%<Н%>евjь'сту чи'сту тя` хр\сту`, макрi'но, вjьнча'ю.

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` чудеса`.

%<Ж%>ениха` пречи'стаго, ду'шъ красоту`, макрi'но
всесла'вная, _е=гw'же возжела'вши возлюби'ла _е=си` w\т
всегw` се'рдца твоегw`, просвjьти'ти моли` пою'щыя тя`.

%<С%>ы'й бе'здна па'че о_у=ма` бл~гости, хр\сте`,
твою` нескве'рную невjь'сту просла'вилъ _е=си`,
жела'нiемъ твои'мъ пригвожде'нную, макрi'ну непоро'чную
и= пресла'вную.

%<М%>акрi'но бг~ому'драя, дjь'вства похвало`, те'плjь
соблюла` _е=си` невре'дно, воздержа'нiемъ твое` житiе`,
пло'ть ду'ху покори'вши.

%<Бг~оро'диченъ:%>

%<С%>вjьтоно'снw возсiя` въ сердца'хъ, пренепоро'чная,
вjь'рою чту'щихъ тя` бж~iю мт~рь, и= w=зари` де'нь
свjьтоно'сный хр\сто'съ, и=зъ о_у=тро'бы твоея`
возсiя'вый, бг~оневjь'сто.

%<И='нъ канw'нъ прп\дбнагw, творе'нiе i=w'сифово:%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кр\сто_обра'зными
мwv"се'овыма рука'ма а=мали'кову си'лу въ пусты'ни
побjьди'лъ _е='сть.

%<В%>ы'ну къ бг~у манове'нми о_у=добря'емь, тво'й
кр\стъ воспрiя'лъ _е=си`, и= хр\сту` послjь'довалъ
_е=си`, пло'ти твоея` мудрова'нiе, дi'е, о_у=мертви'въ
воздержа'нiемъ.

%<О_у='%>треневалъ _е=си` къ сла'вjь незаходи'магw
сл~нца, преподо'бне, всесвjь'тла бы'лъ _е=си` sвjьзда`,
и= вjь^рныя просвjьти'лъ _е=си` добродjь'телей,
бл~же'нне, и= чуде'съ твои'хъ свjь'тлостiю.

%<О_у=%>страни'лъ _е=си` по'мыслъ тво'й, прему'дре,
су'щихъ въ мi'рjь кра'сныхъ, премi'рныя сла'вы рачи'тель
и='стиненъ бы'лъ _е=си`, съ пло'тiю безпло'тнаго
побjьди'въ бж\ственною благода'тiю.

%<Бг~оро'диченъ:%>

%<С%>л~нца мы'сленнагw, всенепоро'чная, селе'нiе была`
_е=си`, бж\ственными свjьтлостьми` на'съ благоче'стнw
w=зари'вшагw, и= мглу` w\тгна'вша неразу'мiя, приснодв~о.

%<Пjь'снь г~. I=рмо'съ:%>

%<Н%>е му'дростiю, и= си'лою, и= бога'тствомъ
хва'лимся: но тобо'ю _о='ч~ею v=поста'сною му'дростiю,
хр\сте`: нjь'сть бо свя'тъ, па'че теб_е` чл~вjьколю'бче.

%<О_у=%>кра'шена добро'тою бг~ода'нною, и=
бл~года'тiю, и= му'ч_еникъ благосла'вiе, и=зводи'ма ро'да
че'стна, нра'ву поревнова'ла _е=си` си'хъ бж\ственному.

%<З%>ако'ну бж\ственному повину'ющися, дв~о,
w=ста'вила _е=си`житiя` мяте'жъ, и= молвы`
о_у=бjьжа'ла _е=си`, поще'нiемъ и= моли'твами, жела'нiемъ
о_у=пражня'ющися.

%<С%>вяще'нiе w\т мя'гкихъ ногте'й возлюби'ла _е=си`,
_о=чи'ма же ма'тернима блюдо'ма, пребыла` _е=си`,
макрi'но, нетлjь'нна и= непоро'чна.

%<Бг~оро'диченъ:%>

%<З%>е'млю тя`, дв~о, всенепоро'чная _о=трокови'це,
вjь'мы, jа='кw кла'съ жи'зни на'мъ безсjь'меннw
прозя'бшую, и='мже о_у=твержда'еми, тя` о_у=блажа'емъ.

%<И='нъ. I=рмо'съ:%>

%<В%>есели'тся w= тебjь` цр~ковь твоя`, хр\сте`,
зову'щи: ты` моя` крjь'пость, гд\си, и= прибjь'жище и=
о_у=твержде'нiе.

%<Б%>ж\ственными блиста'яся сiя'нiи, свjьти'льникъ
бы'лъ _е=си`, наставля'я вjь'рою къ тебjь` приходя'щыя,
бл~же'нне.

%<Н%>аста'вилъ _е=си` къ жи'зни послjь'дующыя до'брjь,
преподо'бне: плотскi'я бо стра^сти бж\ственною си'лою
о_у=мертви'лъ _е=си`.

%<С%>овокупи'лся _е=си` бг~олjь'пнw съ нб\сными, на
земли' бо житiе` а='гг~льское пожи'лъ _е=си`, дi'е
бг~оно'се _о='ч~е на'шъ.

%<Бг~оро'диченъ:%>

%<В%>сели'ся въ тя` живы'й на нб~сjь'хъ, ч\стая:
_е=го'же прилjь'жнw моли`, спасти` ду'шы пою'щихъ тя`.

%<Конда'къ прп\дбнагw, гла'съ в~. Подо'бенъ:
Т%>в_е'рдыя:

%<Ч%>истото'ю души` бж\ственнjь воwружи'вся,
непреста'нную моли'тву jа='кw копiе` прiи'мъ держа'внw,
разсjь'клъ _е=си` де'мwнwвъ полки`. чудотво'рче _о='ч~е
на'шъ дi'е, моли` непреста'ннw w= всjь'хъ на'съ.

%<Сjьда'ленъ ст~ы'я, гла'съ д~. Подо'бенъ: С%>ко'рw
предвари`:

%<Б%>ж\ственная па'мять твоя`, макрi'но, дне'сь
возсiя'вши jа=ви'ся мi'рови jа='кw со'лнце, сказу'ющи
житiе` твое`: ты' бо воздержа'нiемъ плотска^я движ_е'нiя
разо'рши, о_у=невjь'стилася _е=си` хр\сту`. w\т
младе'нства. тjь'мже хва'лящыя тя` и=зба'ви w\т вся'кихъ
sw'лъ.

%<Сла'ва, прп\дбнагw, гла'съ и~. Подо'бенъ:
П%>рему'дрости:

%<Б%>г~у w\т младе'нства возложе'нъ бы'въ, и= тому`
да'же до конца` благоугожда'я, _о='ч~е на'шъ прп\дбне,
дарова^нiя о_у=лучи'лъ _е=си`, и= де'мwнwвъ мно'жество
w\тгна'лъ _е=си` благода'тiю, въ гд\сню похвалу`
_о=би'тель созда'лъ _е=си`. тjь'мже пресла'внw и=
м_е'ртвыя сподо'бился _е=си` воздви'гнути, прехва'льне,
несумнjь'нною моли'твою твое'ю. сегw` ра'ди вопiе'мъ ти`:
моли` хр\ста` бг~а, грjьхw'въ w=ставле'нiе пода'ти
чту'щымъ любо'вiю святу'ю па'мять твою`.

%<И= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'рови, и= w=ставле'нiе дре'внихъ согрjьше'нiй. сегw`
ра'ди вопiе'мъ _е='й: моли'ся сн~у твоему`, прегрjьше'нiй
w=ставле'нiе дарова'ти благоче'стнw покланя'ющымся
всест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница
зря'щи на кр\стjь`, восклица'ше пла'чущи, и= го'рькw
рыда'ющи, вопiя'ше: мi'ръ о_у='бw ра'дуется, прiе'мля
тобо'ю и=збавле'нiе, о_у=тро'ба же моя` гори'тъ, зря'щи
твое` распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися и= да'руй согрjьше'нiй
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<О_у=%>мертви'вшися мi'ру и= мiрски^мъ ве'щемъ, бг~у
жи'ти _е=ди'ному, жела'нiемъ бж\ственнымъ и=спра'вила
_е=си`, твоегw`жениха` жела'ющи добро'ты,
спаса'ющагw нетлjь'нну и= чи'сту, всечестна'я.

%<П%>оревнова'вши fе'клjь честнjь'й первому'ченицjь,
и= бж\ственному тоя` житiю` вои'стинну подо'бящися, w\т
вдохнове'нiя бж\ственнагw свы'ше и= и='мя _о=бра'знw
прiя'тъ.

%<Н%>евjьстоводя'щи дjь^вы, ты`, макрi'но, привела`
_е=си` дjь'вственному сло'ву, w\т дв~ы возсiя'вшему:
безстра'стнымъ о_у='бw присвое'нiемъ и= подо'бiемъ,
безстра'стiе jа='вjь пока'зовала _е=си`.

%<Бг~оро'диченъ:%>

%<Д%>арова'нiй бж\ств_енныя струи^, и= и=сто'чницы
и=сцjьле'нiй, бж\ственнагw бога'тства раздая^нiя даю'тся
живонача'льною дла'нiю, бг~оневjь'стная, ро'ждшагwся w\т
твоея` о_у=тро'бы, вседержи'теля.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на кр\стjь`,
сл~нце пра'ведное, ста` въ чи'нjь свое'мъ, досто'йнw
взыва'ющи: сла'ва си'лjь твое'й, гд\си.

%<Д%>х~а невеще'ственною свjьще'ю о_у='мъ тво'й
просвjьща'я, плотску'ю пре'лесть со'нъ вмjьни'лъ _е=си`,
вы'шнягw тя` ча'юща гра'да, бг~оно'се, смотря'я.

%<Jа='%>кw _о='блакъ до'ждь нося'щiй, ца'рскому гра'ду
jа='влься, напои'лъ _е=си` сего` напое'нiи ст~а'гw дх~а,
душа'мъ попече'нiе воздви'глъ _е=си` прекра'сно.

%<О_у=%>мертви'вся грjьху` воздержа'нiемъ, м_е'ртвымъ
живо'тъ дарова'лъ _е=си` бж\ственнымъ посо'бiемъ, во'ду
же и=сточи'лъ _е=си` на'мъ о_у=миле'нiя, прп\дбне,
творя'щымъ па'мять твою`.

%<Бг~оро'диченъ:%>

%<С%>вjьтоно'сенъ тя` свjь'щникъ, бж\ственное сiя'нiе
во о_у=тро'бjь носи'вшую, позна'хомъ, дв~о. тjь'мже
мо'лимся тебjь`: свjь'томъ твои'мъ w=зари` всjь'хъ ду'шы
пою'щихъ тя`.

%<Пjь'снь _е~. I=рмо'съ:%>

%<Н%>ечести'вiи не о_у='зрятъ сла'вы, твоея`, хр\сте`,
но мы' тя,_е=диноро'дне, _о=ч~ескiя сла'вы
сiя'нiе бж\ства`, w\т но'щи о_у='тренююще, воспjьва'емъ
тя`, чл~вjьколю'бче.

%<W=%>скверни'тися страстьми`, добро'тjь кра'снjьй
душе'внjьй и= бг~ови'днjьй, не стерпjь'ла _е=си`,
всему'драя, добро'ту несказа'нную честна'гw жениха`
твоегw` поразумjь'вши, до'брая дjь'во.

%<К%>рjь'пкимъ о_у=тjьше'нiемъ w=богати'вшися хр\ста`,
тве'рдw же и= незы'блемw страсте'й о_у=мертви'ла _е=си`
мно'гiй мяте'жъ, w\т но'щи о_у='треневавши, и= сла'вящи
гд\са.

%<Т%>ве'рдъ соблюла` _е=си` ра'зумъ хр\сту`, тому' бо
w\т о_у=тро'бы приве'рглася _е=си`, непоро'чная, _е=му'же
и= возложи'ла _е=си` ду'шу и= тjь'ло твое`, w\т ю='ности
пости'вшися.

%<Бг~оро'диченъ:%>

%<Х%>р\ста` родила` _е=си` и=зба'вителя вся'ческихъ,
на'съ къ тлjь'нiю во'лею па'дшихся воwбрази'вша, и= къ
сла'вjь несказа'ннjьй, бг~ома'ти, возне'сша.

%<И='нъ. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя,
вjь'рою воспjьва'ющыя тя`.

%<Н%>а горjь` свяще'ннjьй житiя` стоя`, восхожде'нiемъ
се'рдца разори'лъ _е=си` стра^сти, и= бг~у прибли'жился
_е=си`.

%<Ж%>е'злъ jа='коже а=арw'новъ, страннолjь'пнымъ
прозябе'нiемъ бы'лъ _е=си`, бг~оно'се, чи'сто вл\дцjь и=
бж\ственно свяще'нiе.

%<_W%> бж\ственныхъ дарw'въ, w\т бг~а дарова'нныхъ
тебjь`! моты'кою бо моли'твъ твои'хъ, во'ду жи'ву w\т
бокw'въ землены'хъ, _о='ч~е, и=зве'лъ _е=си`.

%<Бг~оро'диченъ:%>

%<Н%>и а='гг~льскiй о_у='мъ, ни человjь'ческiй
мо'жетъ, всенепоро'чная, сказа'ти стра'шнагw рж\ства`
глубину` недовjь'домую.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<Ж%>ела'нiе хр\сто'во возраста'я jа=вле'ннjье,
о_у='мъ тво'й ве'сь добродjь'тель сво'йственну нося'ще,
насади` и= благоч_е'стна бж\ств_енная о_у=ч_е'нiя.

%<П%>ою'щи хр\ста` непреста'нными моли'твами, тве'рдую
и=звлекла` _е=си` w\т негw`, дjь'во, по'мощь, и=
бж\ственную дjь'вства благода'ть соблюла` _е=си`.

%<В%>jьнце'мъ дарова'нiй хр\сто'съ вjьнча' тя, jа='кw
чи'стую дjь'ву, и= ли'ку дjь'вственному наста'вницу: и=
въ черто'зjьхъ нб\сныхъ, бг~ому'драя, всели' тя.

%<Бг~оро'диченъ:%>

%<_Е=%>дине'нiемъ, jа=`же пе'рвjье разстоя^щаяся,
совокупи`, два' бо _е=стества` совокупле'на, родила`
_е=си` неизрече'ннw бг~а сло'ва, вои'стинну воплоще'нна,
всенепоро'чная.

%<И='нъ. I=рмо'съ то'йже:%>

%<В%>озвы'силъ _е=си` къ бг~у серде'чное жела'нiе, и=
смири'лъ _е=си` стра^сти, и= свирjь'пство де'мwнwвъ
низложи'лъ _е=си`, бг~оно'се, мона'шествующихъ
недви'жимое{<::рус>Исправлена опечатка оригинала
<::слав>надви'жимое. <::рус>Прим. <::лат>
оrthlib<::слав>} w=снова'нiе.

%<О_у=%>ра'нилъ _е=си` воздержа'нiемъ ра'нами,
_о='ч~е, _е=гv'петъ, страстны'я свободи'лъ _е=си` _е=гw`
рабо'ты, мно'жество неспряже'нныхъ и= супру'жныхъ
благоче'стнw послjь'дующихъ ти`, прп\дбне.

%<Б%>ога'тъ добродjь'тельми, и= чуде'съ свjь'тлостiю
бы'въ и=спо'лненъ, преста'вился _е=си` къ вы'шнему
гра'ду, дi'е бг~ому'дре, и= мо'лишися и=зба'витися w\т
бjь'дъ ста'ду твоему`.

%<Бг~оро'диченъ:%>

%<О_у=%>мертви` души` моея` стра^сти, всенепоро'чная,
жи'знь всjь'хъ неизрече'ннымъ сло'вомъ ро'ждши, и=
о_у='мъ мо'й смуща'емый, _о=трокови'це, о_у=мири`.

%<Конда'къ ст~ы'я, гла'съ д~. Подо'бенъ: Jа=%>ви'лся
_е=си`:

%<Б%>г~а блага'го всjь'мъ се'рдцемъ возлюби'ла _е=си`,
макрi'но преподо'бная, и= сегw` кр\стъ честны'й на ра'мо
прiе'мши,о_у=се'рднw послjь'довала _е=си`
_е=му`: w\т_ону'дуже согрjьше'нiй w=брjьла` _е=си`
проще'нiе.

%<Пjь'снь з~. I=рмо'съ:%>

%<С%>пасы'й во _о=гни` а=враа^мскiя твоя^ _о='троки,
и= халд_е'и о_у=би'въ, jа=`же пра'вда пра'веднw
о_у=ловля'ше: препjь'тый гд\си, бж~е _о=т_е'цъ на'шихъ,
бл~гослове'нъ _е=си`.

%<_Е=%>ди'наго жела'ющи хр\ста`, и= соверше'нною
любо'вiю jа='кw о_у=я'звена jа='вjь, вопiя'ше: теку` въ
слjь'дъ теб_е`, препjь'тый гд\си бж~е _о=т_е'цъ на'шихъ,
бл~гослове'нъ _е=си`.

%<W\т%>ри'нувши стра^сти, и= многомят_е'жная
движ_е'нiя, въ безстра'стiя свjь'тлую w=блече'ся ри'зу,
зову'щи: препjь'тый гд\си бж~е _о=т_е'цъ на'шихъ,
бл~гослове'нъ _е=си`.

%<Н%>изложи'вши шата'нiе sвjьрови'дное, вознесе'нное
sлонача'льнагw врага`, и= по'честь побjь'ды прiя'ла
_е=си`, достохва'льная, пою'щи: гд\си бж~е _о=т_е'цъ
на'шихъ, бл~гослове'нъ _е=си`.

%<Бг~оро'диченъ:%>

%<Р%>асто'ргни согрjьше'нiй плени^цы твои'мъ мт~рнимъ
дерзнове'нiемъ, благоче'стнw и= вjь'рнw пою'щихъ, дв~о,
рж\ство` твое`.

%<И='нъ. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ
w=паля'еми, взыва'ху: бл~гослове'нъ _е=си` въ хра'мjь
сла'вы твоея`, гд\си.

%<_О=%>би'тель тр\оцjь твое` се'рдце сотвори'лъ
_е=си`. тjь'мже мона'шествующымъ воздви'глъ _е=си`
благопотре'бно, бг~оно'се, попече'нiе, бл~гослове'нъ
_е=си`, зовы'й, въ хра'мjь сла'вы твоея`, гд\си.

%<W=%>быстри'въ тво'й и=сто'чникъ чуде'сный, _о='ч~е
бг~ому'дре, во'ду спасе'нiя и=сточи'лъ _е=си` вjь'рнw
творя'щымъ твое` о_у=спе'нiе, дi'е чу'дне,
мона'шествующихъ свjьти'ло пресвjь'тлое.

%<О_у=%>краси'въ добродjь'тельми твое` житiе`, бы'лъ
_е=си` ве'сь свjьтоза'ренъ, и= сто'лпъ свjьтови'денъ,
пою'щымъ наста'вникъ: бл~гослове'нъ _е=си` въ хра'мjь
сла'вы твоея`, гд\си.

%<Бг~оро'диченъ:%>

%<С%>т~jь'йшу тя` херувi^мъ содjь'ла, _о=трокови'це,
бг~ъ ст~ы'й jа='вjь, w=свяща'я пою'щыя: бл~гослове'нна
ты` въ жена'хъ, пренепоро'чная вл\дчце.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ
пjь'ти тебjь`: гд\са по'йте дjьла` и= превозноси'те
_е=го` во вся^ вjь'ки.

%<С%>вященнолjь'пнw ты` житiе` и= жи'знь чи'сту
препроводи'ла _е=си`: некра'домо возложе'нiе, добро'та же
сокрове'на, бг~ови'дно о_у=краше'нiе, jа=ви'лася _е=си`,
бг~одохнове'нная, зову'щи: гд\са по'йте дjьла`, и=
превозноси'те _е=го` во вся^ вjь'ки.

%<О_у=%>мерщвле'нiемъ стра'сти w=дjь'янна, къ
бж\ственному безсме'ртiю премину'ла _е=си`, и=зря^дная
научи'вши и= любому'др_еная, души` безсме'ртнjьй и=
самодви'жнjьй, гд\са по'йте, вопiю'щи, и= превозноси'те
_е=го` во вся^ вjь'ки.

%<З%>аре'ю трисiя'ннагw свjьтоли'тiя о_у='мъ
просвjь'щши и= лице`, о_у=сну'ла _е=си`, пребога'тая,
о_у=спе'нiемъ блаже'ннымъ, съ весе'лiемъ ви'дящи тебjь`
жела'емаго, гд\са по'йте, вопiю'щи, и= превозноси'те
_е=го` во вся^ вjь'ки.

%<Бг~оро'диченъ:%>

%<Т%>я` ковче'гъ прест~ы'й, w=сjьня'емый бж\ственнымъ
дх~омъ, превjь'чное сло'во и= присносу'щное, за
милосе'рдiе неизрече'нное вочл~вjь'чшееся, ро'ждшую
бг~ома'терь пое'мъ, и= превозно'симъ во вся^ вjь'ки.

%<И='нъ. I=рмо'съ:%>

%<Р%>у'цjь распросте'ръ, данiи'лъ львw'въ зiя^нiя въ
ро'вjь затче`: _о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: бл~гослови'те, вся^ дjьла` гд\сня,
гд\са.

%<Ж%>езла` твоегw` прозябе'нiемъ бг~ъ твою`
плодоно'сну ду'шу jа=вля'ше, прему'дре, наслажда'ющую
плодови'ты и= слове'сны са'ды, бж\ственнымъ манове'нiемъ,
въ раи` пи'щи мона'хwвъ мно'жество, вопiю'щихъ: вся^
дjьла` благослови'те гд\сня, гд\са.

%<О_у='%>мъ тво'й бж\ственными добро'тами
w=блиста'емь, красе'нъ пребы'сть. и= ны'нjь послjь'днее
дости'глъ _е=си` до'брыхъ, jа='кw чи'стъ прича'стiемъ
w=божа'емь при'снw, и= поя`, благослови'те, вся^ дjьла`
гд\сня, гд\са.

%<Д%>а тя` гла'сы ра'достными, торжеству'юще, дi'е,
почита'емъ, спаса'й ста'до твое` всегда`, твою` па'мять
пра'зднующее, и= наста'ви къ жи'зн_еннымъ вхо'дwмъ
пою'щыя: благослови'те, вся^ дjьла` гд\сня, гд\са.

%<Бг~оро'диченъ:%>

%<Jа=%>ви'лася _е=си` ши'рши нб~съ, бг~а вмjь'щши,
марi'е преч\стая, _е=го'же моли` спасти' мя w\т страсте'й
содержа'щихъ, и= бу'дущагw стра'шнагw w=сужде'нiя
и=зба'вити мя`, вопiю'щаго: благослови'те, вся^ дjьла`
гд\сня, гд\са.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови благослове'нiе процвjьла` _е=си`.
тjь'мъ тя` вси` велича'емъ.

%<М%>и'лости вои'стинну бж~iей бога'тjьй подо'бящися,
сконча'ла _е=си` пита'ющи вся^ нището'ю снjьда'_емыя,
прехва'льная: w\тсю'ду ми'лостивый просла'ви тя`,
jа='вльшуюся ми'лостиву.

%<П%>редъ лице'мъ ста'ла _е=си` бж~iимъ, всехва'льная,
свjьтоно'сна бо была` _е=си`, житiе'мъ и= сло'вомъ
о_у=кра'шена, и= вся'ческими хвала'ми, и= ро'да
благосла'вiемъ сiя'ющи, превысо'кими восхожде'нiи.

%<В%>ъ пресвjь'телъ всели'лася _е=си` черто'гъ, и= во
хра'мъ, _w макрi'но, небе'сный, и=дjь'же, дjь'во,
пребыва'еши, сосвяти'т_ели срw'дники твои'ми.
моли` со дерзнове'нiемъ гд\са, вся^ спасти` пою'щыя тя`.

%<Бг~оро'диченъ:%>

%<К%>расе'нъ добро'тою пло'дъ, и= свjь'телъ па'че
всjь'хъ чре'ва твоегw`: ты' бо, дв~о бц\де, бг~а
воплоще'нна родила` _е=си`, jа='вльшася за _е='же спасти`
человjь'ка. тjь'мже тя` вси` велича'емъ.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы`
теб_е`, дв~о, краеуго'льный w\тсjьче'ся, хр\сто'съ,
совокупи'вый разстоя^щаяся _е=ст_ества`. тjь'мъ
веселя'щеся, тя`, бц\де, велича'емъ.

%<Т%>я` добродjь'телей благозра'чiемъ, _о='ч~е, jа='кw
а='гг~ла jа='вльшася, и= къ нб~с_е'мъ возлетjь'вша,
позлащ_е'ннjь и=му'ща крилjь`, ра'достнw почита'емъ, и=
благоче'стнw похваля'емъ.

%<Jа='%>коже со'лнце многосвjь'тло w\т восто'ка
возсiя'въ, дi'е, всю'ду зарю` добродjь'телей и= чуде'съ
твои'хъ бога'тнw просте'рлъ _е=си`, просвjьща'я мi'ра
концы`.

%<К%>ъ свjь'ту незаходи'мому, _о='ч~е, свjьтови'дjьнъ
бы'въ добродjь'телей свjьтозаре'нiемъ, преше'лъ _е=си`
ра'дуяся, и= всели'лся _е=си`, и=дjь'же преподо'бныхъ
ду'си: w= ста'дjь твое'мъ моли'ся.

%<Бг~оро'диченъ:%>

%<П%>ощади' мя, хр\сте`, _е=гда` прiи'деши суди'ти
мi'ру со сла'вою, и=мjь'я моля'щую тя`, сло'ве, бц\ду
приснодв~у, и= а='гг~льскiя чи'ны, и= прп\дбныхъ
совокупл_е'нiя.

