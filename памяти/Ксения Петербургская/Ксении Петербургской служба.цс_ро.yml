---
вечерня:
   отпустительно:
      тропарь:
       - глас: 7
         текст: Нищету Христову возлюбивши, / безсмертныя трапезы / ныне наслаждаешися, /
            безумием мнимым / безумие мира обличивши, / смирением крестным / силу Божию
            восприяла еси, / сего ради дар / чудодейственныя помощи стяжавшая, / Ксение
            блаженная, / моли Христа Бога / избавитися нам // от всякаго зла покаянием.
       - глас: 8
         текст: 'Тебе, о страннице, / яви нам Христос Господь / молитвенницу теплую / за
            род наш, / в житии бо твоем / страдания и скорби восприявши, / Богу же и человеком /
            любовию послуживши, / дерзновение велие / стяжала еси. / Темже к тебе / в напастех
            и скорбех / усердно прибегаем, / из глубины сердец / наших взывающе: / упования нашего
            не посрами, // Ксение блаженная.'
       - глас: 4
         текст: Суеты земнаго / мира отвергшися, / крест жития бездомнаго / во странничестве
            прияла еси, / скорбей, лишений, / людскаго осмеяния / не убоялася еси, / любовь же
            Христову / познала еси, / еюже ныне / на Небеси услаждаешися, / Ксение блаженная
            Богомудрая, / молися о спасении // душ наших.
      молитва: 'О святая всеблаженная мати Ксение! Под кровом Всевышнего жившая, ведомая
         и укрепляемая Богоматерью, голод и жажду, холод и зной, поношения и гонения
         претерпевшая, дар прозорливости и чудотворения от Бога получила еси и под сенью
         Всемогущаго покоишися. Ныне Святая Церковь, яко благоуханный цвет, прославляет
         тя. Предстояще на месте твоего погребения, пред образом твоим святым, яко живей
         ти, сущей с нами, молимся ти: приими прошения наша и принеси их ко Престолу
         Милосерднаго Отца Небеснаго, яко дерзновение к Нему имущая. Испроси притекающим
         к тебе вечное спасение, на благая дела и начинания наша щедрое благословение,
         от всяких бед и скорбей избавление. Предстани святыми твоими молитвами пред
         Всемилостивым Спасителем нашим о нас, недостойных и грешных. Помози, святая
         блаженная мати Ксение, младенцы светом святаго крещения озарити и печатью дара
         Духа Святаго запечатлети, отроки и отроковицы в вере, честности, богобоязненности
         воспитати и успехи в учении им даровати; болящия и недугующия исцели, семейным
         любовь и согласие ниспосли; монашествующих подвигом добрым подвизатися удостой
         и от поношений огради, пастыри в крепости Духа Святаго утверди, народ и страну
         нашу в мире и безмятежии сохрани, о лишенных в предсмертный час причащения Святых
         Христовых Таин умоли. Ты наша надежда и упование, скорое услышание и избавление,
         тебе благодарение воссылаем и с тобою славим Отца, и Сына, и Святаго Духа ныне
         и присно и во веки веков. Аминь.'
утреня:
   канон:
      кондак:
         глас: 3
         текст: Днесь светло ликует / град святаго Петра, / яко множество скорбящих / обретают
            утешение, / на твоя молитвы надеющеся, / Ксение всеблаженная, / ты бо еси
            граду сему // похвала и утверждение.
