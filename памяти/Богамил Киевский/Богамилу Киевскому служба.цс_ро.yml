---
вечерня:
   отпустительно:
      тропарь:
         глас: 4
         текст: 'От юности Христа возлюбил еси, / блаженне Феофиле, / и тому единому работати /
            пламенне возжелел, / непрестанною молитвою / и юродством в пустыни / Китаевой подвизался
            еси, / угодником печерским подражая. / Сего ради вопием ти: / спасай нас молитвами
            твоими, // преподобне отче наш.'
      молитва: 'О, предивный угодниче Христов, крепкий молитвенниче и заступниче,
         отче наш Феофиле! Ты от чрева матери избранный Богом на служение ему и дивно
         им хранимый от всякаго зла. За твоя подвиги юродства Господь дарова тебе дар
         пророчества и чудотворений. По заповеди пастыреначальника Христа ты душу свою
         полагавый за овцы стада Христова. Ты грешников тайных и явных грозно обличавый
         и своими мудрыми словесы к покаянию и исправлению их приводивый. Ты приходящих
         к тебе больных и скорбных не отвергал еси. Ты был всем яко отец чадолюбивый
         и пастырь добрый. И ныне услыши нас, с верою призывающих тя и усердно припадающих
         к раце мощей твоих, отче наш Феофиле. Испроси у Всемилостиваго Бога мир Церкви
         нашей православней во отечествии твоем. Вразуми и обрати еретиков и раскольников
         в лоно Матери-Церкви. Пастырям нашим ревность о спасении людей, людем же послушание
         Святей Церкви и ревность защищати веру православную испроси. Умоли Небеснаго
         Отца всем нам подати коемуждо по прошению его: юным в православней вере возрастание, старым
         и немощным подкрепление и утешение, болящим исцеление, сиротам и безпомощным
         заступление и нечаянную радость, заблудшим и согрешающим исправление. И всем
         нам испроси телесное здравие и душевное спасение. Согрей огнем Божественной
         любви охладевшие сердца наша. Помози нам исправити жизнь нашу греховную, дабы
         безбедно прейти мытарства демонов лютых и водворитися во обителех Отца Небеснаго, дабы
         вкупе с тобою и со всеми святыми воспевати всесвятое и великолепое имя Пресвятыя
         Троицы: Отца и Сына и Святаго Духа во веки веков. Аминь.'
утреня:
   канон:
      кондак:
         глас: 8
         текст: 'От мира суетнаго изшел еси / и в дебрех Китаева вселился еси, / преподобне
            отче наш Феофиле. / Непрестанным псалмопением / и юродством своим / многих на путь /
            спасения наставил еси. / Сего ради вопием ти: / моли Христа Бога, // да спасет души
            наша.'
