<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во в~-й де'нь.%>

%<Слу'жба ст~а'гw великому'ченика i=wа'нна но'вагw,
му'ченнагw въ бjьлjьгра'дjь.%>

%<На ма'лjьй вече'рни поста'вимъ стiхи` д~, и= пое'мъ
стiхи^ры, гла'съ а~.%>

%<Подо'бенъ: Н%>б\сныхъ чинw'въ:

%<Н%>б\сныхъ чинw'въ слико'вника, * и= му'ченикwмъ
сострада'льца, * прему'драго во'ина благоче'стiя, * и=
и='стиннаго проповjь'дника хр\сто'ва, * i=wа'нна
великоимени'таго, * восхва'лимъ, вjь'рнiи, ра'дующеся.

%<Два'жды.%>

%<Х%>рiстiа'нъ забра'ло крjь'пкое, * столпа`
непоколеби'маго мучи'тельскими ласка^нiи, * купца`
всеизря'днаго, * на нетлjь'нныхъ и=змjьни'вшаго тлjь^нная, *
и= на'съ свы'ше назира'юща, вjь'рнw о_у=блажи'мъ.

%<П%>е'рваго пострада'теля вси` i=wа'нна * свjь'тлаго
храбо'рника, * ны'нjь на'мъ возсiя'вшаго * и='стиннаго
страда'нiя луча'ми, * воспое'мъ веселя'щеся, * и= тогw`
моще'мъ кла'няющеся.

%<Сла'ва, гла'съ s~:%>

%<П%>рiиди'те, мучениколю'бцы вси`, прiиди'те, ли'къ
соста'вимъ, вjьнцы` похвала'ми плету'ще, и= честну'ю главу`
i=wа'нна вjьнча'юще: се'й бо всехрабо'рникъ хр\сто'вою
воwружи'вся вjь'рою, въ по'двигъ вни'де му'жественнjь, и=
хр\ста` и=сповjь'да сн~а бж~iя и= бг~а, творца` и= судiю`
вся'ческихъ, пе'рсскую до конца` горды'ню низложи'въ, и=
мучи'теля попра'въ свои'мъ терпjь'нiемъ, му'ченикwвъ бы'сть
_о='бразъ и= надписа'нiе: и= ны'нjь хр\сту` мо'лится w=
душа'хъ на'шихъ.

%<И= ны'нjь, бг~оро'диченъ. А='ще н~-ца: И= ны'нjь,
пра'здника.%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<W\т%> восто'чныхъ къ сjь'в_ернымъ, * jа='коже со'лнце
возсiя'лъ _е=си`, * заря'ми страда'нiя, * всjь'хъ привлачя`
* сердца` и= помышл_е'нiя * къ твои^мъ чудес_е'мъ, сла'вне.

%<Стi'хъ: П%>рв\дникъ jа='кw фi'нi_ксъ процвjьте'тъ,
jа='кw ке'дръ, и='же въ лiва'нjь, о_у=мно'жится.

%<С%>jь'в_ерная племена` вся^, * _е=ли'кw
благоч_ести'вая, * духо'внjь ликовству'йте, пjь'сньми *
i=wа'нна сла'вяще, * ва'съ возлю'бльшаго.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<П%>ослjь^днимъ си^мъ временw'мъ * ты` красота`
показа'лся _е=си` * му'ченикwвъ страда^нiя w=бновля'я, * и=
до конца` низлага'я * пре'лесть, блаже'нне,
душегуби'тельную.

%<Сла'ва, и= ны'нjь, бг~оро'диченъ:%>

%<Б%>ц\ду тя` и='стинную му'ч_еницы и=сповjь'даша, * со
i=wа'нномъ сла'внымъ, * мр~i'е бг~оневjь'сто: * мы' же ти`
припа'даемъ, грjьхw'въ прося'ще проще'нiя.

%<На вели'цjьй вече'рни: Б%>лаже'нъ му'жъ:

%<На Г%>д\си, воззва'хъ, %<поста'вимъ стiхw'въ и~: и=
пое'мъ стiхи^ры, гла'съ в~.%>

%<Подо'бенъ: К%>i'ими похва'льными:

%<К%>i'ими благохва'льными пjь'сньми * воспое'мъ
i=wа'нна, и='стиннаго во'ина цр~я` вели'кагw, * свjь'тлаго
храбо'рника, * хр\сто'ва всеизря'днаго страда'льца; *
о_у=тверди'теля вjь'ры, * и= низложи'теля ле'сти, *
терпjьли'ваго во и=скуше'нiихъ, * и= въ му'кахъ
непристра'шнаго, * нечести'выхъ наказа'теля стра'шнаго, * и=
благоч_ести'вымъ помо'щника те'плаго, * и='мже хр\сто'съ
на'мъ да'руетъ ве'лiю ми'лость.

%<К%>i'ими похва'льными вjьнцы` * вjьнча'емъ i=wа'нна; *
му'ченикwвъ w=бновле'нiе, * и=ску'снаго борца`, *
благоче'стiя бори'теля, * врага` низложи'вшаго, * кро'вiю
зе'млю w=свя'щшаго, * и= возду^шныя кня'зи о_у=страши'вшаго,
* и= нб\снымъ причта'вшагося а='гг~лwмъ, * столпа`
всезлата'го, * w= не'мже содержа'тся страны^ сjь'в_ерныя: *
и='мже хр\сто'съ си'хъ враги` побjьжда'етъ, * и=мjь'яй
ве'лiю ми'лость.

%<К%>i'ими благососта'вными гла'сы * просла'вимъ
i=wа'нна; * высокопа'рнаго _о=рла` * слове'съ прему'дростiю,
* _е=гw'же крило'ма зла'та междора'мiя, * трубу`
благоче'стiя, * бж~iя сло'ва * та^инства возгремjь'вшаго, *
меча` и=з\ъwщре'ннаго * пр\оро'ческими велjь^нiи, * и='мже
пе'рсское возноше'нiе * хр\сто'съ низложи`, * и=мjь'яй
ве'лiю ми'лость.

%<К%>i'ими пjь'сньми и= добро'тами * о_у=вязе'мъ
i=wа'нна чу'днаго; * пло'ть да'вшаго * къ ра'намъ
содробле'нiя, * на'съ ра'ди плещи` на ра^ны да'вшаго, * и=
кро'вь неща'днwи=злiя'вшаго * за и=стощи'вшаго
себе` до ра'бiя _о='браза, * мучи'теля о_у=ди'вльшаго *
преесте'ственнымъ терпjь'нiемъ, * и= того` посра'мльша *
сопротивле'нiемъ крjь'пкимъ: * _е=го'же хр\сто'съ бг~ъ
вjьнцы` нетлjь'нiя вjьнча`, * и=мjь'яй ве'лiю ми'лость.

%<Сла'ва, гла'съ и~:%>

%<Д%>не'сь честно'е торжество` нб\сная пра'зднуютъ
мы'сленнw, земна^я къ весе'лiю созыва'юще, въ па'мять
до'блягw подви'жника i=wа'нна, терпjьли'вагw а=дама'нта:
и=знемого'ша бо ру'ки бiю'щихъ, и= судiя` о_у=труди'ся,
му^ки о_у=мышля'я. _о='нъ же вы'ше всjь'хъ пребыва'ше, стоя`
jа='кw ле'въ посредjь` по'двига, и= мучи'теля о_у=страша'я
и=сповjь'данiемъ хр\сто'вымъ, благодерзнове'ннw бо къ нему`
вопiя'ше: не косни`, _w _е=па'рше, се` ти` пло'ть къ
томле'нiю! ты` о_у='бw довw'льны ра^ны наноси`, хр\сто'съ же
вjьнцы` нетлjь^нны да'руетъ мнjь`, _е=го'же проповjь'даю со
_о=ц~е'мъ и= ст~ы'мъ дх~омъ.

%<И= ны'нjь, бг~оро'диченъ: а='ще н~-ца, и= ны'нjь,
пра'здника.%>

%<Вхо'дъ. Прокi'менъ дне`. Чт_е'нiя три`.%>

%<Пр\оро'чества и=са'iина чте'нiе.%>

[Глава` м~г] %<Т%>а'кw гл~го'летъ гд\сь: вси`
jа=зы'цы собра'шася вку'пjь, и= соберу'тся кня'зи w\т ни'хъ:
кто` возвjьсти'тъ сiя^ въ ни'хъ; и=ли` jа=`же w\т нача'ла,
кто` слы^шана сотвори'тъ ва'мъ; да приведу'тъ свидjь'тели
своя^ и= w=правдя'тся, и= да о_у=слы'шатъ, и= да реку'тъ
и='стину. Бу'дите ми` свидjь'тели, и= а='зъ свидjь'тель,
глаго'летъ гд\сь бг~ъ, и= _о='трокъ, _е=го'же и=збра'хъ, да
позна'ете и= вjь'руете ми`, и= разумjь'ете, jа='кw а='зъ
_е='смь: пре'жде мен_е` не бы'сть и='нъ бг~ъ, и= по мнjь` не
бу'детъ: А='зъ _е='смь бг~ъ, и= нjь'сть ра'звjь мен_е`
спаса'яй. А='зъ возвjьсти'хъ и= спасо'хъ, о_у=ничижи'хъ и=
не бjь` въ ва'съ чу'ждiй. Вы` мнjь` свидjь'тели, и= а='зъ
гд\сь бг~ъ: и= _е=ще` w\т нача'ла а='зъ _е='смь, и=
нjь'сть w\т ру'къ мои'хъ и=збавля'яй, сотворю`, и= кто`
w\тврати'тъ то`; Си'це глаго'летъ гд\сь бг~ъ, и=збавля'яй
ва'съ, святы'й i=зра'илевъ.

%<Прему'дрости соломw'ни чте'нiе.%>

[Глава` г~] %<П%>рв\дныхъ ду'шы въ руцjь` бж~iей, и= не
прико'снется и='хъ му'ка. Непщева'ни бы'ша во _о=чесjь'хъ
безу'мныхъ о_у=мре'ти, и= вмjьни'ся w=sлобле'нiе и=схо'дъ
и='хъ: и= _е='же w\т на'съ ше'ствiе, сокруше'нiе, _о=ни' же
су'ть въ ми'рjь. И='бо предъ лице'мъ человjь'ческимъ а='ще
и= му'ку прiи'мутъ, о_у=пова'нiе и='хъ безсме'ртiя
и=спо'лнено, и= вма'лjь нака'зани бы'вше, вели'кими
благодjь'тельствовани бу'дутъ: jа='кw бг~ъ и=скуси` я=`, и=
w=брjь'те и=`хъ достw'йны себjь`. Jа='кw зла'то въ горни'лjь
и=скуси` и=`хъ, и= jа='кw всепло'дiе же'ртвенное прiя'тъ
я=`. И= во вре'мя посjьще'нiя и='хъ возсiя'ютъ и= jа='кw
и='скры по сте'блiю потеку'тъ. Су'дятъ jа=зы'кwмъ, и=
w=блада'ютъ людьми`, и= воцр~и'тся гд\сь въ ни'хъ во вjь'ки.
Надjь'ющiися на'нь разумjь'ютъ и='стину, и= вjь'рнiи въ
любви` пребу'дутъ _е=му`: jа='кw благода'ть и= ми'лость въ
преподо'бныхъ _е=гw`, и= посjьще'нiе во и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>рв\дникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется: сjьди'на
же _е='сть му'дрость человjь'кwмъ, и= во'зрастъ ста'рости
житiе` нескве'рное. Бл~гоуго'денъ бг~ови бы'въ, возлю'бленъ
бы'сть: и= живы'й посредjь` грjь^шникъ, преста'вленъ бы'сть:
восхище'нъ бы'сть, да не sло'ба и=змjьни'тъ ра'зума _е=гw`,
и=ли` ле'сть прельсти'тъ ду'шу _е=гw`. Раче'нiе бо sло'бы
помрача'етъ дw'брая, и= паре'нiе по'хоти премjьня'етъ
о_у='мъ неsло'бивъ. Сконча'вся вма'лjь, и=спо'лни лjь^та
дw'лга: о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя.Лю'дiе же
ви'дjьвше, и= не разумjь'вше, ниже` поло'жше въ помышле'нiи
таково'е: jа='кw бл~года'ть и= ми'лость въ преподо'бныхъ
_е=гw`, и= посjьще'нiе во и=збра'нныхъ _е=гw`.

%<На лiтi'и стiхи^ры, гла'съ а~, самогла^сны:%>

%<С%>jь'в_ерная вся^, ра'дуйтеся, и= веселя'щеся
взыгра'йте, посредjь` себ_е` и=му'ще sвjьзду` незаходи'мую
и= многосвjь'тлую, со'лн_ечныя зари^ превосходя'щую,
i=wа'нна великоимени'таго, благочести'вагw ко'рене
му'ченическую вjь'твь, многопло'дную и= и=збра'нную, мно'гw
хр\ста` возлю'бльшаго, и= w\т негw` мно'жае возлю'бленна
бы'вшаго, и= на'мъ прося'ща ве'лiя ми'лости.

%<Б%>лагочести'выхъ ро'дове вси`, духо'внw
ликовству'юще, _о='бщую по'льзу восхвали'те, въ наро'читомъ
дни` сегw` пра'здника, посредjь` себе` и=му'ще, jа='кw
ши'покъ благово'нный, тогw` ст~о'е и= многострада'льное
тjь'ло, ны'нjь просла'вленное сла'вою нетлjь'нiя, и=
цjьльбы^ подаю'ща душ_е'внымъ страсте'мъ и= тjьл_е'снымъ.

%<В%>остw'чная, сjь'в_ернымъ сликовству'йте, и= не
высw'кая му'дрствуйте: и='бо со'лнце друго'е здjь`
пресла'внw показа'ся, не къ за'падwмъ творя'ще тече'нiе, и=
под\ъ зе'млю о_у=стремля'ющеся, но къ нб~с_е'мъ восхо'дъ
и=мjь'юще w\т земли`, невеще'ств_еннымъ спребыва'юще
о_у=мовw'мъ: и= w\тту'ду на'съ w=заря'етъ, соблюда'етъ и=
w=свяща'етъ, и= w\т хр\ста` про'ситъ ве'лiя ми'лости.

%<Сла'ва, гла'съ _е~:%>

%<В%>остру'бимъ дх~о'вною цjьвни'цею, въ
пра'зднественнjьй па'мяти, i=wа'нна доблему'дреннаго во'ина,
jа=`же _о='крестъ созыва'юще съ высо'кимъ проповjь'данiемъ,
и= глаго'люще: се` и='же на земли` пострада'вый, и= ны'нjь
на нб~сjь'хъ цр\ствуяй. Прiиди'те, бра'тiе, сему`
поревну'йте, и= поревнова'вше послjь'дуйте о_у=се'рдiю,
му'ч_еницы бы'вше произволе'нiемъ, се` ми'лостыни сокро'вище
пребога'тое, прiиди'те,ца'рiе и= кня'зи, сего`
подража'йте, да и= подw'бнымъ вjьнц_е'мъ приwбщите'ся:
бога'тiи и= ни'щiи, здра'вiи и= неду'жнiи, почерпи'те
_о=би'льнw и=сцjьл_е'нiя w\т ковче'га сщ~е'ннагw, jа='кw w\т
нетлjь'нна и=сто'чника, въ сла'ву бг~у и= сп~су,
прославля'ющему того` просла'вльшаго.

%<И= ны'нjь, бг~оро'диченъ: А='ще н~-ца, И= ны'нjь,
пра'здника.%>

%<На стiхо'внjь стiхи^ры, гла'съ д~. Подо'бенъ: Jа='%>кw
до'бля:

%<Jа='%>кw бл~гонаро'читъ _о=ве'нъ, * морску'ю преплы'лъ
_е=си` пучи'ну, * и= же'ртва прине'слся _е=си` жива` и=
w=душевле'нна, * на'съ ра'ди, сла'вне, закла'вшемуся * бж~iю
а='гнцу: * w\т негw'же прiе'мь трудw'въ твои'хъ по'ч_ести, *
моли` w\т тли` и= бjь'дъ и=зба'витися, * вjь'рою и= любо'вiю
творя'щымъ * пречестну'ю па'мять твою`.

%<Стi'хъ: П%>ра'ведникъ jа='кw фi'нi_ксъ процвjьте'тъ,
jа='кw ке'дръ, и='же въ лiва'нjь, о_у=мно'жится.

%<Н%>и суровство` мучи'теля, * ни же'зл_енная бi_е'нiя,
* ни пло'ти содробл_е'нiя, * ни крове'й пото'цы, * твою`
тве'рдость возмого'ша, сла'вне, w\т хр\ста` w\тврати'ти, *
па'че же вопiя'лъ _е=си` къ му'чащымъ: * раздежи'те мя`
му'ками, * jа='коже горни'ломъ и=скуси'тельнымъ, * да зла'то
и=скуше'но jа=влю'ся созда'вшему.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<Н%>и вери'гъ тя'жести, * ни темни'цы sлосмра'дiе, * ни
влача'щихъ безчеловjь'чiе, * твое` благостоя'нiе w\т твоегw`
вл\дки, * блаже'нне, поколеба'ша: * темни'цу бо черто'гъ
свjь'телъ, * вери^ги же гри'вну зла'ту, * влаче'нiе же
го'рькое колесни'цу ца'рскую, * хр\ста` ра'ди вмjьня'лъ
_е=си`.

%<Сла'ва, гла'съ г~:%>

%<С%>трастоте'рпческiя лучы` возсiя'вше, прите'кше
наслади'теся, бра'тiе: w\т нб~съ бо къ на'мъ соше'дъ
неви'димw,и=збра'нный во'инъ хр\сто'въ i=wа'ннъ, и=
трапе'зу предложи'въ духо'вную, всjь'хъ о_у=чрежда'етъ
_о=би'льнw, проти'ву коегw'ждо проше'нiя, и= припаде'мъ
вjь'рою тогw` мо'щи, w=б\ъе'млюще, и= моле'бнjь глаго'люще:
многострада'льне и= треблаже'нне, це'рковь, ю='же возлюби'лъ
_е=си`, въ не'йже честны^мъ твои^мъ моще'мъ ста'ти
и=зво'лилъ _е=си`, съ бг~овjьнча'нными господа'ми на'шими,
возлю'бльшими тя` и= прине'сшими, сохраня'й и= покрыва'й
твои'мъ къ бг~у дерзнове'нiемъ.

%<И= ны'нjь, бг~оро'диченъ: А='ще н~-ца, И= ны'нjь,
пра'здника.%>

%<Тропа'рь, гла'съ д~:%>

%<Ж%>итiе` на земли` до'брjь w=кормля'я, страда'льче,
ми'лостынями и= ча'стыми моли'твами, и= слеза'ми, па'ки же
ко страда'нiю му'жески о_у=стреми'вся, пе'рсское w=бличи'лъ
_е=си` нече'стiе. Тjь'мже цр~кве бы'лъ _е=си`
о_у=твержде'нiе, и= хр\стiа'нъ похвало`, i=wа'нне
приснопа'мятне.



%<На о_у='трени, по а~-й стiхоло'гiи, сjьда'ленъ, гла'съ
а~.%>

%<Подо'бенъ: Г%>ро'бъ тво'й:

%<Г%>ро'бъ тво'й, свя'те, другi'й бы'сть сiлwа'мъ
вjь'рою приходя'щымъ, и=сцjьле'нiе точя` неду'гwмъ
тjьл_е'снымъ, и= страсте'мъ душ_е'внымъ: тjь'мже дне'сь
соше'дшеся, твою` ст~у'ю соверша'емъ па'мять, сла'вяще
_е=ди'наго бг~а на'шего.

%<Два'жды.%>

%<Сла'ва, и= ны'нjь, бг~оро'диченъ:%>

%<Т%>ебе`, бг~ома'ти, i=wа'ннъ вjьнцено'сецъ посреди`
суди'ща свjь'тлw и='стинную бц\ду и=сповjь'да, w\т тр\оцы
_е=ди'наго ро'ждшую, и= дв~у пребы'вшую: тjь'мже,
всепjь'тая, съ ни'мъ твоего` сн~а и= бг~а моли`, грjьхw'въ
дарова'ти на'мъ проще'нiе.

%<По в~-й стiхоло'гiи, сjьда'ленъ гла'съ г~. Подо'бенъ:
К%>расотjь`:

%<К%>расе'нъ на'мъ вои'стинну w\т бг~а дарова'лся _е=си`
па'че зла'та и= топа'зiя, i=wа'нне честнjь'йшiй, всjь'хъ
_о='чио_у='мныя и= серд_е'чныя привлачя` къ
разумjь'нiю чуде'съ твои'хъ страда'нiй. тjь'мже любо'вiю
зове'мъ ти`: ра'дуйся, на'ша похвало` пресвjь'тлая.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>расотjь` дjь'вства твоегw`, и= пресвjь'тлой
чистотjь` твое'й гаврiи'лъ о_у=диви'вся, вопiя'ше ти`,
бц\де: ку'ю ти` похвалу` принесу` досто'йную; что' же
воз\ъимену'ю тя`; недоумjьва'ю и= о_у=жаса'юся. тjь'мже
jа='кw повелjь'нъ бы'хъ, вопiю' ти: ра'дуйся, благода'тная.

%<По полv"еле'и сjьда'ленъ, гла'съ д~. Подо'бенъ:
О_у=%>диви'ся:

%<О_у=%>диви'ся мучи'тель, пачеесте'ственное зря` въ
тебjь` терпjь'нiе, воспрiя'ша тя` а='гг~ли, вjьнцы`
w=блага'юще, посрами'шася бjь'сове твое'ю до'блестiю.
_Е=го'же бо мня'ху ласка'ньми низложи'ти, си'мъ побjьжде'ни
бы'ша и= падо'ша, о_у=тверди'шася вjь'рнiи твои'мъ
и=сповjь'данiемъ: и='же сего` тогда` о_у=крjьпи'вый,
просвjьти` ду'шы на'шя.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>диви'ся i=w'сифъ, _е='же па'че _е=стества` зря`,
и= внима'ше мы'слiю и='же на руно` до'ждь, въ безсjь'менномъ
зача'тiи твое'мъ, бц\де, купину` _о=гне'мъ неwпали'мую,
же'злъ а=арw'новъ прозя'бшiй, и= свидjь'тельствуя
w=бру'чникъ тво'й и= храни'тель, сщ~е'нникwмъ взыва'ше: дв~а
ражда'етъ, и= по рж\ствjь` па'ки дв~ою пребыва'етъ.

%<Степ_е'нна, а~-й а=нтiфw'нъ д~-гw гла'са. Прокi'менъ.
В%>озвесели'тся прв\дникъ w= гд\сjь, и= о_у=пова'етъ на
него`. %<Стi'хъ: О_у=%>слы'ши, бж~е, гла'съ мо'й, внегда`
моли'тимися къ тебjь`. %<_Е=v\глiе луки`, зача'ло р~s.%>

%<По н~-мъ _псалмjь` стiхи'ра, гла'съ s~:%>

%<Д%>не'сь цр~ковь торжеству'етъ, страстоте'рпца
крася'щися по'двиги, jа='кw многоцjь'нною _о=де'ждею, и=
вопiе'тъ хва'лящися: сиц_ева` моя^ рожд_е'нiя, таковы^ мои`
сы'нове, и=`хже пе'рвjье породи'хъ кр~ще'нiемъ, воспита'хъ
же стра'хомъгд\снимъ, и= ны'нjь му'ченики ви'жду,
и='стинjь вjьне'чники и=збра^нны, да мо'лятся w= вселе'ннjьй
ко гд\су.

%<Канw'нъ бц\ды на s~, гла'съ в~: Н%>етре'ну,
не_обы'чну:

%<И= ст~а'гw на и~, _е=гw'же краегране'сiе:%>

%<Н%>о'вому мч~нику но'ву приношу` хвалу`, въ
бг~оро'дичнахъ же, григо'рiе.

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^ и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<Н%>овоявле'нъ мч~никъ, бл~же'нне i=wа'нне, вселе'ннjьй
напослjь'докъ jа=ви'лся _е=си`. тjь'мже ми` пода'ждь сло'во
твое'ю бл~года'тiю, твоя^ по'двиги воспjь'ти по достоя'нiю.

%<_О=%>чи'ма мы'сленныма предстоя` на суди'щи,
му'ченикwвъ зрjь'лъ _е=си` честно'е сосло'вiе, тебе`
призыва'ющихъ ра'достнw, i=wа'нне, и= подо'бными вjьнцы`
о_у=краша'ющихъ.

%<В%>о'инствомъ досточу'днымъ твоегw` сопротивле'нiя
побjь^дная прiя'хомъ, на мучи'теля _е=стеству`: соверше'ннjь
бо посра'мленъ бы'въ, не ктому` мучи'т_ельская дерза'ти
начина'етъ.

%<W=%>дjь'явся въ броня` и=сповjь'данiя вjь'ры, и=
шле'мъ возложи'въ бл~года'ти свjьтлjь'йшiй, я=зы'комъ же,
i=wа'нне, бг~овjьща'ннымъ и= честны'мъ, jа='коже мече'мъ
ссjь'клъ _е=си` безу'мнаго _е=па'рха.

%<Бг~оро'диченъ:%>

%<Г%>ора` превысо'кая, ю='же ви'дjь данiи'лъ, ка'мень
w\т горы' же w\тсjьче'ся му'жеску руку` кромjь`, тебе`
проwбразова`, бц\де: безъ му'жа бо на'мъ пло'тiю родила`
_е=си` _е=мману'ила.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<М%>у'ками jа='кw зла'то ч\стно'е и=скуси'лся _е=си`,
страда'льчесла'вне, и= цр~ю` си'лъ прине'слся
_е=си` всепло'дiе словеси` и='стинно, вмjь'стw _о=гня`
_о=лта'рнагw мече'мъ и=стлjь'емо.

%<W=%> вл\дцjь пе'рвjье и= гдjь` не насы'тишася i=уде'_е
законопресту'пнiи и= пр\орокоубi'йственнiи: но и= тогw`
му'ченика влачи'ма неми'лостивнw w\т слу'гъ нече'стiя
теку'ще закла'ху.

%<_Е=%>па'рхъ сjь^ти простира'ше, словесы`
ласка'тельными къ ловле'нiю страда'льца прему'драгw, но
_о='нъ вопiя'ше къ нему`: преста'ни на мно'зjь буесло'вя,
а='зъ бо тва'ри не поклоню'ся па'че созда'вшагw.

%<М%>а'слина плодови'тая въ цр~кви жива'гw бг~а твои'хъ
моще'й ра'ка ны'нjь jа=ви'ся, w\т нея'же w=бира'емъ
разли^чная неду'гwвъ и=сцjьл_е'нiя, и='же тобо'ю
w=бога'щшiися, и= чудесы` твои'ми крася'щiися.

%<Бг~оро'диченъ:%>

%<Р%>ече` бж~е'ственный i=езекi'иль: и= бу'детъ две'рь
затворе'на, и= сiе` на тебjь` и=спо'лнися, вл\дчце: вни'де
бо несказа'ннw въ тя` _о='ч~ее сло'во, и= мi'ру jа=ви'ся
плотоно'сецъ и=зъ теб_е`, дв~о, сохрани'въ тя` во _о=бои'хъ.

%<Сjьда'ленъ, гла'съ и~. Подо'бенъ: П%>рему'дрости:

%<П%>рему'дрости рачи'тель бы'въ, сокро'вище
добродjь'телей, w\т_ону'дуже и= поче'рплъ _е=си`
бж\ств_енная разумjь^нiя. тjь'мже и= вре'мени призва'вшу, къ
подвигw'мъ о_у=се'рднw совле'клся _е=си`, прiе'мля
му'ченич_ескiя ра^ны, пло'ти содробле'нiе, и= крове'й
и=стоща'нiе, и= ны'нjь живе'ши въ неизрече'ннjь свjь'тjь съ
му'ченики. Сегw` ра'ди вопiе'мъ ти`: моли` хр\ста` бг~а,
грjьхw'въ w=ставле'нiе дорова'ти покланя'ющымся вjь'рою
ст~ы^мъ моще'мъ твои^мъ.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>омышля'ю су'дъ и= бою'ся, и=спыта'нiя трепе'щу
стра'шнагw, и= о_у=жаса'юся му'ки, и= _о=гня` болjь'зни,
тмы' же и= та'ртара. О_у=вы`, что` сотворю`; сту'дъ ка'кw
претерплю`, _е=гда` кни^ги разгну'тся и= дjья^нiя
w=блича'тся; Сегw` ра'диприпа'даю ти`, бц\де
преч\стая, предста'ни ми` тогда`, ну'жды _о='ныя и=зима'ющи:
тебе' бо и='мамъ прибjь'жище, вл\дчце.

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<О_у='%>дица льсти'вая я=зы'къ бя'ше мучи'теля,
вра'жiими подви'жимь ко'зньми, преложи'ти великоду'шнаго
спjьша'щь: но бездjь'ленъ w=бличи'ся, страда'льцу въ
ра'дости зову'щу: сла'ва си'лjь твое'й, гд\си.

%<Ч%>то' ми мнw'гая словеса`, и= w=бjьща'нiя тлjь'_емая,
jа=`же безу'мнjь предлага'еши, i=wа'ннъ къ мучи'телю
вопiя'ше; сiя^ вся^ мнjь` же'лчи горча^йша, сла'достнw
взыва'ющу: сла'ва си'лjь твое'й, гд\си.

%<_Е=%>гда` ра^ны мно'жайшыя на мои'хъ процвjьту'тъ
пло'техъ, тогда` вjьнц_е'мъ свjьтлjь'йшымъ о_у=пова'ю
сподо'битися, страда'лецъ къ пе'рсу глаго'лаше: не косни`
про'чее, _w sлому'дренне! а='зъ бо вопiю`: сла'ва си'лjь
твое'й, гд\си.

%<Н%>ика'коже теб_е` послу'шаю къ па'губjь привлача'ща,
_о=гнеслужи'телю i=wа'ннъ вjьща'ше, о_у=мру' же па'че
о_у=се'рднw за о_у=ме'ршаго мен_е` ра'ди, съ му'ченики
свjь'тлw вопiю`: сла'ва си'лjь твое'й, гд\си.

%<Бг~оро'диченъ:%>

%<И=%>з\ъwбразова'ше въ чермнjь'мъ проше'ствiе дре'вле
i=и~лево безму'жное твое` рж\ство`, всецр~и'це: jа='коже бо
_о='нъ тогда` про'йде немо'креннw, та'кw и= хр\сто'съ
безсjь'меннw w\т твои'хъ преч\стыхъ крове'й произы'де, дв~о.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй сла'вjь
твое'й: ты' бо, неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а всjь^мъ воспjьва'ющымъ тя` ми'ръ
подава'ющая.

%<И=%>знемого'ша бiю'ще слуги^ страстоте'рпч_ескiя
плw'ти, о_у=труди'ся и= мучи'тель, томле'нiя и=зыску'я: но
_о='нъ до'блественнjь терпя'ше, красу'яся ра'нами, jа=`же за
любо'вь под\ъя'тъ гд\са своегw`.

%<К%>о'ль стра'шно же и= сла'вно w= хр\стjь`
сопротивле'нiе твое`, _е=му'же о_у='бw почуди'шася племена`,
w=брjь^тшаяся на по'двизjь, и= похвали'ша терпjь'нiе, пе'рсы
же посрами'шася со i=уд_е'и, студо'мъ w=бо'лкшеся.

%<_О='%>крестъ стоя'ху мнw'жества, зря'ще быва'емое,
сла'вне, и= мучи'тель предсjьдя'ше, тебе` приwбрjьсти`
надjь'яся: по погрjьши` безу'мный тща'нiя, всу'е претя`
непрестра'шному, и= вотще` бiя` а=дама'нта.

%<_Е=%>па'рха sлочести'вагw безу'мному велjь'нiю
руга'яся бж\ственный i=wа'ннъ, пре'лесть w=блича'ше
пе'рсскiя горды'ни, со'лнцу, глаго'ля, не поклоню'ся, тва'ри
су'щи, человjь'кwмъ рабо'тающей, бо'льшему ру'къ бж~iихъ
созда'нiю.

%<Бг~оро'диченъ:%>

%<Г%>орjь` бя'ше соприсносу'щенъ _о=ц~у` и= бг~у, бг~ъ
сло'во, и= съ на'ми бг~ъ и= чл~вjь'къ, бц\де, тобо'ю соше'дъ
къ на'шему смире'нiю, свобожда'я{<::рус>В источнике
<::слав>свобожда'ю. <::рус>Прим. <::лат> оrthlib<::слав>}
w\т кля'твы пра'дjьднiя: тебе' бо ви'дjь патрiа'рхъ i=а'кwвъ
лjь'ствицу нб\сную.

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<Н%>ика'коже поколеба'ша столпа` благоче'стiя,
свирjь'пство повелjьва'ющагw, ниже` па'лицами бi_е'нiя, но
ни ра^ны, ни сме'рть ну'жднjьйшая.

%<_О='%>ку херувi'мску о_у=ма` твоегw` чистота`
о_у=подо'бися: до'лjь бо му'жески терпjь'лъ _е=си`
муч_е'нiя, и= горjь` предстоя'лъ _е=си` вл\дцjь, и='же
посла` тебjь` вjьне'цъ побjьди'тельный.

%<В%>зыгра'шася свjь'тлw му'ченичестiи тогда` ли'кове,
ви'дjьвше твое` дерзнове'нiе, и= прини'кше ку'пнw со
а='гг~лы, неви'димw о_у=крjьпля'ху тя` въ по'двизjь.

%<О_у='%>жа желjь^зная i=wа'ннъ страда'лецъ и=зя'щный
зла'та _о=гw'рлiя вмjьня'еши я=`, и= jа=`же w\т i=уд_е'й
ка'меней м_ета'нiя, степе'ни къ нб\сному ше'ствiю.

%<Бг~оро'диченъ:%>

%<_О=%>бра'знjь руно` гедеw'нъ прiя'тъ w=роше'но, твое`
предвозвjьща'я чу'до: сни'де бо jа='кw до'ждь на руно`,
бц\де, _е=ди'ный w\т тр\оцы во о_у=тро'бу твою` воплоща'емь.

%<Конда'къ, гла'съ д~. Подо'бенъ: В%>ознесы'йся:

%<М%>орску'ю пла'вая пучи'ну ку'плею, w\т восто'ка
тща'лся _е=си` къ сjь'веру: но бг~у призва'вшу тя`, jа='коже
матfе'й мы'тницу, ты' же ку'плю w=ста'вль, и= тому`
послjь'довалъ _е=си` кро'вiю муче'нiя, вре'менными
и=скупи'въ непроходи^мая, и= вjьне'цъ прiя'лъ _е=си`
непобjьди'мый.

%<I='косъ:%>

%<П%>рему'дрый зижди'тель и= вл\дка, и= господи'нъ
вiногра'да мы'сленнагw, jа='коже прест~ы'ми свои'ми о_у=сты^
во при'тчи вiногра'да глаго'летъ: jа='кw во
_е=диныйна'десять ча'съ дjь'лавшымъ подо'бную даде` цjь'ну,
jа='коже и= w\т пе'рвагw дjь'лавшымъ. ны'нjь дjь'лы
и=звjьсти` въ при'тчи кры'емое, i=wа'нна показа'въ свjь'тла
му'ченика, на са'мый о_у=же` послjь'докъ лjь^тнымъ
ты'сящамъ, подо'бнw пе'рвымъ страда'льц_емъ просла'ви
нетлjь'нiемъ, и= и=сцjьле'нiя да'ромъ: вре'менными бо
и=скупи'въ непроходи^мая, и= вjьне'цъ но'ситъ непобjьди'мый.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=ц~_е'въ гд\сь и= бг~ъ, благослове'нъ
_е=си`.

%<П%>риноси^мая ти` страда'нiя, i=wа'нне досточу'дне,
младе'н_ецъ стрjьля^нiя му'жески вмjьня'лъ _е=си`, ра'достнw
поя`: препjь'тый _о=тц_е'въ гд\сь и= бг~ъ, благослове'нъ
_е=си`.

%<Р%>у'ку ча'стw простира'я къ мучи'телю, i=wа'ннъ
глаго'лаше: что` всу'е труди'шися, безсту'дне; му'ки бо
творя` мнjь`, пестра^ w=дjья^нiя, и= сме'рть вjьне'цъ
безсме'ртiя.

%<И='%>стиненъ а='зъ му'ченикъ, и='стиннагw хр\ста` бг~а
на'шегw, страда'лецъ взыва'ше: влеч_е'нiя бо цвjь'ты
благовw'нны вмjьня'ю, и= крw'вныя струи^, ба'ню креще'нiя.

%<Н%>о'щь w\т мен_е` су'дится житiе` _е='же во пло'ти,
i=wа'ннъ любому'дрствоваше: ско'рw о_у='бw про'чее пло'ти
разрjьши' мя соу'за, да jа='же со хр\сто'мъ жи'знь
наслjь'дую.

%<Бг~оро'диченъ:%>

%<Р%>и'торствующiй я=зы'къ безгла'сенъ и= недви'жимь,
и='же w= тебjь` зри'мъ, бг~ора'дованная: не и='мать бо
пости'гнути непостижи'магw зача'тiя неизрече'нное рожде'нiе.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте, дjьла`, и= превозноси'те _е=го` во
вся^ вjь'ки.

%<О_у=%>блажи'ша тя` цари`, благослови'ша тя`
святи'тели, слы'шаще твое` му'жественное терпjь'нiе, и= ко
хр\сту` хода'тая стяжа'вше тя`: и= ны'нjь приходя'ще
честны^мъ твои^мъ моще'мъ покланя'ются.

%<Ш%>ата'шася и=ногда` jа=зы'цы съ людьми`
законопресту'пными, на хр\ста` и= гд\са поуча'ющеся
тщ_е'тная, и= ны'нjь собра'шася, пе'рсы о_у='бw i=wа'нна
влача'ще, i=уд_е'и же закала'юще.

%<Jа='%>тъ бы'сть тобо'ю и= о_у=держа'нъ, и= до конца`
низложе'нъ sмi'й безпло'тный во пло'ти твои'мъ терпjь'нiемъ.
и= тогw` крjь'пость о_у=гасе`, и= лю'тое мучи'тельство,
хр\сту` въ пло'ть w=бо'лкшуся.

%<Х%>валя'ся jа='звами хр\сто'выми, къ вjь^чнымъ
восте'клъ _е=си`_о=би'телемъ, въ багряни'цу
w=дjь'янъ, му'чениче, w\т крове'й твои'хъ w=багре'ную, и=
свjь'тлw цр~ю` си'лъ предстои'ши, съ му'ченики лику'я.

%<Бг~оро'диченъ:%>

%<И=%>са'iи о_у='гль дре'вле по'сланъ бы'сть, клеща'ми
носи'мь w\т серафi'ма, каса'ющся тому`, и= грjьхи`
w=ставля'ющь: клеща' же ты` _е=си`, дв~о, бж\ственный
о_у='гль носи'вшая, во w=ставле'нiе грjьхw'въ
человjь'честву.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, чи'стая
приснодв~о.

%<В%>о'инъ и='стинный хр\сто'ва проповjь'данiя бы'лъ
_е=си`, i=wа'нне, и= ле'сти потреби'тель безбо'жiя. тjь'мже
и= ны'нjь моли'твами твои'ми потреби` ва'рварское воста'нiе,
во'инству на'шему подъ но'ги сiе`, сла'вне, низлага'я.

%<А='%>ще и= разсjь'яни бы'ша сщ~_е'нныя твоя^ плw'ти,
му'дре, а='ще и= крw'ви и=злiя'шася, но побjьди'т_ельная на
тебjь` преидо'ша. тjь'мъ на на'съ востаю'щихъ си'лою твое'ю
посрами`, и= во'инство на'ше jа=ви` побjьди'теля.

%<Л%>у'къ сокруши` нечести'выхъ, во'ине непобjьди'ме,
непра'веднw дви'жимый на твое` достоя'нiе, _е='же себjь`
и=збра'лъ _е=си` возлюби'въ, и= _о=те'чество на'ше
о_у=тверди`: да и= мы` ти'хw и= ми'рнw препро'водимъ
жи'тельство.

%<Ю='%>же жела'хомъ па'мять свjьтоза'рную твою` и=
честну'ю, прiя'хомъ и= w=блобыза'хомъ ра'дующеся ду'хомъ, и=
и=гра'юще мо'лимся, блаже'нне: мjь'сто сiе` и= лю'ди,
и=дjь'же и=зво'ли сла'витися, сохраня'й невре'днw, со
_о=те'чествомъ на'шимъ.

%<Бг~оро'диченъ:%>

%<_Е=%>го'же пр\оро'цы провозвjьсти'ша вси`
много_обра'знjь,воплоща'ема на'съ ра'ди, тобо'ю
ви'дjьхомъ, бц\де, бг~а на'мъ соверше'нна, и=збавля'ющаго
человjь'ки w\т кля'твы пра'дjьднiя: мы' же твои'ми
моли'твами вjь'чныя гее'нны да и=зба'вимся.

%<Свjьти'ленъ. Подо'бенъ: П%>ло'тiю о_у=сну'въ:

%<С%>вjь'ту невече'рнему предстоя`, блаже'нне, съ
му'ченическими ли^ки, воспjьва'ющыя тя` въ па'мяти твое'й
w\т и=скуше'нiя спаса'й моли'твами твои'ми.

%<Два'жды.%>

%<Сла'ва, и= ны'нjь, бг~оро'диченъ.%>

%<Н%>езаходи'магw свjь'та носи'ло, приснодjь'во,
просвjь'щшагw сjьдя'щихъ во тмjь` невjь'дjьнiя пре'лести,
w=зари` и= на'мъ грjь^шнымъ свjь'тъ сн~а твоегw`.

%<Н%>а хвали'техъ, Вся'кое дыха'нiе: поста'вимъ стiхи`
д~: и= пое'мъ стiхи^ры, гла'съ а~. Подо'бенъ: Всехва'льнiи
му'ч_еницы:

%<П%>рехва'льне i=wа'нне, * тебе` ни свирjь'пство
мучи'теля, * ни слове'съ ласка^нiя, * ни му'къ прещ_е'нiя, *
ни гw'рькая бi_е'нiя, w\т хр\ста` w\тторго'ша, * _е=го'же
w\т младе'нства возлюби'лъ _е=си`: * _е=му'же и= моли'ся, *
дарова'ти душа'мъ на'шымъ ми'ръ и= ве'лiю ми'лость.

%<Два'жды.%>

%<М%>нjь` ничто'же сладча'йше, * ниже`
предпочте'ннjьйше, * i=wа'нне, глаго'лалъ _е=си` му'чащымъ,
* ни сла'ва преходя'щая, * ни бога'тство тлjь'нное, * па'че
хр\ста` нб\снагw цр~я`: _е=го'же моли`, * дарова'ти душа'мъ
на'шымъ ми'ръ * и= ве'лiю ми'лость.

%<_О='%>бразъ бы'сть му'ченичеству въ лjь'тjьхъ
послjь'днихъ, * благоро'днjьйшiй му'ченикъ, * къ ре'вности
распала'я * ду'шы боголюбе'зныхъ * страда'нiй свои'хъ
сла'вою пребога'тою: хр\сту' же мо'лится, * дарова'ти
душа'мъ на'шымъ ми'ръ * и= ве'лiю ми'лость.

%<Сла'ва, гла'съ в~:%>

%<П%>рiиди'те, мучениколю'бцы, наслади'мся мы'сленнw
духо'вныя дне'сь трапе'зы, ю='же на'мъ предложи` му'ченикъ
i=wа'ннъ, _е=я'же и= а='гг~ли наслажда'ются, по ре'кшему
пр\оро'ку:хлjь'бъ а='гг~льскiй jа=де`. съ ни'миже
и= ду'хомъ водворя'ется, и= на'мъ про'ситъ w\т сп~са хр\ста`
грjьхw'въ w=ставле'нiя, тогw` честну'ю па'мять
соверша'ющымъ.

%<И= ны'нjь, бг~оро'диченъ:%>

%<Славосло'вiе вели'кое, и= _е=кт_енiи`, и= w\тпу'стъ.%>

%<На лiтургi'и, блаж_е'нна, пjь'снь г~, и= s~-я.
Прокi'менъ: В%>озвесели'тся пра'ведникъ w= гд\сjь, и=
о_у=пова'етъ на него`. %<Стi'хъ: О_у=%>слы'ши, бж~е, гла'съ
мо'й, внегда` моли'тимися къ тебjь`. %<А=п\столъ ко
_е=фесе'_емъ, зача'ло сл~г. А=ллилу'iа, гла'съ д~:
В%>оззва'ша пра'веднiи, и= гд\сь о_у=слы'ша и=`хъ.
%<_Е=v\глiе матfе'а, зача'ло л~s. Прича'стенъ: В%>ъ па'мять
вjь'чную:
