---
вечерня:
   отпустительно:
      тропарь:
         глас: 4
         текст: 'Яко девственника предивна / и мученика непоколебима, / блаженнаго
            страдальца, / на бесы власть приемшаго, / Конона песньми восхвалим / и к нему
            возопиим: / моли Христа Бога, // да спасет души наша.'
      молитва:
       - Святый мучениче Кононе! Призри с небеснаго чертога на требующих твоея помощи
         и не отвергни прошений наших, но, яко присный благодетель и ходатай наш, моли
         Христа Бога, да, человеколюбив и многомилостив сый, сохранит нас от всякаго
         лютаго обстояния: от труса, потопа, огня, меча, нашествия иноплеменников и междоусобныя
         брани. Да не осудит нас грешных по беззаконием нашим, и да не во зло обратим
         благая, даруемая нам от Всещедраго Бога, но во славу святаго имене Его и в прославление
         крепкаго твоего заступления. Да молитвами твоими даст нам Господь мир помыслов,
         воздержание от пагубных страстей и от всякия скверны и да укрепит во всем мире
         Свою Едину Святую, Соборную и Апостольскую Церковь, юже стяжал есть честною
         Своею Кровию. Молися прилежно, святий мучениче, да благословит Христос Бог державу,
         да утвердит во святей Своей Православней Церкви живый дух правыя веры и благочестия,
         да вси члены ея, чистии от суемудрия и суеверия, духом и истиною покланяются
         Ему и усердно пекутся о соблюдении Его заповедей, да мы вси в мире и благочестии
         поживем в настоящем веце и достигнем блаженныя вечныя жизни на небеси, благодатию
         Господа нашего Иисуса Христа, Емуже подобает всякая слава, честь и держава со
         Отцем и Святым Духом, ныне и присно и во веки веков. Аминь.
       - О, святый мучениче Кононе! Услышь мольбы наши и приими усердие сердца нашего,
         тебе приносимое. В девстве непорочном с супругою своею до конца дней поживший
         и с нею Крещение и Святые Тайны от Архистратига Божия Михаила получивший. За
         Христа жестоко замученный и кровию своею, за Бога Живаго пролитую, врачевание
         и радость страждущим даровал еси. Не оставь, святый Кононе, преславный мученнче,
         всех исцелявший и всем благотворивший в земной жизни своей, младенцев наших,
         оспенным недугом болеющих, испроси у Господа, да и мимо идет пагуба смертная,
         да преложится печаль наша в радость и да выйдут они невредимы из посланного
         свыше в юный возраст их искушения и, обретя милость пред Господом, сотворившим
         все единым словом Своим, прославят Владыку всех во веки веков. Аминь.
утреня:
   канон:
      кондак:
         глас: 3
         текст: Чистотою яко Ангел / на земли пожив, / отонудуже собеседник Ангелом /
            быти сподобился еси, / и родители ко Христову / познанию привел еси, / и, единаго
            Бога / в Троице исповедав, / пострадал еси до крове, / мучениче Кононе, / моли
            Его непрестанно // о всех нас.
