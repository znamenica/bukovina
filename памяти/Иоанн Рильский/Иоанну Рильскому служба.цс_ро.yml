---
вечерня:
   отпустителен:
      тропарь:
       - глас: 4
         текст: Тело смирив лощением, / душу же возвысив пением, / сосуд явися избран /
            Святому Духу, / Иоанне, отче наш, / в чистоте сердца твоего, / преподобне,
            пожив. / Тем, дерзновение / имея ко Господу, / моли спастися // душам нашим.
       - глас: 1
         текст: Покаяния основание, / прописание умиления, / образ утешения, / духовнаго
            совершения / равноангельное житие твое / бысть, преподобне. / В молитвах убо
            и в пощениих / и в слезах пребывавый, / отче Иоанне, / моли Христа Бога //
            о душах наших.
      молитва:
       - Земная звездо чудесная, яже от предел Средца града возсиявшая, и свещниче живьй,
         иже всю землю Болгарскую светом правды Божия осияваяй, предивный в постницех
         угодниче Божий, отче Иоанне, преподобных убо радование, Церкве Болгарския украшение,
         веры Православныя крепкое утверждение, скорый помощниче к тебе с верою и любовию
         притекающим и великий пред Господем о всех нас предстателю! Приими, преблаженне,
         моления наша и умоли Христа Бога нашего, яко да вси, тобою невидимо охраняеми и
         союзом братския любве связуеми, людие словенстии в мире пребывают и благочестии,
         и да избавит их Господь от враг видимых и невидимых, от нашествия иноплеменник,
         от недуга и глада, от всякия скорби и всякаго зла. Предстоящим же зде и молящимся
         пред честною ракою мощей твоих испроси, преподобне, у Господа нашего Иисуса Христа
         вся, яже ко спасению прошения, да вси с тобою непрестанно прославляем всесвятое
         Имя Отца и Сына и Святаго Духа, ныне, и присно, и во веки веков. Аминь.
       - О преподобне отче Иоанне, угодниче Господень преизрядный, теплый наш заступниче и
         везде в скорбех скорый помощниче! Помозй мне, грешному и унылому, в настоящем сем
         житии и умоли Господа Бога даровати ми оставление всех моих грехов, елико согреших
         от юности моея во всем житии моем делом, словом, помышлением и всеми моими чувствы.
         И во исходе души моея помози ми, окаянному, и умоли Господа Бога, всея твари Содетеля,
         избавити мя воздушных мытарств и вечнаго мучения, да всегда прославляю Отца и Сына и
         Святаго Духа и твое милостивное предстательство, и ныне, и присно, и во веки веков.
         Аминь.
утреня:
   канон:
      кондак:
       - глас: 8
         текст: 'Ангельскому житию / поревновав, преподобне, / вся земная оставив, / ко Христу
            притекл еси / и, Того заповедьми ограждался еси, / явился еси столп непоколебимь /
            от вражиих нападений. / Тем зовем ти: / радуйся, отче Иоанне, // светило пресветлое.'
       - глас: 2
         текст: В молитвах бодренно не усыпая / и в пениих непрестанных / Ангелом подобяся, / в
            гроб вшел еси, / тленную жизнь оставив, / и к Небеси прешел еси / на нетление, Иоанне
            отче, / от смерти бо к животу вечному / тя пресели Христос Бог, // яко Своего угодника.
       - глас: 2
         текст: Молящим тя теплейший заступниче / и просящим скорейший послушателю, / преподобне
            отче Иоанне, / приими моление наше / и Христа умоли / помиловати нас, // Единаго
            Преблагаго и Многомилостиваго.
       - глас: 6
         текст: Благодатию Божиею / нас обогатил еси / и делы благими известил еси, / званием явися,
            Иоанне, угодник / Христа Бога. / В молитвах и постех дарований / Божия Духа исполнися /
            и бысть недугом прогонитель // и заступник душам нашим.
