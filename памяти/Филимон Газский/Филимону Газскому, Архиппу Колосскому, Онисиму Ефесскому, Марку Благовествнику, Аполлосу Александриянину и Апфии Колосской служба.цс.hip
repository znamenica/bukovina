<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~в-й де'нь.%>

%<Ст~а'гw а=п\сла фiлимw'на, и= и=`же съ ни'мъ:%>

%<И= ст~а'гw благовjь'рнагw вели'кагw кня'зя мiхаи'ла
jа=росла'вича тферска'гw.%>

%<С%>лу'жба _е=гw` пи'сана по се'й слу'жбjь.

%<Стiхи^ры пра'здника, гла'съ и~. Подо'бенъ: _W%>
пресла'внагw чудесе`!

%<_W%> пресла'внагw чудесе`, * предпису'ется ны'нjь *
бу'дущее неизрече'нное, * во _о='бразjьхъ дне'сь ви'димыхъ
разумjьва'емая: * свjь'тъ бо мi'ру бж\ственный возсiя'вши, *
невjьстоприво'дится ко ст~о'му хра'му. * ю='же восхва'лимъ,
jа='кw хра'мъ бж~iй пресвjь'тлый, * ст~ы'й и= свjьтоза'рный,
* свjьтода'теля хр\ста`.

%<В%>ои'стинну нача'токъ благопрiя'тенъ * i=wакi'мъ
му'дрый * со а='нною принесо'ша * и=зво'лившему бж\ственный
пло'дъ да'ти и=`мъ * бг~о_отрокови'цу дв~у марi'ю jа='вjь, *
_е='юже печа'ли w\тгна'ся до'лгъ. * ю='же воспои'мъ
благоче'стнw веселя'щеся, * ра'дости бо хода'таица * бы'сть
всему` мi'ру сiя`.

%<Г%>ряди'те, та'инственнw стеце'мся, * и= предначне'мъ
ны'нjь, * свjьща'ми вjь'ры о_у=краша'еми, * дв~ы
предше'ствiе: * во хра'мъ бо сла'внw вхо'дитъ бж~iй, *
w=бручена` хр\сту` всjь'хъ цр~ю`. * _е=я'же пра'зднуемъ
кра'сное торжество`, * бг~олjь'пнw вси` о_у=чрежда'ющеся *
вхожде'нiемъ тоя`.

%<Ст~ы^мъ стiхи^ры, гла'съ в~. Подо'бенъ: _Е=%>гда` w\т
дре'ва:

%<Р%>озга` лозы` жи'зненныя, сла'вный фiлимw'не, сы'й,
вiно` и=ска'палъ _е=си` бж\ственнагw позна'нiя су'щымъ въ
болjь'зни души`: и= сердца` возвесели'лъ _е=си`, сjь^тующая
ле'стиw=мраче'нiемъ, и= w=держи^мая тмо'ю
i=дwлонеи'стовства, тjь'мже веселя'щеся па'мять твою`
бг~оза'рную торжеству'емъ.

%<Г%>ра'дъ тя` га'зскiй почита'етъ, свjь'тъ позна'нiя,
бл~же'нне, тобо'ю о_у=зрjь'въ: колосса'_е же бж\ственное
твое` тjь'ло, jа='коже бога'тство и=му'ще, w=б\ъе'млютъ
врач_ева'нiя, и= и=сточа'ющу бл~года'ть всегда`. тjь'мже
соверша'ющiи па'мять твою` сохраня'емся w\т бjь'дъ,
фiлимо'не сла'вне, моли'твами твои'ми.

%<В%>jь'рою, со а=пфi'ею честно'ю, а=рхi'ппа, му'драго
i=ера'рха восхва'лимъ, пою'ще фiлимw'на и= _о=ни'сiма,
свящ_е'нны бг~опроповjь'дники, честны^я о_у=чи'тели, ле'сть
многобо'жну и=скорени'вшыя сло'вомъ, и= насади'вшыя всjь^мъ
зна'нiе и='стины, чту'щымъ тjь'хъ благоче'стнw па'мять
всегда`.

%<Сла'ва, и= ны'нjь, гла'съ а~:%>

%<Д%>а ра'дуется дне'сь нб~о свы'ше, и= _о='блацы
весе'лiе да кропя'тъ w= sjьлw` пресла'вныхъ вели'чiихъ бг~а
на'шегw: се' бо две'рь, на восто'ки зря'щая, ро'ждшися w\т
непло'дове безпло'дныя по w=бjьтова'нiю, и= бг~у w=свяще'нна
бы'вши въ жили'ще, дне'сь въ хра'мъ, jа='кw непоро'чное
приноше'нiе, приво'дится. да ра'дуется дв~дъ, бряца'я въ
гу'сли: приведу'тся, рече`, цр~ю` дjь^вы въ слjь'дъ _е=я`,
бли^жняя _е=я` приведу'тся, вну'трь ски'нiи бж~iя, вну'трь
w=чисти'лища _е=гw`, воспита'тися въ жили'ще пре'жде вjь^къ
w\т _о=ц~а` нетлjь'ннw ро'ждшагwся, во спасе'нiе ду'шъ
на'шихъ.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>не'сь _псало'мски * собо'ръ дjь'вственныхъ, *
свjьщы` вже'гше, * свjь'тлw предхо'дятъ * _е=ди'нjьй
всенепоро'чнjьй.

%<Стi'хъ: П%>риведу'тся цр~ю` дjь^вы во слjь'дъ _е=я`,
и='скр_еннiя _е=я` приведу'тся тебjь`.

%<Г%>о'ру разу'мную, * и= трапе'зу бж\ственную, * мо'стъ
ста'мну, * пр\оро'че, прiими`, * _е=ди'ну всенепоро'чную.


%<Стi'хъ: П%>риведу'тся въ весе'лiи и= ра'дованiи,
введу'тся въ хра'мъ цр~е'въ.

%<Д%>в_е'ри ст~и'лища w\тве'рзъ, * заха'рiе пр\оро'че, *
прiими` и='стиннw * бж~iю мт~рь, * и= _е=ди'ну приснодв~у.

%<Сла'ва, и= ны'нjь, гла'съ то'йже: Самогла'сенъ:%>

%<Д%>не'сь въ хра'мъ приво'дится всенепоро'чная дв~а, во
_о=би'телище всецр~я` бг~а, и= всея` жи'зни на'шея
пита'теля. дне'сь чистjь'йшая ст~ы'ня, jа='кw
трилjь'тствующая ю='ница, во ст~а^я ст~ы'хъ вво'дится. то'й
возопiи'мъ, jа='кw а='гг~лъ: ра'дуйся, _е=ди'на въ жена'хъ
бл~гослове'нная.

%<Тропа'рь а=п\слwвъ, гла'съ г~:%>

%<А=%>п\сли ст~i'и, моли'те ми'лостиваго бг~а, да
прегрjьше'нiй w=ставле'нiе пода'стъ душа'мъ на'шымъ.

%<Сла'ва, и= ны'нjь, пра'здника.%>



%<На о_у='трени, на Б%>г~ъ гд\сь, %<тропа'рь пра'здника,
два'жды.%>

%<Сла'ва, а=п\слwвъ: И= ны'нjь, пра'здника.%>

%<По а~-й стiхосло'вiи, сjьда'ленъ, гла'съ а~. По\д:
К%>а'мени запеча'тану:

%<В%>осхвали'те дjь^вы, ма'т_ери пра'зднуйте, лю'дiе
славосло'вите, свяще'нницы благослови'те преч\стую мт~рь
бж~iю: пло'тiю бо младе'нствующи пре'жде, во хра'мъ
принесе'ся, jа='кw хра'мъ бж~iй ст~jь'йшiй. тjь'мже,
пра'здникъ духо'вный соверша'юще, воспои'мъ ю=`, jа='кw
предста'тельницу ро'да человjь'ческагw.

%<Сла'ва, и= ны'нjь, то'йже.%>

%<По в~-й стiхосло'вiи, сjьда'ленъ, гла'съ д~. По\д:
С%>ко'рw предвари`:

%<Д%>в~де, пред\ъиди` въ хра'мъ бж~iй, и= ра'дуяся
прiими` цр~и'цу на'шу, и= то'й возопi'й: вни'ди, гп\сже`, въ
хра'мъ цр~е'въ, вни'ди, _е=я'же сла'ва покрове'ннw
разумjь'ется, и=зъ нея'же хо'щетъ и=сточи'тися на'мъ всjь^мъ
свjь'тъ хр\сто'съ.

%<Сла'ва, и= ны'нjь, то'йже.%>

%<Канw'на пра'здника, со i=рмосо'мъ на и~: и= ст~ы'хъ на
д~.%>

%<Канw'нъ пра'здника.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` вхожде'нiе.

%<П%>рему'дрости, преч\стая, тя` сокро'вище вjь'мы, и=
благода'ти точа'щую и=сто'чникъ приснотеку'щiй ра'зума,
про'симъ: твоя^ ка^пли w=дожди`, вл\дчце, _е='же воспjьва'ти
тя` при'снw.

%<П%>ревы'шши, преч\стая, нб~съ бы'вши, хра'мъ и=
пала'та, въ хра'мъ бж~iй возложи'лася _е=си`, тому`
о_у=гото'ватися въ бж\ственное жили'ще прише'ствiя _е=гw`.

%<С%>вjь'тъ возсiя'вши бц\да благода'ти, вся^
просвjьти`, и= совокупи` пресвjь'тлое _е=я` о_у=краси'ти
торжество` пjь'сньми: прiиди'те, къ не'й стеце'мся.

%<Д%>ве'рь сла'вная, пw'мыслы непроходи'мая, дв_е'ри
w\тве'рзши хра'ма бж~iя, ны'нjь повелjьва'етъ на'мъ
совше'дшымъ, бж\ственныхъ _е=я` чуде'съ наслади'тися.

%<Канw'нъ ст~ы'хъ, _е=гw'же краегране'сiе:%>

%<Х%>р\ста` лю'бяща просла'влю тя`, фiлимw'не.
%<Творе'нiе i=w'сифово.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у,
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<Л%>икоходя` ра'достнw нб\сная, священнодjь'телю,
сел_е'нiя, благода'ть пода'ждь ми`, святу'ю твою` па'мять
бж\ственнw воспjьва'ющему: ты' бо просла'вился _е=си`.

%<С%>труя'ми твои'хъ слове'съ сердца` напои'въ, дjь'лати
нб\сная, блаже'нне, разумjь^нiя пригото'валъ _е=си` вjь'рою,
а=п\сле фiлимw'не досточу'дне.

%<С%>щ~еннодjь'йствуя свяще'нное _е=v\глiе, сiя^нiи дх~а
ду'шы просвjьти'лъ _е=си`, и=зба'вивъ w\т тмы`
i=дwлонеи'стовства, му'дре а=п\сле.

%<Бг~оро'диченъ:%>

%<Т%>я` пр\оро'кwвъ дре'вле бж\ственное собра'нiе,
многови'дными, ч\стая, _о='бразы, и=здале'ча проначерта`
и='стиннw _е=ди'ну, вл\дку поро'ждшую.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ честнjь'мъ вхожде'нiи твое'мъ вjьнц_е'въ
сла'вы сподо'би.

%<Н%>евjьстокраси'тель дне'сь jа=ви'ся, кра'сный дв~ы
хра'мъ и= черто'гъ, прiе'мь w=душевле'нный черто'гъ бж~iй,
ч\стую и= непоро'чную, и= свjьтлjь'йшую всея` тва'ри.

%<Д%>в~дъ предначина'я ликова'нiе, и=гра'етъ и=
ликовству'етъ съ на'ми, и= цр~и'цу зове'тъ тя` о_у=кра'шену,
преч\стая, предстоя'щу, всеч\стая, въ хра'мjь цр~ю` и= бг~у.

%<И=%>зъ нея'же преступле'нiе произы'де дре'вле ро'ду
человjь'ческому, и=зъ тоя` и=справле'нiе и= нетлjь'нiе
процвjьте`, бц\да дне'сь приводи'ма въ до'мъ бж~iй.

%<И=%>гра'ютъ а='гг~льская вw'инства, и= всjь'хъ
человjь^къ мно'жество: и= предъ лице'мъ, преч\стая,
предтеку'тъ твои'мъ дне'сь свjьщенw'сицы зову'ще,
вели'ч_ествiя твоя^ въ дому` бж~iи.

%<И='нъ. I=рмо'съ:%>

%<О_у=%>тверди` на'съ въ тебjь`, гд\си, дре'вомъ
о_у=мерщве'й грjь'хъ, и= стра'хъ твои` всади` въ сердца`
на'съ пою'щихъ тя`.

%<С%>тра^сти хр\стw'вы и= воста'нiе проповjь'дуя,
воздви'гнулъ _е=си` jа='кw w\т гро'ба невjь'рiя и=
ме'ртвости человjь'ки, фiлимw'не достосла'вне.

%<_О=%>ни'сiма бж\ственнаго и= фiлимw'на, а=пфi'ю и=
а=рхi'ппа, sвjь'зды, просвjьща'ющыя концы`, свяще'нными
пjьснопjь'ньми восхва'лимъ.

%<О_у=%>ма` зри'тельное w=чи'стивше, бж\ственнагw
получи'стебг~овидjь'нiя, и= сердца` возврати'сте
заблу'ждшыя къ зна'нiю, свяще'ннjьйшiи.

%<Бг~оро'диченъ:%>

%<Jа='%>вльшися, ч\стая и= всенетлjь'нная, прiя'ла
_е=си` во о_у=тро'бjь бг~а сло'ва, w=чи'стившаго _е=стество`
на'ше, w=скве'рншееся, дв~о, грjьхопаде'нiемъ.

%<Конда'къ а=п\столwвъ, гла'съ в~. Подо'бенъ: В%>ы'шнихъ
и=щя`:

%<Jа='%>кw sвjь'зды всесвjь^тлыя просвjьща'ющыя концы`,
а=п\слы хр\сто'вы восхва'лимъ, фiлимw'на сла'внаго, и=
а=рхi'ппа свяще'ннаго, и= _о=ни'сiма, и= ма'рка и=
а=поллw'са, съ ни'миже и= а=пфi'ю всему'друю, вопiю'ще:
моли'те непреста'ннw w= всjь'хъ на'съ.

%<Та'же сjьда'ленъ, гла'съ и~. Подо'бенъ:
П%>рему'дрости:

%<Р%>а'ломъ сло'ва добродjь'лая w=ляденjь^вшая сердца`,
священнодjь'телю, бж\ственное позна'нiе дjь'лати
пригото'валъ _е=си`, и= низложи'въ i='дwльскiя хра'мы,
созда'лъ _е=си` цр~кви, бл~же'нне, въ сла'ву созда'теля
твоегw`. тjь'мже соше'дшеся святу'ю твою` па'мять,
фiлимw'не, сла'вимъ священнопросвjьща'еми, и= согла'снw
вопiе'мъ ти`: моли` хр\ста` бг~а, грjьхw'въ w=ставле'нiе
дарова'ти чту'щымъ любо'вiю святу'ю па'мять твою`.

%<Сла'ва, и= ны'нjь, пра'здника, гла'съ то'йже.%>

%<Подо'бенъ: П%>овелjь'нное та'йнw.

%<Д%>а ра'дуется дв~дъ пjьснопи'сецъ, и= да
ликовству'етъ i=wакi'мъ со а='нною, jа='кw пло'дъ ст~ы'й
и=зъ ни'хъ произы'де, марi'а свjьтоно'сная, бж\ственная
свjьща`, и= ра'дуется, входя'щи въ хра'мъ: ю='же и= зря`
благослови` варахi'инъ сы'нъ, и= ра'дуяся взыва'ше:
ра'дуйся, чу'до всемi'рное.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы
воплоще'нiя теб_е` вы'шнягw, пр\оро'къ а=вваку'мъ
о_у=смотря'я, зовя'ше: сла'ва си'лjь твое'й, гд\си.

%<Д%>ве'рь непрохо'дную, бж~iй до'мъ прiе'мля дне'сь,
преста'ти сотвори` вся'кой слу'жбjь зако'нной, jа='кw
и='стиннw jа=ви'ся, зовы'й, су'щымъ на земли` и='стина.

%<Г%>ора` присjь'нная, ю='же прови'дjь дре'вле
а=вваку'мъ, предпроповjь'да вну'трь вмjьсти'вшуюся въ
нехо'дныхъ хра'ма, добродjь'т_ели процвjь'тши, и=
покрыва'етъ концы`.

%<В%>и'дjьвши пресла^вная вся` земля`, стра'нныя же и=
ди^вныя в_е'щи, ка'кw дв~а, w\т а='гг~ла пи'щу прiе'млющи,
_о='бразы строе'нiя но'ситъ.

%<Х%>ра'мъ и= пала'та, и= нб~о w=душевле'нное
jа='вльшися, бг~оневjь'сто цр~е'ва, въ хра'мъ зако'нный
приводи'ма дне'сь, тому` соблюда'ема, преч\стая.

%<И='нъ. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и=
о_у=жасо'хся: до мен_е' бо и='деши, мене` и=щя`
заблу'ждшаго. тjь'мъ мно'гое твое` снизхожде'нiе, _е='же на
мя`, прославля'ю, многоми'лостиве.

%<В%>jь'триломъ кр\ста` вперя'емь, преплы'лъ _е=си`
небу'рнw лю'тую пучи'ну, и=скуше'нiй житiя`, блаже'нне,
мнw'гiя о_у=пра'вивъ пла'вающыя къ спасе'нiя приста'нищу
бж\ственною благода'тiю.

%<С%>вjьти^ла свjьтоза^рная предлага'етъ бж\ственный
гра'дъ колосса'йскiй: свяще'ннаго а=рхi'ппа, фiлимw'на же и=
а=пфi'ю jа='вjь, и= _о=ни'сiма сла'внаго, просвjьща'ющыя
мi'ра концы`.

%<Б%>ж\ственная рjька` воскипjь` въ се'рдцjь твое'мъ,
бг~оглаго'ливе, и= рjь'ки о_у=ста'ви, и= теч_е'нiя
безбо'жiя, ду'шы же и=ста'явшыя зно'емъ невjь'дjьнiя,
напои` благода'тiю, сла'вне.

%<Бг~оро'диченъ:%>

%<П%>ою' тя, и='стиннw всепjь'тая, препjь'таго бг~а
сло'ва преесте'ственнw роди'вшую, и= молю'ся, смире'нныя
моея` души` и=сцjьли'ти неду'ги, jа='кw блага` су'щи,
бг~оневjь'стная.

%<Пjь'снь _е~. I=рмо'съ:%>

%<О_у=%>жасо'шася вся'ч_еская въ ч\стнjь'мъ вхожде'нiи
твое'мъ: ты' бо,неискусобра'чная дв~о, вну'трь
вошла` _е=си` въ хра'мъ бж~iй, jа='коже ч\стjь'йшiй хра'мъ,
всjь'мъ воспjьва'ющымъ тя` ми'ръ подава'ющая.

%<С%>вяще'нiе сла'вное и= свяще'нное возложе'нiе дне'сь
преч\стая дв~а, возложи'вшися въ хра'мъ бж~iй, всецр~ю`
на'шему, бг~у _е=ди'ному въ жили'ще соблюда'ется, jа='кw
вjь'сть са'мъ.

%<Д%>обро'ту, преч\стая, души` твоея` зря` нjь'когда
вjь'рою заха'рiа возопи`: ты` _е=си` и=збавле'нiе, ты`
_е=си` всjь'хъ ра'дость: ты` _е=си` воззва'нiе на'ше,
_е='юже невмjь'стный вмjьще'нъ мнjь` jа=ви'тся.

%<_W%> па'че о_у=ма` чуде'съ твои'хъ, всеч\стая.
стра'нное твое` рж\ство` _е='сть, стра'ненъ _о='бразъ
возраще'нiя твоегw`, стра^нна и= пресла^вна твоя^,
бг~оневjь'сто, вся^, и= человjь^ки несказа^нна.

%<С%>вjь'щникъ многосвjь'тлый су'щи, бг~оневjь'сто,
дне'сь возсiя'ла _е=си` въ дому` гд\сни, и= w=заря'еши ны`
честны'ми дарова^нiи, ч\стая, чуде'съ твои'хъ, бц\де
всепjь'тая.

%<И='нъ. I=рмо'съ:%>

%<С%>вjь'та пода'телю, и= вjькw'въ тво'рче, гд\си, во
свjь'тjь твои'хъ повелjь'нiй наста'ви на'съ: ра'звjь бо
теб_е` и=но'гw бо'га не зна'емъ.

%<Н%>еду'гующыя ви'дя w=струпле'нiемъ sлы'хъ, сла'вне,
и= дjь'тельнымъ твои'мъ сло'вомъ и=сцjьли'лъ _е=си`,
фiлимw'не, и=ногда`, i=дwлонеи'стовствомъ лю'тjь
бjь'дствующыя.

%<С%>паси'т_ельныя пути^, заблу'ждшымъ лю'тjь, показа'лъ
_е=си`, jа='кw неле'стный путево'ждь, фiлимw'не, _е=ди'нъ
пу'ть хр\ста` возлюби'ти, ди'внw путево'дствилъ _е=си`.

%<П%>ое'тъ свjь'тлый пра'здникъ колосса'йская честна'я
дне'сь ра'достнw хр\сто'ва цр~ковь, бж\ственнаго а=рхi'ппа,
и= бг~оглаго'ливаго чту'щи фiлимw'на.

%<Бг~оро'диченъ:%>

%<В%>л\дчце, спаси' ны w=бурева'_емыя лю'тымъ
волне'нiемъ и=скуше'нiй, и= некро'ткихъ ва'рварскихъ
нахожде'нiй, и= де'мwнскихъ лю'тыхъ навjь'тwвъ.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<В%>ся'ч_еская нося'й глаго'ломъ, моли'тву пра'ведныхъ
о_у=слы'ша: тjь'мже непло'дныя разрjьши'лъ _е=си` неду'гъ,
jа='кw бл~гоутро'бенъ, ра'дости вино'вную си^мъ дарова`.

%<С%>каза'ти хотя` гд\сь jа=зы'кwмъ свое` спасе'нiе,
неискусобра'чную ны'нjь w\т человjь^къ прiя'тъ, примире'нiя
зна'менiе и= w=бновле'нiя.

%<Jа='%>кw до'мъ су'щи благода'ти, въ не'мже сокрw'вища
лежа'тъ неизрече'ннагw бж~iя строе'нiя, всеч\стая, въ
хра'мjь причасти'лася _е=си` нетлjь'нныя сла'дости.

%<Д%>iади'му тя` ца'рскую прiе'мъ хра'мъ, бг~оневjь'сто,
просвjьща'шеся, и= подступа'ше лу'чшымъ, предрече'нныхъ зря`
на тебjь` сбытiе`.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<Н%>б~о jа=ви'лся _е=си`, всjь^мъ вjьща'я сла'ву
спаси'тельную, теб_е` просла'вльшагw, и= о_у=ч~никw'мъ
сочета'вшагw седмодеся'тнымъ, мч~ниче всебога'те.

%<О_у=%>страни'вся _о=те'чества, стра'ннымъ твои'мъ
сло'вомъ о_у=страни'вшыяся бг~а о_у=лови'лъ _е=си`, и=
сiw'на жи'тели, i=ера'рше фiлимw'не, показа'лъ _е=си`.

%<Д%>обродjь'тельми свяще'нными сiя'ющи, и= свjь'тлw
бг~у о_у=гожда'ющи, къ нб~с_е'мъ востекла` _е=си`, со
а='гг~лы а=пфi'а лику'ющи.

%<Бг~оро'диченъ:%>

%<В%>оплоща'ется сло'во во чре'вjь твое'мъ, и= за
бл~гоутро'бiе познава'ется чл~вjь'къ, да бо'га человjь'ка
содjь'лаетъ, _о=трокови'це всенепоро'чная.

%<Конда'къ, гла'съ д~. Подо'бенъ: В%>ознесы'йся:

%<П%>реч\стый хра'мъ сп~совъ, многоцjь'нный черто'гъ и=
дв~а, свяще'нное сокро'вище сла'вы бж~iя, дне'сь вво'дится
въ до'мъ гд\сень, благода'ть совводя'щи, jа='же въ дс~jь
бж\ственномъ, ю='же воспjьва'ютъ а='гг~ли бж~iи: сiя`
_е='сть селе'нiе нб\сное.

%<I='косъ:%>

%<Н%>еизрече'нныхъ бж~iихъ, и= бж\ственныхъ та^инъ зря`
въ дв~jь благода'ть jа=вля'емую, и= и=сполня'ему
jа='вственнw, ра'дуюся, и= _о='бразъ разумjь'ти
недоумjь'юся, стра'нный и= неизрече'нный: ка'кw и=збра'нная,
ч\стая, _е=ди'на jа=ви'ся па'че всея` тва'ри ви'димыя и=
разумjьва'емыя; тjь'мже восхвали'ти хотя` сiю`,
о_у=дивля'юся sjьлw` о_у=мо'мъ же и= сло'вомъ, _о=ба'че
дерза'я проповjь'даю и= велича'ю: сiя` _е='сть селе'нiе
нб\сное.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=ц~_е'въ гд\сь и= бг~ъ, благослове'нъ
_е=си`.

%<С%>е` дне'сь возсiя` конц_е'мъ весна` ра'достная,
просвjьща'ющи на'шя ду'шы, и= помышл_е'нiя, и= о_у='мъ
благода'тiю, торжество'мъ бц\ды дне'сь та'инственнw да
о_у=чреди'мся.

%<Д%>а дароно'сятъ дне'сь вся'ч_еская цр~и'цjь и= мт~ри
бж~iи, нб~о и= земля`, и= а='гг~лwвъ чи'ни, и= человjь'кwвъ
мно'жество, и= да вопiю'тъ: во хра'мъ вво'дится ра'дость и=
и=збавле'нiе.

%<П%>иса'нiе мимотече`, и= w=скудjь` зако'нъ, jа='коже
сjь'нь, и= благода'ти лучи` возсiя'ша, въ хра'мъ бж~iй
вше'дшей тебjь`, дв~о мт~и ч\стая, въ не'мъ бл~гослове'нная.

%<П%>овине'ся рж\ству` твоему`, всеч\стая, jа='кw
творцу` и= бг~у, нб~о и= земля` и= преиспо'дняя, и= вся'къ
я=зы'къ земны'хъ и=сповjь'даетъ, jа='кw гд\сь jа=ви'ся сп~съ
ду'шъ на'шихъ.

%<И='нъ. I=рмо'съ:%>

%<W='%>бразу злато'му, на по'лjь деи'рjь служи'му, трiе`
твои`_о='троцы небрего'ша безбо'жнагw велjь'нiя,
посредjь' же _о=гня` вве'ржени, w=роша'еми поя'ху:
бл~гослове'нъ _е=си`, бж~е _о=ц~ъ на'шихъ.

%<К%>ра^сны твоя^, фiлимw'не, бы'вше честны^я но'зjь,
ст_ези` кро'ткw ше'ствующыя _е=v\глiа, и= всjь^мъ ра^тнымъ
ми'ръ свяще'нный возвjьща'ющыя, и= де'мwнская стремл_е'нiя
запина'ющыя.

%<Т%>вои'хъ слове'съ свjь'томъ га'зянъ глубо'кая тма`
прогна'ся, священнодjь'латель jа='кw свяще'ннjьйшiй, въ
си'хъ бы'лъ _е=си` и=зя'щнjьйшiй, вся^ о_у=па'съ, и=
научи'въ пjь'ти, а=п\сле: бл~гослове'нъ бг~ъ _о=т_е'цъ
на'шихъ.

%<В%>ъ пе'рвыхъ твои'хъ приwбщи'ся до'брыхъ га'зскiй
гра'дъ: тогw' бо jа=ви'лся _е=си` первопресто'льникъ, и=
i=ера'рхъ спаси'тельный, jа='кw священновjьща'тель,
фiлимw'не, вопи'ти повелjьва'я: бл~гослове'нъ бг~ъ _о=т_е'цъ
на'шихъ.

%<В%>озлюби'въ хр\ста` возлюби'вшаго земны^я за
бл~гоутро'бiе, любо'вiю врага` ненави^димыя су'щя, люби'мичи
содjь'ялъ _е=си`, фiлимw'не, бг~а воспjьва'ющыя:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<К%>рjь'пость смире'нныхъ, и= свjь'щникъ свjь'тлый,
бж\ственная трапе'за, гора` и= две'рь непрохо'дная,
пр\сто'лъ бж~iй и= пала'та, же'злъ же а=арw'новъ, и= ста'мна
златоза'рна су'щи, хр\ста` ма'нну жи'зни, дв~о, нося'щи.

%<Пjь'снь и~. I=рмо'съ:%>

%<С%>лы'ши, _о=трокови'це дв~о ч\стая, да рече'тъ
о_у='бw гаврiи'лъ, совjь'тъ вы'шнягw дре'внiй и='стинный,
бу'ди къ прiя'тiю гото'ва бж~iю: тобо'ю бо невмjьсти'мый съ
человjь'ки поживе`. тjь'мъ и= ра'дуяся вопiю`:
благослови'те, вся^ дjьла` гд\сня, гд\са.

%<П%>реч\стый хра'мъ въ до'мъ бж~iй приводя'щи а='нна
и=ногда`, вопiю'щи, съ вjь'рою рече` свяще'ннику: ча'до, w\т
бг~а да'нное мнjь`, прiи'мъ ны'нjь, введи` во хра'мъ
зижди'теля твоегw`, и= ра'дуяся по'й _е=му`: благослови'те,
вся^ дjьла` гд\сня, гд\са.

%<Р%>ече`, ви'дjьвъ, а='ннjь и=ногда` дх~омъ заха'рiа:
жи'зни мт~рь вво'диши и='стинную, ю='же свjь'тлw пр\оро'цы
бж~iи бц\ду проповjь'даша, и= ка'кw хра'мъ вмjьсти'тъ ю=`:
тjь'мъ чудя'ся вопiю`: благослови'те, вся^ дjьла` гд\сня,
гд\са.

%<Р%>аба` бж~iя бы'хъ а='зъ, w\твjьща` а='нна _е=му`,
призыва'юще сего` вjь'рою и= моли'твою, прiя'ти моея`
болjь'зни пло'дъ, по прiя'тiи же рожде'нную привести`
да'вшему ю=`. тjь'мъ зовя` вопiю`: благослови'те, вся^
дjьла` гд\сня, гд\са.

%<З%>ако'нное вои'стинну дjь'ло _е='сть, свяще'нникъ
рече` _е='й, стра'нну же весьма` ве'щь поразумjьва'ю, зря`
приводи'мую въ до'мъ бж~iй, пресла'внw превосходя'щую ст~а^я
благода'тiю. тjь'мъ и= ра'дуяся вопiю`: благослови'те, вся^
дjьла` гд\сня, гд\са.

%<В%>озмога'ю, рече` а='нна _е=му`, зна'ющи, jа=`же
глаго'леши, разумjь'еши бо сiя^ дх~омъ бж~iимъ, jа='снw
jа=`же дв~ы проповjь'далъ _е=си`. прiими` о_у='бw преч\стую
въ хра'мъ созда'теля твоегw`, и= ра'дуяся по'й _е=му`:
благослови'те, вся^ дjьла` гд\сня, гд\са.

%<С%>вjьтоно'сна на'мъ возжже'ся свjьща`, возопи`
свяще'нникъ, ра'дость велича'йшую свjьтя'щи во хра'мjь:
ду'шы пр\оро'ч_ескiя да сра'дуются мнjь`, jа='кw пресла^вная
зря'ще, соверша'_емая въ дому` бж~iи, и= да вопiю'тъ
при'снw: бл~гослови'те, вся^ дjьла` гд\сня, гд\са.

%<И='нъ. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго, и= пла'мень въ ро'су прело'жшаго бг~а, по'йте
дjьла`, jа='кw гд\са, и= превозноси'те во вся^ вjь'ки.

%<С%>ло'во, jа='кw свjьти'льникъ свjь'тлый, возже'нъ въ
твое'мъ се'рдцы нося`, пре'жде о_у=гаш_е'нныя, и= во тмjь`
мно'зjьй лежа'щыя невjь'дjьнiя, сла'вне, къ бг~озна'нiя
воздви'глъ _е=си` дню`.

%<С%>вяще'нное твое` къ бг~у и=зше'ствiе, свяще'нными
возвели'чися провожде'ньми а=п\слwвъ, и=
безпло'тныхъ о_у=мw'въ, и='хже и=мjь'лъ _е=си` на земли`
житiе`, jа='кw священнотаи'нникъ, фiлимw'не бг~оглаго'ливе.

%<М%>v'ро сладково'нное jа='вjь и=ска'павъ свяще'нныхъ
чуде'съ, блаже'нне, w=благово'нилъ _е=си` смы'слы и=
помышл_е'нiя бл~гочести^вымъ, и= стра^сти sлосмра^дныя
w\тгна'лъ _е=си` превознося'щихъ хр\ста`, му'дре фiлимw'не.

%<Jа='%>коже sвjь^зды свjь^тлыя тве'рди, цр~кве при'снw
сiя'юще, ку'пнw а=рхi'ппъ чу'дный, а=пфi'а, фiлимw'нъ и=
_о=ни'сiмъ, помышл_е'нiя на^ша просвjьща'ютъ.

%<Бг~оро'диченъ:%>

%<Н%>о'въ ра'й на'мъ чре'во твое` и='стиннw, ч\стая,
jа=ви'ся, жи'зни дре'во возраща'я, и= о_у=ме'ршыя плодо'мъ
дре'ва, па'ки въ ра'й w=животвори'вши введе`, бц\де.

%<Пjь'снь f~. I=рмо'съ:%>

%<Jа='%>кw w=душевле'нному бж~iю кiвw'ту, да ника'коже
ко'снется рука` скве'рныхъ, о_у=стнjь' же вjь'рныхъ бц\дjь
немо'лчнw, гла'съ а='гг~ла, воспjьва'юще, съ ра'достiю да
вопiю'тъ: и='стиннw вы'шши всjь'хъ _е=си`, дв~о ч\стая.

%<Jа='%>кw пресвjь'тлую, бц\де ч\стая, душе'вныя
чистоты` и=му'щи добро'ту, бл~года'тiю же бж~iею
и=сполня'ема съ нб~се`, свjь'томъ присносу'щнымъ
просвjьща'еши всегда` съ весе'лiемъ вопiю'щыя: и='стиннw
вы'шши всjь'хъ _е=си`, дв~о ч\стая.

%<П%>релета'етъ, бц\де ч\стая, чу'до твое` си'лу
слове'съ: тjь'ло бо въ тебjь` поразумjьва'ю, па'че сло'ва,
тече'нiя грjьхо'внагw непрiя'тно. тjь'мже благода'рственнw
вопiю' ти: и='стиннw вы'шши всjь'хъ _е=си`, дв~о ч\стая.

%<П%>ресла'внw проwбразова'ше, ч\стая, зако'нъ тя`
ски'нiю, и= бж\ственную ста'мну, стра'ненъ кiвw'тъ, и=
катапета'сму, и= же'злъ, хра'мъ неразруши'мый, и= две'рь
бж~iю. тjь'мже науча'ютъ тебjь` зва'ти: и='стиннw вы'шши
всjь'хъ _е=си`, дв~о ч\стая.

%<П%>jьснопоя` тебjь` провозглаша'ше дв~дъ, глаго'ля тя`
дще'рь цр~е'ву, красото'ю добродjь'телей w=десну'ю
предстоя'щую бг~а, ви'дjьвъ тя` о_у=пещре'нну. тjь'мже,
пр\оро'чествуя, вопiя'ше: и='стиннw вы'шши всjь'хъ _е=си`,
дв~о ч\стая.

%<Б%>г~опрiя'тну предзря` соломw'нъ, проповjь'да тя`
_о='дръ цр~е'въ, живы'й и=сто'чникъ запеча'тствованъ, и=зъ
негw'же нему'тная на'мъ произы'де вода`, вjь'рою вопiю'щымъ:
и='стиннw вы'шши всjь'хъ _е=си`, дв~о ч\стая.

%<П%>одае'ши дарова'нiй твою` тишину`, бц\де, души`
мое'й, точа'щи жи'знь тебе` чту'щымъ по до'лгу, сама`
защища'ющи, и= покрыва'ющи, и= соблюда'ющи, вопи'ти тебjь`:
и='стиннw вы'шши всjь'хъ _е=си`, дв~о ч\стая.

%<И='нъ. I=рмо'съ:%>

%<W\т%> бг~а бг~а сло'ва, неизрече'нною му'дростiю
прише'дшаго w=бнови'ти а=да'ма, jа='дiю въ тлjь'нiе па'дшаго
лю'тjь, w\т ст~ы'я дв~ы неизрече'ннw воплоти'вшагося на'съ
ра'ди, вjь'рнiи _е=диному'дреннw пjь'сньми велича'емъ.

%<С%>о свяще'ннjьйшимъ ли'комъ свяще'нныхъ а=п\слъ,
подо'бнw жи'тельствуеши на нб~сjь'хъ, бж\ственнымъ
прича'стiемъ w=божа'емь, и= свjь'томъ сiя'я неизрече'ннымъ,
и= ра'достiю духо'вною, фiлимw'не, при'снw и=сполня'емь.

%<Jа='%>кw чу'дный тво'й нра'въ, jа='кw добро` и=
красно` житiе` твое`, jа='кw пресла'вно и= о_у=спе'нiе
твое`, блаже'нне а=п\сле: jа='кw свjь'тлый де'нь, въ не'мже
w=ста'вивъ jа=`же на земли`, на нб\сныя кру'ги возше'лъ
_е=си` веселя'ся.

%<Д%>не'сь весели'тся вся` хр\сто'ва цр~ковь,
пра'зднственную ра'дость духо'внw соста'вльши въ па'мяти
твое'й, ю='же непоколе'блену спаси` твои'ми къ сп~су и= бг~у
благопрiя'тными моли'твами, фiлимw'не свяще'ннjьйше.

%<Р%>а'ка моще'й твои'хъ врачева'нiй ка^пли и=сточа'етъ
приходя'щымъ свяще'ннw, бл~же'нне фiлимw'не а=п\сле, неду'ги
о_у=ставля'етъ, и= всjь'хъ ду'шы w=свяща'етъ,
бж\ственную твою` па'мять пра'зднующихъ всегда`.

%<Бг~оро'диченъ:%>

%<Н%>о'сиши нося'щаго вся^, и= пита'еши пита'ющаго,
_о='бразъ рж\ства` ника'коже вjь'дящи, всенепоро'чная, па'че
о_у=ма` твое` чу'до, а='гг~лы о_у=жаса'ющее и= человjь'ки,
вjь'дущыя тя` _е=ди'ну дв~у бг~ома'терь.

%<Свjьти'ленъ. Подо'бенъ: Ж%>_ены` о_у=слы'шите:

%<Ю='%>же дре'вле предвозвjьсти` пр\оро'ческое сосло'вiе
ста'мну, и= же'злъ, и= скрижа'ль, и= несjько'мую го'ру,
марi'ю бг~о_отрокови'цу вjь'рнw да восхва'лимъ: дне'сь бо
вво'дится во ст~а^я ст~ы'хъ, воспита'тися гд\севи.

%<Сла'ва, и= ны'нjь, то'йже.%>

%<На стiхо'внjь стiхи^ры, гла'съ s~ Подо'бенъ:
Т%>ридне'венъ:

%<Д%>jь^вы, сликовству'йте, * _о=трокови^цы, взыгра'йте,
* свjьщы` нося'ще, * воспо'йте свjь'тлw * _е=ди'ну бц\ду
ч\стую прест~у'ю, * и= нб\сная воспо'йте.

%<Стi'хъ: П%>риведу'тся цр~ю` дjь^вы въ слjь'дъ _е=я`:
и='скр_еннiя _е=я` приведу'тся тебjь`.

%<А='%>гг~ловою тя` руко'ю, дв~о, * пи'щею всjь'хъ
творе'цъ * сн~ъ тво'й пита'етъ, вл\дчце ч\стая, * ст~ы'хъ во
ст~а^я, * jа=вля'я твое` мi'ру * вели'чествiе пребо'льшее.

%<Стi'хъ: П%>риведу'тся въ весе'лiи и= ра'дованiи,
введу'тся въ хра'мъ цр~е'въ.

%<С%>т~ы'хъ прест~а'я, дв~о бг~оневjь'сто, * ро'ждшая
вл\дку всjь'хъ, * _е=ди'наго w\т тр\оцы, * того` моли`,
всjь'хъ воспjьва'ющихъ тя` * и=зба'вити w\т бjь'дъ.

%<Сла'ва, и= ны'нjь, гла'съ д~:%>

%<Д%>не'сь бг~овмjьсти'мый хра'мъ бц\да въ хра'мъ
гд\сень приво'дится, и= заха'рiа сiю` прiе'млетъ: дне'сь
ст~а^я ст~ы'хъ ра'дуются, и= ли'къ а='гг~льскiй та'инственнw
торжеству'етъ.съ ни'миже и= мы`, пра'зднующе
дне'сь, съ гаврiи'ломъ возопiи'мъ: ра'дуйся, бл~года'тная,
гд\сь съ тобо'ю, и=мjь'яй ве'лiю ми'лость.

%<На лiтургi'и: Бл~ж_е'нна пра'здника, пjь'снь а~-я, на
s~. Прокi'менъ, гла'съ и~: В%>о всю` зе'млю и=зы'де
вjьща'нiе и='хъ, и= въ концы` вселе'нныя глаго'лы и='хъ.
%<Стi'хъ: Н%>б~са` повjь'даютъ сла'ву бж~iю: %<А=п\слъ къ
фiлимw'ну, по'слjь т~в-гw зача'ла: П%>а'vелъ, ю='зникъ
i=и~съ хр\сто'въ: %<А=ллилу'iа, гла'су а~: И=%>сповjь'дятъ
нб~са` чудеса` твоя^, гд\си. %<_Е=v\глiе луки`, зача'ло н~.
Прича'стенъ: В%>о всю` зе'млю и=зы'де вjьща'нiе и='хъ:



%<Слу'жба ст~а'гw благовjь'рнагw вели'кагw кня'зя
мiхаи'ла jа=росла'вича тферска'гw.%>

%<На вели'цjьй вече'рни. Б%>лаже'нъ му'жъ. %<На Г%>д\си,
воззва'хъ, %<стiхи^ры, гла'съ в~. Подо'бенъ: К%>i'ими
похва'льными вjьнцы`:

%<К%>i'ими похва'льными вjьнцы^ о_у=вязе'мъ честну'ю
главу` твою`, и= всеч\стно'е тjь'ло твое` и= бг~оизбра'нное,
прiи'мша заколе'нiе непра'ведное, въ чистотjь` воспита'нное
житiе`, и= цjьлому'дрое и=зво'лилъ _е=си`, нетлjь'ннагw
житiя` мужеу'мнымъ смы'сломъ вра'жiю держа'ву разруши'лъ
_е=си`, и= бж~iимъ посо'бiемъ, подая` на'мъ ве'лiю ми'лость.

%<К%>i'ими пjь'сненными похвала'ми соста'вимъ пра'здникъ
ч\стенъ бг~ому'драгw мiхаи'ла, и='же хр\ста` ра'ди w=ста'ви
тлjь'нную сла'ву земну'ю, и= сосу'дъ че'стенъ jа=ви'ся
ст~а'гw дх~а; sвjьзда` свjьтоно'сная возсiя` въ рwссi'и,
w=заря'ющая вся^ концы`, и= jа='кw же'ртва непоро'чна,
принесе'ся хр\сту`, _е=му'же прилjь'жнw мо'лится, дарова'ти
на'мъ ми'ръ и= ве'лiю ми'лость.

%<К%>i'ими пjь'нiя пjь'сньми тебе`, мiхаи'ле,
возвели'чимъ; _е=го'же хр\сто'съ па'че _е=стества`
возвели'чивъ, и= непобjьди'ма во бранjь'хъ показа`,
свjьтоза'рное твое` лице` просвjьща'емо па'че со'лнца и= въ
бж~iю си'лу w=болче'нъ, _е=гw'же о_у=че'нiю послjь'довалъ
_е=си`, беззакw'ннымъ пло'ть твою` пре'далъ _е=си`, и=
претерпjь'лъ _е=си` л_е'стныя гнjь'вы, за любо'вь
созда'вшагw тя`.

%<А='ще нjь'сть лiтi'и. И='ны стiхи^ры, гла'съ и~. По\д:
_W%> пресла'внагw чудесе`!

%<Jа='%>кw вои'стинну бж\ственная и= честна'я возсiя'вши
па'мять твоя` рwссi'йскимъ страна'мъ дне'сь, сла'вный
мiхаи'ле, ца'рскагw ко'рене ст~а'я _о='трасль, хр\ста`
возлюби'въ, _е=гw'же ра'ди непра'ведное заколе'нiе
претерпjь'лъ _е=си`. тjь'мъ моли`, бл~же'нне, дарова'ти
душа'мъ на'шымъ w=чище'нiе согрjьше'нiй, ми'ръ и= ве'лiю
ми'лость.

%<Р%>а'дуются человjь'цы ра'достiю дне'сь, и= да пое'тъ
лику'ющи бж\ственными пjь'сньми цр~ковь хр\сто'ва, хва'лящи
блаже'ннаго кня'зя же и= мч~ника: хр\ста' бо ра'ди, jа='кw
преходя'щее ца'рство земно'е возненави'дjьвша, гд\са сп~са
w\т души` возлюби'вша, и= непра'веднw о_у=бi'йство
претерпjь'вша, ника'коже проти'вящася закала'ющему, и=
мо'лится спасти'ся душа'мъ на'шымъ.

%<В%>ъ нб\сныя _о=би'т_ели jа='кw на колесни'цjь
возше'лъ _е=си`, твое'ю кро'вiю w=червлени'въ w=дjья'нiе,
jа='кw а='гнецъ непра'веднw заколе'нiе прiя'лъ _е=си` w\т
врага` кавгады'я, sлjь` живо'тъ сво'й и=спрове'ргшагw,
соблюди` гра'дъ се'й и= цр~ковь твою` w\т вра'жiя
нападе'нiя, благочестна'я лjь'торасле, блаже'нный мiхаи'ле,
му'чениче преслову'щiй, те'плый засту'пниче рwссi'йскiя
земли`, и= всjь^мъ страна'мъ о_у=твержде'нiе: но мо'лимъ
тя`, моли'ся, свя'те, безъ вре'да сохрани'ти _о=те'чество
твое`, и= спасти'ся душа'мъ на'шымъ.

%<Сла'ва, гла'съ s~:%>

%<В%>озсiя` дне'сь, jа='кw со'лнце, страстоте'рпца
па'мять,вjь^рныя созыва'ющи на весе'лiе та'йнw.
хвала'ми, jа='кw цвjь^ты кра'сными, вjьнцы` спле'тше
златоза'рны, къ честнjь'й _е=гw` главjь` принесе'мъ,
глаго'люще: ра'дуйся, свjь'тлая sвjьздо` мы'сленныя тве'рди,
и= те'плый засту'пниче гра'ду на'шему: ра'дуйся,
поспjь'шниче су'щымъ въ бjьда'хъ, и= тве'рдое w=гражде'нiе
къ тебjь` притека'ющымъ: ра'дуйся, побjь'ды соверши'въ
по'двигъ и= вjьне'цъ прiи'мъ w\т хр\ста` бг~а. _е=го'же
моли` прилjь'жнw, пребл~же'нне мiхаи'ле, наро'ду на'шему
ми'ръ и= здра'вiе пода'ти, и= на проти^вныя побjь'ду, и=
гра'дъ тво'й невреди'мь сохрани'ти моли'твами твои'ми, и=
спасти'ся душа'мъ на'шымъ.

%<И= ны'нjь, пра'здника, гла'съ s~: Д%>не'сь собо'ры
вjь'рныхъ соше'дшеся:

%<Вхо'дъ. Прокi'менъ дне`. И= чт_е'нiя.%>

%<Пр\оро'чества и=са'iина чте'нiе.%>

[Глава` м~г] %<Т%>а'кw гл~го'летъ гд\сь: вси`
jа=зы'цы собра'шася вку'пjь, и= соберу'тся кня'зи w\т ни'хъ:
кто` возвjьсти'тъ сiя^ въ ни'хъ; и=ли` jа=`же w\т нача'ла,
кто` слы^шана сотвори'тъ ва'мъ; да приведу'тъ свидjь'тели
своя^ и= w=правдя'тся, и= да о_у=слы'шатъ, и= да реку'тъ
и='стину. Бу'дите ми` свидjь'тели, и= а='зъ свидjь'тель,
глаго'летъ гд\сь бг~ъ, и= _о='трокъ, _е=го'же и=збра'хъ, да
позна'ете и= вjь'руете ми`, и= разумjь'ете, jа='кw а='зъ
_е='смь: пре'жде мен_е` не бы'сть и='нъ бо'гъ и= по мнjь` не
бу'детъ. А='зъ _е='смь бг~ъ, и= нjь'сть ра'звjь мен_е`
спаса'яй. А='зъ возвjьсти'хъ и= спасо'хъ, о_у=ничижи'хъ, и=
не бjь` въ ва'съ чу'ждiй. Вы` мнjь` свидjь'тели, и= а='зъ
гд\сь бг~ъ: и= _е=ще` w\т нача'ла а='зъ _е='смь, и= нjь'сть
w\т ру'къ мои'хъ и=збавля'яй. сотворю`, и= кто` w\тврати'тъ
то`; Си'це гл~го'летъ гд\сь бг~ъ, и=збавля'яй ва'съ ст~ы'й
i=и~левъ.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и=
не прико'снется и='хъ му'ка. Непщева'ни бы'ша во _о=чесjь'хъ
безу'мныхъо_у=мре'ти, и= вмjьни'ся w=sлобле'нiе
и=схо'дъ и='хъ: и= _е='же w\т на'съ ше'ствiе, сокруше'нiе,
_о=ни' же су'ть въ ми'рjь. И='бо предъ лице'мъ
человjь'ческимъ а='ще и= му'ку прiи'мутъ, о_у=пова'нiе и='хъ
безсме'ртiя и=спо'лнено, и= вма'лjь нака'зани бы'вше,
вели'кими благодjь'тельствовани бу'дутъ, jа='кw бг~ъ
и=скуси` я=`, и= w=брjь'те и=`хъ достw'йны себjь`. Jа='кw
зла'то въ горни'лjь и=скуси` и=`хъ, и= jа='кw всепло'дiе
же'ртвенное прiя'тъ я=`. И= во вре'мя посjьще'нiя и='хъ
возсiя'ютъ, и= jа='кw и='скры по сте'блiю потеку'тъ. Су'дятъ
jа=зы'кwмъ, и= w=блада'ютъ людьми`, и= воцр~и'тся гд\сь въ
ни'хъ во вjь'ки. Надjь'ющiися на'нь разумjь'ютъ и='стину, и=
вjь'рнiи въ любви` пребу'дутъ _е=му`: jа='кw бл~года'ть и=
ми'лость въ преподо'бныхъ _е=гw`, и= посjьще'нiе во
и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется: сjьди'на
же _е='сть му'дрость человjь'кwмъ, и= во'зрастъ ста'рости,
житiе` нескве'рное. Благоуго'денъ бг~ови бы'въ, возлю'бленъ
бы'сть, и= живы'й посредjь` грjь^шникъ преста'вленъ бы'сть.
Восхище'нъ бы'сть, да не sло'ба и=змjьни'тъ ра'зума _е=гw`,
и=ли` ле'сть прельсти'тъ ду'шу _е=гw`. Раче'нiе бо sло'бы
помрача'етъ дw'брая, и= паре'нiе по'хоти премjьня'етъ
о_у='мъ неsло'бивъ. Сконча'вся вма'лjь, и=спо'лни лjь^та
дw'лга: о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя: лю'дiе же ви'дjьвше, и= не
разумjь'вше, ниже` поло'жше въ помышле'нiи таково'е: jа='кw
благода'ть и= ми'лость въ преподо'бныхъ _е=гw`, и=
посjьще'нiе во и=збра'нныхъ _е=гw`.

%<А='ще настоя'тель и=зво'литъ пjь'ти лiтi'ю: стiхи^ры,
пи'саны на Г%>д\си, воззва'хъ %<другi^я.%>

%<Сла'ва, гла'съ и~. Jа='%>кw вои'стинну бж\ственная и=
честна'я:

%<И= ны'нjь, пра'здника.%>

%<На стiхо'внjь стiхи^ры пра'здника. Сла'ва, ст~а'гw,
гла'съ и~:%>

%<П%>рiиди'те, восхва'лимъ чудотво'рца и= мч~ника,
зако'ннw пострада'вшаго, побjь'ждшаго сопроти'внаго врага`,
ны'нjь бо свjь'тлw о_у=кра'шенъ предстои'тъ хр\сту`
ра'дуяся. тjь'мъ и= мы` пjь'сньми па'мять _е=гw` ве'селw
любо'вiю похва'лимъ, вопiю'ще: ра'дуйся, вселе'нныя
засту'пниче, и= побори'телю на враги`: ра'дуйся, врачу`
боля'щихъ, и= де'мwнwвъ прогони'телю: ра'дуйся, чу'дный
мiхаи'ле, люби'мый хр\сту`: за ны` моли` ст~у'ю тр\оцу,
о_у=мири'ти мi'ръ и= спасти` ду'шы на'шя.

%<И= ны'нjь, пра'здника, гла'съ и~: П%>о рж\ствjь`
твое'мъ:

%<Тропа'рь, гла'съ и~:%>

%<В%>озвы'сивъ о_у='мъ тво'й къ бг~у, и= житiя` со
а='гг~лы возжелjь'лъ _е=си`, тлjь'нную сла'ву земну'ю
w=ста'вилъ _е=си`, бл~же'нне, и= положи'лъ _е=си` ду'шу
твою` за лю'ди твоя^, воспрiя'лъ _е=си` вjьне'цъ проти'ву
трудw'въ твои'хъ, бг~ому'дре мiхаи'ле. моли` хр\ста` бг~а,
w= чту'щихъ любо'вiю святу'ю па'мять твою`.

%<Сла'ва, и= ны'нjь, пра'здника.%>



%<На о_у='трени, на Б%>г~ъ гд\сь, тропа'рь %<пра'здника,
два'жды. Сла'ва, ст~а'гw: И= ны'нjь, пра'здника. По пе'рвой
и= по второ'й каfi'смjь, сjьда'льны пра'здника.%>

%<По полv"еле'и сjьда'ленъ ст~а'гw, гла'съ д~ По\д:
Jа=%>ви'лся _е=си` дне'сь:

%<Jа=%>ви'ся дне'сь заступле'нiе гра'ду твоему` и=
лю'демъ, прест~о'е тjь'ло твое` честно'е: _е='же прiи'мши
цр~ковь бж~iя, весели'тъ сердца` пою'щихъ тя`, мiхаи'ле.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>реч\стыя ру'ки твоя^ дв~омт~и, просте'рши, покры'й
о_у=пова'ющыя на тя`, и= сн~у твоему` зову'щыя: всjь^мъ
пода'ждь хр\сте`, ми'лwсти твоя^.

%<Та'же чте'мъ w= о_у=бiе'нiи _е=гw`.%>

%<Степ_е'нна, а~-й а=нтiфw'нъ д~-гw гла'са. Прокi'менъ:
Ч%>естна` предъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми;
%<В%>ся'кое дыха'нiе: %<_Е=v\глiе луки`, зача'ло р~s.
_псало'мъ н~.%>

%<Стiхи'ра самогла'сна, гла'съ s~:%>

%<Д%>не'сь вjь'рныхъ собо'ри ли'къ духо'вный
соста'вльше, въ па'мяти ст~а'гw му'ченика святолjь'пнw
ликовству'емъ, дне'сь весе'лiемъ просла'вимъ гд\са,
просла'вльшаго бл~же'ннаго мiхаи'ла, сему` а='бiе
о_у=чу'вствившеся, дне'сь кла'няющеся чудото'чному _е=гw`
гро'бу, возопiи'мъ: ра'дуйся, дру'же гд\сень, попра'вый
sмi'еву главу`: ра'дуйся, по _о=бы'чаю невре'днw _о='бразъ
сохрани'вый: ра'дуйся, за хр\сто'вы за'пwвjьди о_у=бiе'нiе
прiе'мый, _е=гw'же тjь'ло по о_у=бiе'нiи на мjь'стjь пу'стjь
пове'ржено: мно'зи же вjь'рнiи ви'дjьша w\т негw` сто'лпъ
_о='гненъ w\т земли` до нб~се`: ра'дуйся, цвjь'те
благово'нный, неувяда'емый рwссi'йскiй. не преста'й моля'ся
хр\сту` поми'ловати и= спасти` свjьтоно'сную па'мять твою`
пра'зднующихъ.

%<Канw'нъ пра'здника со i=рмосо'мъ на s~: И= ст~а'гw
два` канw'на на и~.%>

%<Канw'нъ ст~а'гw.%>

%<Гла'съ и~. Пjь'снь а~. I=рмо'съ:%>

%<П%>jь'снь возсле'мъ, лю'дiе, чу'дному бг~у на'шему,
свободи'вшему i=и~ля w\т рабо'ты, пjь'снь побjь'дную пою'ще
и= вопiю'ще: пои'мъ тебjь` _е=ди'ному вл\дцjь.

%<В%>ъ по'мощь тебе`, хр\сте`, призыва'ю, и= дерза'ю
воспjь'ти страстоте'рпца твоегw` па'мять, о_у=стна'ми
недосто'йными: вл\дко хр\сте`, о_у=тверди` помышле'нiе, на
хвалосло'вiе твоегw` о_у=го'дника.

%<Р%>wссi'йское о_у=добре'нiе, и= правовjь'рному наро'ду
на'шему похвалу` и= крjь'пость, тво'й показа'въ доброу'мный
смы'слъ, бг~ому'дре мiхаи'ле, досточу'дне.

%<С%>ъ де'рзостiю просiя'лъ _е=си` хр\сто'во о_у=че'нiе
въ се'рдцы,_е='же положи'ти ду'шу твою` за дру'ги
твоя^: jа='коже хр\сто'съ за ны` кро'вь свою` пролiя`.

%<Бг~оро'диченъ:%>

%<З%>асту'пнице скорбя'щихъ, спасе'нiя наде'жда
ненадjь'ющихся, бц\де всепjь'тая, моли` прилjь'жнw
и=зба'витися на'мъ w\т бjь'дъ.

%<Другi'й канw'нъ ст~а'гw:%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь пои'мъ, вопiя'ше.

%<Jа='%>кw по зако'ну ходи'въ, смире'нную му'дрость
воспрiя'лъ _е=си`, вели'кiй страда'льче, со ст~ы'ми тр\оцjь
предстоя`, моли'ся w=чище'нiе на'мъ дарова'ти, тебе`
похваля'ющымъ.

%<Б%>ж\ственное бога'тство и=сцjьле'нiй, и= мv'ро
благово'нное и=сточа'етъ хра'мъ тво'й, свя'те, въ не'мже
пое'мъ хр\ста` бг~а, просла'вльшаго тя`.

%<Н%>езаходи'мое сл~нце въ себjь` стяжа'въ хр\ста` бг~а
на'шего, пресла'вный мiхаи'ле, w=святи' ны, честну'ю па'мять
твою` почита'ющыя.

%<Бг~оро'диченъ:%>

%<К%>расну` и= и=збра'нну всеч\стую разумjь'въ тя` сн~ъ
бж~iй, всенепоро'чная, сн~ъ тво'й бы'сть, сы'ны сотвори`
бл~года'тiю бц\ду тя` чту'щыя.

%<Катава'сiа: С%>пасе` лю'ди чудодjь'йствуяй вл\дка:

%<Пjь'снь г~. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся
ро'гъ мо'й въ бз~jь мое'мъ, разшири'шася на враги` моя^
о_у=ста` моя^, возвесели'хся w= спасе'нiи твое'мъ.

%<_О=%>би'телище бы'сть ст~а'гw дх~а твое` ст~о'е
се'рдце, и='мже не о_у=боя'лся _е=си` непра'веднагw царя`
jа='рости, страстоте'рпче мiхаи'ле.

%<W\т%> святу'ю боку` бг~ому'дрыя _ксе'нiи, блаже'нне,
роди'лся_е=си`, съ не'юже тя` блажи'мъ,
страда'льче прехва'льне, спаси` гра'дъ тво'й, и= лю'ди,
пою'щыя тя`.

%<З%>аколе'нъ бы'лъ _е=си` w\т непра'ведныхъ твои'хъ
о_у=бi'йцъ, и= вопiя'лъ _е=си` вл\дцjь хр\сту`: прiими`
ду'хъ мо'й, вл\дко, на тя' бо о_у=пова'нiе мое` возложи'хъ,
гд\си.

%<Бг~оро'диченъ:%>

%<Г%>лаго'лы проповjь^дникъ бг~огла'сныхъ и=сполня'ются,
сего` роди` дв~а но'ваго мл\днца, а=да'ма старjь'йша, и=
сопресто'льна роди'телю.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<В%>есе'лiемъ весели'тся хр\сто'ва цр~ковь въ па'мять
твою` свя'те, и= творцу` вопiе'тъ: ты` моя`, гд\си,
крjь'пость, и= прибjь'жище и= о_у=твержде'нiе.

%<Д%>о'бляго вjьне'чника, и= страда'льца хр\сто'ва
восхва'лимъ свjь'тлw, научи'вшаго на'съ хр\сту` вопи'ти:
свя'тъ _е=си`, гд\си.

%<Н%>и ца'рства жела'нiе, ни пи'щи наслажде'нiе, ни
сребра`, ни зла'та возжелjь'въ, но хр\сту` _е=ди'ному
вопiя'ше: свя'тъ _е=си`, гд\си, и=но'гw бо ра'звjь теб_е` не
зна'ю.

%<Бг~оро'диченъ:%>

%<И=%>збавля'ющаго человjь'ки преслуша'нiя, и= лю'тагw
паде'нiя, всему` вино'внаго, ч\стая и= всенепоро'чная,
родила` _е=си`.

%<Конда'къ пра'здника:%>

%<И= сjьда'ленъ ст~а'гw, гла'съ и~. Подо'бенъ:
П%>рему'дрости:

%<М%>у'дростiю бж~iею о_у=разумjь'лъ _е=си` мимоходя'щую
жи'знь, и= w= княже'нiи небре'гъ, но на нб\сное цр\ство
прите'клъ _е=си`, повину'яся сыновству`, jа='кw _о=вча`
неsло'биво, безъ пра'вды ноже'мъ закала'емь бы'лъ _е=си`:
jа='кw бо свирjь'пiи sвjь'рiе, безsло'бива а='гнца безъ
вины' тя о_у=бива'ху. тjь'мъ и= со а='гг~лы веселя'ся,
мiхаи'ле свя'те, моли` хр\ста` бг~а, грjьхw'въ w=ставле'нiе
дарова'ти, чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>езневjь'стная ч\стая бц\де дв~о, _е=ди'на вjь'рныхъ
предста'тельнице и= покро'ве, бjь'дъ и= скорбе'й, и= лю'тыхъ
w=бстоя'нiй вся^ и=зба'ви, на тя` наде'жду, _о=трокови'це,
и=му'щыя, и= ду'шы на'шя спаси` бж\ственными мольба'ми
твои'ми.

%<Пjь'снь д~. I=рмо'съ:%>

%<П%>р\оро'къ а=вваку'мъ о_у='мныма _о=чи'ма прови'дjь,
гд\си, прише'ствiе твое`, тjь'мъ и= вопiя'ше: w\т ю='га
прiи'детъ бг~ъ. сла'ва си'лjь твое'й, сла'ва снизхожде'нiю
твоему`.

%<П%>рiи'демъ, бра'тiе, къ честнjь'й ра'цjь во'ина
хр\сто'ва и= му'ченика мiхаи'ла, и= w=блобыза'емъ
серде'чными о_у=стна'ми, прiе'млюще неwску^дныя да'ры w\т
трудополо'жника хр\ста`, и= сп~са ду'шъ на'шихъ.

%<Б%>ж~iимъ про'мысломъ, и= ст~а'гw дх~а дjь'телiю,
твое` ст~о'е тjь'ло w\т губи'тельныя страны` принесено`
бы'сть, и=сточа'ющее на'мъ рjь'ки и=сцjьле'нiй, струя'ми
крове'й твои'хъ, мiхаи'ле.

%<П%>ослjь'довалъ _е=си` хр\сту`, и= му'цjь _е=гw`
о_у=подо'бился _е=си`, пребл~же'нне бг~оно'се мiхаи'ле,
пjьвцы` твоя^ сохраня'й, и= гра'дъ на'шъ заступи` w\т
нахожде'нiя пога'ныхъ, и= w\т всjь'хъ бjь'дъ бг~опрiя'тными
твои'ми моли'твами.

%<Бг~оро'диченъ:%>

%<П%>росвjьти`, ч\стая, души` моея` _о='чи, свjь'тъ
роди'вшая, да не пости'гнетъ мене` грjьхо'вная тма` тя'жкая,
и= глубина` w\тча'янная покры'етъ мя`: но сама' мя спаси`,
и= напра'ви къ тишинjь` бж\ственнагw хотjь'нiя.

%<И='нъ. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<Б%>л~года'тiю и=змла'да въ вjь'рjь чи'стjь воспита'нъ,
ча'стыми труды^ и= любо'вiю вл\дцjь послjь'довалъ _е=си`, и=
наде'ждею _е=гw` льсти'ваго врага` посрами'лъ _е=си`.


%<В%>рачевство` неистощи'мое ра'ка твоя` показа'ся,
бл~же'нне, и= приста'нище небу'рное: вси` вjь'рою
притека'ющiи w=брjьта'емъ w\т sлы'хъ и=збавле'нiе.

%<Л%>юбо'вiю ко хр\сту` привяза'емь, тjь'мъ и= да'ра
сподо'блься, стра^сти разли^чныя и=сцjьля'ти. сего` ра'ди
твое` соверша'емъ пра'зднество, бг~ому'дре.

%<Бг~оро'диченъ:%>

%<П%>росвjьти' мя, преч\стая гп\сже`, w=мраче'ннаго
грjьхо'вными страстьми`, въ тлjь'нiи лежа'ща, моли'твами
твои'ми свободи`.

%<Пjь'снь _е~. I=рмо'съ:%>

%<Г%>д\си бж~е на'шъ, ми'ръ да'ждь на'мъ, гд\си, бж~е
на'шъ, стяжи' ны: гд\си, ра'звjь теб_е`, и=но'гw не вjь'мы,
и='мя твое` и=мену'емъ.

%<Г%>д\си бж~е мо'й, мiхаи'лъ вопiя'ше, ты` о_у='бw,
гд\си, на'съ ра'ди сме'рти вкуси'лъ _е=си`, и= спа'слъ
_е=си` ро'дъ человjь'ческiй твое'ю кро'вiю, хр\сте` бж~е.

%<Г%>д\си бж~е мо'й, сподо'би мя` прiя'ти нб\снагw
селе'нiя, и= сла'вы неизрече'нныя, и= въ тлjь'нныхъ мjь'стw
нетлjь^нная пода'ждь, вл\дко, вопiя'лъ _е=си`, бг~ови'дче.

%<Т%>езоимени'те вы'шнягw воево'ды, мiхаи'ле,
_о=гнезра'чнагw, съ ни'мже о_у=моли` хр\ста` пода'ти ми'ръ
наро'ду на'шему и= о_у=тиши'ти вра^жiя стремл_е'нiя.

%<Бг~оро'диченъ:%>

%<О_у=%>крjьпи`, вл\дчце, сла'вящихъ тя` на проти^вныя
враги`, jа='кw дв~да на голiа'fа, да тебе` веселя'щеся
воспjьва'емъ: ра'дуйся, покро'ве ст~ы'й, и= засту'пнице
ро'да на'шегw.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Н%>аста` всечестны'й пра'здникъ, и= свяще'нное
торжество` мiхаи'ла сла'внагw, нося'щагw на'мъ ра'дость
вjь'чную, въ не'йже сла'вимъ гд\са просла'вльшаго _е=го`.


%<Д%>обродjь'телей о_у=кра'шенный благолjь'пiемъ,
свjь'тлый мiхаи'ле, страда'нiемъ вjьнча'вся, врага' же и=
@сыновца`{<::рус>племянника или внука, в данном случае
племянника Георгия Даниловича. Прим. <::лат>orthlib<::слав>}
посрами'въ, по хр\стjь` прiе'мля заколе'нiе.

%<С%>лы'шано бы'сть во все'мъ мi'рjь честно'е и=
свяще'нное страда'нiе твое`, и= вся'къ я=зы'къ составля'етъ
сла'вити хр\ста`, тебе` просла'вльшаго.

%<Бг~оро'диченъ:%>

%<П%>реста` о_у='бw тлjь'нiе, дв~а бо роди` нетлjь'ннw
бг~а сло'ва, па'че _е=стества` и= сло'ва, дв~а и= по
рж\ствjь` пребы'вши.

%<Пjь'снь s~. I=рмо'съ:%>

%<Jа='%>коже пр\оро'ка и=зба'вилъ _е=си` и=зъ глубины`
преиспо'днiя, хр\сте` бж~е, и= мене` w\т грjьхw'въ мои'хъ
и=зба'ви, jа='кw человjьколю'бецъ, и= о_у=пра'ви живо'тъ
мо'й, молю'ся.

%<С%>вjь'томъ бл~года'ти w=заря'емь, страстоте'рпче
му'дре, невозвра'тнw ше'ствовалъ _е=си` путе'мъ, вводя'щимъ
къ вы'шнему i=ер\сли'му: ст~ы'й бо дх~ъ наста'ви тя`,
w=бита'яй въ се'рдцjь твое'мъ, мiхаи'ле.

%<Т%>лjь^нная бу'дущими и=змjьни'лъ _е=си`, jа='кw ме'чь
_о=боюду_о'стръ, воwружи'вся стра'хомъ хр\сто'вымъ, го'рькую
сме'рть въ ничто'же вмjьни'лъ _е=си`, сла'вы вы'шнiя жела'я.

%<О_у='%>мъ тво'й къ бг~у впери'въ, наде'ждею и= вjь'рою
о_у=крjьпи'вся, jа='кw во'инъ непобjь'дный, заколе'нiя
непра'веднагw не о_у=боя'лся _е=си`, му'дре, бг~ови'дче
мiхаи'ле.

%<Бг~оро'диченъ:%>

%<Т%>ебjь` припа'дающе, гп\сже`, и= вjь'рою
покланя'ющеся, мо'лимъ тя`: ра'дуйся, бг~облаже'нная дв~о,
покро'ве и= w=гражде'нiе на'ше, помо'щнице въ бjьда'хъ
су'щымъ, спаси' ны, не и=му'щыя по'мощи, на тя' бо
надjь'емся.

%<И='нъ. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<Ж%>итiе` вре'менное презрjь'въ, и= w= княже'нiи
неради'въ свjь'та сегw`, не воспроти'влься врагу` и=
сыновцу`: но па'че на гд\са взира'ше мы'слiю.

%<С%>вjь'тлый тво'й пра'здникъ w= соверша'ющихъ,
бл~же'нне, моли'ся, _о=те'чество твое` сохрани'ти w\т вра^гъ
ненавjь'тно, и= ми'рно строе'нiе дарова'ти наро'ду на'шему
моли'твами твои'ми.

%<К%>няже'нiе земно'е, и= ца'рское о_у=краше'нiе
w=ста'вивъ, воспрiя'лъ _е=си` вjьне'цъ и=зъ бж~iя вл\дчни
десни'цы, и= со а='гг~лы лику'еши. моли` гд\са за ны`,
чту'щыя твою` па'мять.

%<Бг~оро'диченъ:%>

%<О_у=%>сты`, и= по'мысломъ, и= се'рдцемъ; преч\стая,
проповjь'дуемъ тя` веселя'щеся: тобо'ю бо бг~у
примири'хомся, w\тринове'ннiи преступле'нiемъ пе'рвjье
пра'_отца.

%<Конда'къ, гла'съ в~. Подо'бенъ: В%>ы'шнихъ и=щя`:

%<В%>ы'шнихъ и=щя`, и= земну'ю сла'ву презрjь'въ,
цр~ковь бж~iю w=багри'лъ _е=си` твое'ю кро'вiю, за ню'же и=
пострада'лъ _е=си`, свя'те мiхаи'ле, заколе'нiе непра'ведное
прiе'мь веселя'ся. тjь'мже со а='гг~лы предстоя` хр\сту`
бг~у, моли` непреста'ннw за вся^ ны`.

%<I='косъ:%>

%<С%>ла'ву возненави'дjьлъ _е=си` тлjь'нную и=
мимотеку'щую, и= добродjь'тели jа=ви'лся _е=си` сосу'дъ,
сла'вне, w\т ю='ности: и= зако'нъ бж~iй w\т души`
возлюби'въ, и= зрjь'нiе къ жи'зни гряду'щей, w= че'сти
земнjь'й и= сла'сти небре'гъ, нетлjь'нное цр\ство воспрiя'лъ
_е=си`: хр\сто'вjь за'повjьди послjь'дуя, положи'лъ _е=си`
ду'шу твою` за ны`, и= хр\сто'вjь стр\сти о_у=подо'бился
_е=си` заколе'на въ ре'бра, и= кро'вiю твое'ю и=зба'вилъ
_е=си' ны пога'ныхъ наше'ствiя и= го'рькiя сме'рти. сегw`
ра'ди вопiе'мъ ти`: страстоте'рпче мiхаи'ле, со а='гг~лы
предстоя`, моли'ся за вся^ ны`.

%<Пjь'снь з~. I=рмо'съ:%>

%<Х%>алде'йская пе'щь, _о=гне'мъ распала'емая,
w=роша'шеся дх~омъ, бж~iимъ предстоя'нiемъ _о='троцы поя'ху:
бл~гослове'нъ _е=си`, бж~е _о=ц~ъ на'шихъ.

%<В%>ели'чiе на'ше и= похвала`, ты` _е=си`, мiхаи'ле
бг~ому'дре: тобо'ю бо w\т пога'нскiя рабо'ты свободи'хомся.
и= ны'нjь моли` за ро'дъ тво'й и= лю'ди, вопiю'щыя:
бл~гослове'нъ бг~ъ _о=т_е'цъ на'шихъ.

%<Т%>ы` о_у=подо'бился _е=си` мwv"се'ю бг~ови'дцу,
сокруше'ннымъ се'рдцемъ моля'ся w= ста'дjь твое'мъ,
и=зба'вити гра'дъ тво'й и= лю'ди w\т вра'жiя рабо'ты,
вопiю'щыя: бл~гослове'нъ бг~ъ _о=т_е'цъ на'шихъ.

%<В%>сехва'льный гла'съ, и= мольбу` тебjь` возсыла'емъ,
къ ра'цjь моще'й твои'хъ приходя'ще, бл~же'нне мiхаи'ле:
проси` ми'ра наро'ду на'шему и= душа'мъ на'шымъ w=ставле'нiя
грjьхw'въ, пою'щымъ: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<Н%>еиспи'санная мно'гими пр\орw'ки, не свjь'дома же
бы'сть, дв~о, нб\сными служа'щими бг~у а='гг~лы: ны'нjь же,
тя` вси` вjь'дуще бц\ду, твоея` тре'буемъ по'мощи и=
заступле'нiя, бл~гослове'нная.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<Л%>е'стiю прелука'вагw дре'вле, w=червлена` бы'сть
земля` кро'вiю а='веля братоубi'йственною руко'ю ка'iна:
ны'нjь же кро'вiю твое'ю w=кропи'вшися, благоуха'нiя же'ртву
хр\сту` приноша'етъ, вопiю'щи: бл~гослове'нъ бг~ъ _о=т_е'цъ
на'шихъ.

%<Б%>ж\ственна и= пресвjь'тлая па'мять твоя`, jа='кw
не'бо свjьтоза'рно показа'ся, jа='кw со'лнце свjьтоно'сно
просвjьща'я, безъ сумнjь'нiя хр\сту` вопiю'щыя:
бл~гослове'нъ _е=си`, бж~е _о=т_е'цъ на'шихъ.

%<К%>то` не о_у=диви'тся, и= кто` не воспое'тъ и=
просла'витъ вjь'рнw пресла'внаго му'ченика хр\сто'ва
мiхаи'ла, хр\сто'ва ра'ди смире'нiя возненави'дjьвша
дiадv'му и= ца'рство;

%<Бг~оро'диченъ:%>

%<Т%>обо'ю на'мъ, дв~о, свjь'тъ возсiя` т_е'мнымъ, и=
w\тпу'стъ плjьн_е'ннымъ: ты' бо родила` _е=си` зижди'теля
всjь'хъ бг~а, о_у= негw'же и=спроси`, преч\стая, посла'ти
вjь^рнымъ ве'лiю ми'лость.

%<Пjь'снь и~. I=рмо'съ:%>

%<П%>окрыва'яй вода'ми превы'спр_енняя своя^, полага'яй
мо'рю предjь'лъ песо'къ, и= содержа'й вся^, тя` пое'тъ
со'лнце, тя` сла'витъ луна`, тебjь` прино'ситъ пjь'снь вся`
тва'рь, jа='кw содjь'телю всjь'хъ во вjь'ки.

%<В%>ъ наро'читый де'нь ст~а'гw преставле'нiя ра'достнw
пра'зднуемъ, пjь'снь моле'бную хр\сту` возсыла'юще,
нетлjь'ннымъ вjьнце'мъ вjьнча'вшу тя`, прехва'льне мiхаи'ле:
проси` на'мъ w=ставле'нiя грjьхw'въ, сла'вящымъ тя` вjь'рнw.

%<П%>охва^льныя цвjь'ты, jа='кw ца'рскiй вjьне'цъ
бг~ому'дрjьй твое'й главjь` въ па'мять прино'симъ, ю='же
хр\сто'съ нетлjь'нiемъ вjьнча`, преблаже'нне мiхаи'ле:
моли'ся w= ста'дjь твое'мъ, и=зба'витися гра'ду твоему` w\т
вся'кiя бjьды`.

%<Л%>iва'нъ ли го'ру нарече'мъ тя`, бг~ому'драя
_ксе'нiе, и=ли` фiсw'нъ рjьку`, добрjь'йши сапфi'ра, и=
ка'менiя честна'гw, блаже'ннаго мiхаи'ла ро'ждшую, и='мже
просвjьти'ся рwссi'йская страна`, и='же и= мо'лится за на'съ
ко гд\су;

%<Бг~оро'диченъ:%>

%<Г%>орды'ню и= шата^нiя низложи`, и= совjь'ты
непра'в_едныя князе'й разори`, и= зачина'ющыя ра'ть погуби`,
_w мт~и бж~iя, преч\стая дв~о! вjь'рныхъ люде'й ро'гъ
возвы'си, да тво'й, преч\стая, пра'здникъ сла'вимъ, бц\де
дв~о, во вjь'ки вся^.

%<И='нъ. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<П%>росiя'вши дне'сь пресвjь'тлая па'мять твоя`,
пребл~же'нне, вjь^рныя созыва'етъ ны` на торжество`,
просла'вити терпjь^нiя твоя^, хр\сту' же вопи'ти:
бл~гослови'те, вся^ дjьла` гд\сня, гд\са.

%<Т%>jь'ло твое` ст~о'е и= пребл~же'нное прiи'мши ст~а'я
цр~ковь, дне'сь весели'тся съ вjь'рными, преди^вная чудеса`
ви'дящи, хр\ста` превозно'симъ во вjь'ки.

%<Б%>г~оявле'нный но'вый страда'лецъ тебе`, хр\сте`,
_е=ди'наго возлюби`, и= лю'ди наста'ви пjь'ти тя`, творца`
всjь'хъ: благослови'те и= превозноси'те _е=го` во вjь'ки.

%<Бг~оро'диченъ:%>

%<С%>вjь'тъ и= свjьтода'вца сло'во зачала` _е=си`, и=
неизрече'ннw родила` _е=си` пресу'щнаго: дх~ъ бж~iй, дв~о,
въ тя` всели'ся. тjь'мъ тя` пое'мъ, ч\стая, во вjь'ки вся^.

%<Пjь'снь f~. I=рмо'съ:%>

%<Ч%>у'жде ма'теремъ дjь'вство, и= стра'нно дjь'вамъ
дjьторожде'нiе: на тебjь`, бц\де, _о=боя^ о_у=стро'ишася.
тjь'мъ тя` вся^ племена` земна^я не преста'ннw велича'емъ.

%<П%>рiими` похвалу` w\т ра^бъ недосто'йныхъ, и=
моли'тву w= на'съ сотвори` къ бг~у, че'стнw творя'щихъ твою`
па'мять, да w\т бjь'дъ и= печа'лей и= грjь^хъ лю'тыхъ
свободи'мся, тя` велича'юще.

%<Jа='%>кw голуби'ца цjьлому'драя, на фi'нi_ксъ
добродjь'тели возше'лъ _е=си`, кри'ла и=му'щи свящ_е'нна и=
позлащ_е'нна, и='миже возлетjь'въ, въ ра'йстjьй пи'щи
водворя'ешися, пребл~же'нне.

%<П%>редстоя` о_у= престо'ла всjь'хъ вл\дки, бг~ови'дче
мiхаи'ле, w= творя'щихъ ч\стно'е твое` пра'зднество, гра'ду
на'шемуи=зба'витися w\т напа'стей и= бjь'дъ,
здра'вiе и= побjь'ду всjь^мъ правwсла'внымъ хр\стiа'нwмъ на
проти^вныя враги`, и=спроси` моли'твами твои'ми.

%<Бг~оро'диченъ:%>

%<В%>ысо'кiй цр~ю`, со _о=ц~е'мъ сjьдя'й, и= w\т
серафi^мъ пое'мый, при'зри на мольбу` ма'терню, ю='же ти` за
ны` дне'сь прино'ситъ. w=чи'сти грjьхи` на'шя, и= спаси`
гра'дъ, и= лю'ди о_у=мно'жи, и= да'ждь на'мъ здра'вiе
тjьлеси`, и= на пога^ныя побjь'ду, моли'твами ро'ждшiя тя`.

%<И='нъ. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и тя` о_у=бл~жа'емъ.

%<О_у=%>кра'шенъ бы'въ бж\ственными добро'тами,
страда^нiи твои'ми къ бг~у восте'клъ _е=си`, вjьне'цъ
побjь'ды w\т негw` прiе'мь. тjь'мъ твоя^ пjьвцы` помина'й,
да тя` непреста'ннw велича'емъ.

%<W\т%> мла'да во'зраста w=святи' тя вседjь'тель бг~ъ,
и= ко'рмчiя и=зря'дна пла'вающымъ въ мо'ри житiя` показа'въ.
тjь'мъ согла'снw почита'емъ па'мять твою`.

%<П%>рiи'мъ бл~же'нный поко'й, не преста'й моля'ся,
пресла'вне, ст~ы'хъ бл~же'нству причасти'тися на'мъ,
чту'щымъ па'мять твою`, мiхаи'ле, пресла'вную.

%<Бг~оро'диченъ:%>

%<Б%>ц\де дв~о, ро'ждшая сло'во, па'че словесе`,
зижди'теля твоегw`, того` моли` за ны`, съ си'мъ бл~же'ннымъ
мiхаи'ломъ, вjь'рнw чту'щыя тебе`, бц\де.

%<Свjьти'ленъ:%>

%<С%>вjьти'ло на'мъ просiя'вшее въ послjь'днее вре'мя,
просвjьти' ны, твоя^ пjьвцы`, ст~ы'й великому'чениче
мiхаи'ле, и= моли` за ны` гд\са, чту'щыя па'мять твою`.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры, пра'здника, г~. И= ст~о'му,
г~. Гла'съ а~.%>

%<Подо'бенъ: Н%>б\сныхъ чинw'въ:

%<С%>вjьтоза'рна и= свя'та, и= благо_обра'зна, * кня'зя
же и= мч~ника * всепра'зднственная па'мять, * jа='же всю`
зе'млю просвjьща'ющи, * и= мра'къ грjьхо'вный w\тгоня'ющи, *
врачева'нiй благода'ть и=сточа'етъ.

%<К%>а'плями крове'й ст~ы'ми, * w=червлени'въ ри^зы
твоя^, свя'те мiхаи'ле. * тjь'мъ весе'лымъ се'рдцемъ *
па'мять твою` пра'зднующе, * мо'лимся непреста'ннw, * да
мо'лишися за вся^ ны`.

%<Jа='%>кw sвjьзда` свjь'тлая мi'ръ просвjьща'еши, *
чуде'сными блиста'ньми, * страстоте'рпче мiхаи'ле, * мра'къ
грjьхо'вный w\тгоня`. * тjь'мъ восхваля'емъ ра'достнw, *
похваля'юще твою` па'мять.

%<Сла'ва, гла'съ и~:%>

%<П%>рiиди'те, дне'сь, собо'ри рwссi'йстiи, и= ви'дите,
jа='кw су'дъ безъ вины` прiе'млетъ му'ченикъ мiхаи'лъ,
jа='кw а='гнецъ безsло'бивъ заколе'нъ бы'сть w\т
_о=кая'ннагw кавгады'я, и= пове'ржено бы'сть тjь'ло _е=гw`
на земли`, и= ники'мже врежде'но бы'сть. и= се'й о_у='бw
вjьнча'ся, то'й же безъ па'мяти поги'бе: и= се'й въ мi'рjь
сла'вимый _е='сть, _о='нъ же въ гее'ннjь му'чится, се'й же
хр\ста` бг~а мо'литъ w= душа'хъ на'шихъ.

%<И= ны'нjь, пра'здника. Славосло'вiе вели'кое, и=
w\тпу'стъ.%>

%<На лiтургi'и: Бл~ж_е'нна w\т канw'на пра'здника,
пjь'снь а~: и= свята'гw, пjь'снь s~. Прокi'менъ:
В%>озвесели'тся пра'ведникъ w= гд\сjь, и= о_у=пова'етъ на
него`. %<Стi'хъ: О_у=%>слы'ши, бж~е, гла'съ мо'й, внегда`
моли'тимися къ тебjь`. %<А=п\слъ къ ри'млянwмъ, зача'ло ч~f.
А=ллилу'iа. П%>ра'ведникъ, jа='кw фi'нi_ксъ, процвjьте'тъ:
%<Стi'хъ: Н%>асажде'ни въ дому` гд\сни: %<_Е=v\глiе
i=wа'нна, зача'ло н~в. Прича'стенъ: В%>ъ па'мять вjь'чную
бу'детъ пра'ведникъ:

