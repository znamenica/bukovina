---
вечерня:
   отпустительно:
      тропарь:
         глас: 5
         текст: Воинство Царя Небеснаго / паче земнаго возлюбив, / служитель пламенный /
            Святыя Троицы явился еси, / наставления Кронштадтскаго пастыря / в сердце своем
            слагая, / данная ти от Бога / многообразная дарования / к пользе народа Божия
            приумножил еси, / учитель благочестия / и поборник единства церковнаго быв, /
            пострадати даже до крове сподобился еси, / священномучениче Серафиме, /
            моли Христа Бога // спастися душам нашим.
      молитва: О, вели́кий и пречу́дный уго́дниче Христо́в, священному́чениче Серафи́ме! Приими́
         ны́не на́шу смире́нную песнь благодаре́ния и умоли́ Вседержи́теля Бо́га в Неразде́льней
         Тро́ице прославля́емаго низпосла́ти нам мир и благоде́нствие, да сохрани́тся
         от разоре́ния держа́ва на́ша. Любо́вию и му́дростию твое́ю лю́ди росси́йстии
         к едине́нию собо́рному приведи́ и от ересе́й и раско́лов огради́. Си́лою хода́тайства
         твоего́ терпе́ние в ско́рбех и боле́знех нам низпосли́. О, всехва́льный святи́телю
         Христо́в! Испроси́ у Всеми́лостиваго Бо́га пода́ти нам пре́жде конца́ покая́ние,
         да сподо́бимся с тобо́ю зре́ти лица́ Его́ добро́ту неизрече́нную, воспева́юще
         Отца́ и Сы́на и Свята́го Ду́ха во ве́ки. Ами́нь.
утреня:
   канон:
      кондак:
         глас: 6
         текст: Саровскому чудотворцу тезоименит быв, / теплую любовь / к нему имел
            еси, / писаньми твоими / подвиги и чудеса / того миру возвестив, / верныя к его
            прославлению подвигл еси / и благодарственнаго посещения / самаго преподобнаго
            сподобился еси. / С нимже ныне, / священномучениче Серафиме, / в Небесных чертозех
            водворяяся, / моли Христа Бога / серафимския радости // нам причастником быти.
