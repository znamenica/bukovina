---
вечерня:
   отпустительно:
      тропарь:
         глас: 1
         текст: Земли́ Ки́прския затво́рник / и чудотво́рец яви́лся еси́, / Богоно́се Неофи́те, /
            посто́м, бде́нием, моли́твою / Небе́сная дарова́ния прии́мь, / исцеля́еши неду́жныя /
            и ду́ши ве́рою приходя́щих ти́. / Сла́ва Да́вшему ти́ кре́пость, / сла́ва Венча́вшему
            тя́, // сла́ва Де́йствующему тобо́ю все́м исцеле́ния.
      молитва: 'О вели́кий уго́дниче Бо́жий, препо́добне о́тче на́ш Неофи́те, сла́вим твое́ во
         Христе́ смире́нное житие́, и́мже Бо́г превознесе́ и́мя твое́, еще́ на земли́ тебе́ су́щу,
         наипа́че же увенча́ тя́ небе́сною че́стию по отше́ствии твое́м в черто́г сла́вы ве́чныя.
         Приими́ ны́не моле́ние от на́с, недосто́йных ча́д твои́х, чту́щих тя́ и призыва́ющих и́мя
         твое́ свято́е, изба́ви на́с твои́м предста́тельством пре́д Престо́лом Бо́жиим от все́х
         ско́рбных обстоя́ний, душе́вных и теле́сных неду́гов, злы́х напа́стей, тлетво́рных и
         лука́вых искуше́ний. Низпосли́ Оте́честву на́шему от великодарови́таго Бо́га ми́р,
         тишину́ и благоде́нствие. Всеблагомо́щным предста́тельством твои́м укрепи́ ста́рцев
         немощны́х, уврачу́й ста́риц боля́щих, насы́ти а́лчущих, напо́й жа́ждущих, воодушеви́
         ю́ношей к све́тлым по́двигом стремя́щихся, вразуми́ роди́телей в воспита́нии дете́й
         свои́х, сохрани́ младе́нцев от вся́ких бе́д и утверди́ в духо́вной пра́вде муже́й и
         во́инов. К тебе́ у́бо припа́даем и тебе́ про́сим: моли́ся, преблаже́нне Неофи́те,
         Всеми́лостивому Бо́гу на́шему о спасе́нии ду́ш на́ших, да в покая́нии невозбра́нно
         пре́йдем от земли́ на не́бо, мыта́рств го́рьких и ве́чныя му́ки изба́вльшеся, и
         Небе́снаго Ца́рствия насле́дники ста́ти возмо́жем со все́ми преподо́бными от ве́ка
         угоди́вшими Го́споду на́шему Иису́су Христу́, Ему́же сла́ва, со Безнача́льным Его́ Отце́м,
         и с Пресвяты́м и Животворя́щим Ду́хом, ны́не и при́сно и во ве́ки веко́в. Ами́нь.'
утреня:
   канон:
      кондак:
         глас: 3
         текст: 'Земны́х и тле́нных наслажде́ний / презре́вше я́ве, / преблаже́нне о́тче
            Неофи́те, / пусты́ни Ки́прския яви́лся еси́ / а́нгел непоро́чен, / моли́твою,
            посто́м и покая́нием / Небе́сныя оби́тели дости́г, / и с ли́ки преподо́бных
            весели́шися, / те́мже чту́ще па́мять твою́, / вопие́м ти́ приле́жно: / от бе́д
            нас изба́ви, // о́тче преподо́бне.'
