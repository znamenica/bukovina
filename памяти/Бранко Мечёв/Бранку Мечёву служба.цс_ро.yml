---
вечерня:
   отпустительно:
      тропарь:
       - глас: 3
         текст: Яко чудо Божие явился еси, / в граде Московстем, / отче Алексие, / не
            в пустыни бо, / но посреде молвы процвел еси, / в годину люту богоотступления, /
            обаче древним упдобился еси, / провидец сый, молитвенник и старец, / и страждущим
            утешитель и врач, / сего ради / о Российстей пастве, / ходатай ныне / буди непреложен, //
            молитвенниче о душах наших.
       - глас: 4
         текст: Наста день / новаго торжества, / град Москва радуется, / и вся Российская
            страна ликовствует / новыми пеньми духовными, / днесь бо священное торжество /
            в пренесение честных / и многоцелебных мощей / праведника и чудотворца Алексия, /
            яко бо светило пресветлое, / воссия нам благодатными лучами, / потребляя тьму /
            недуг и страстей / от поющих прилежно, / спасай нас молитвами твоими // праведне
            Алексие отче наш.
       - глас: 1
         текст: Помози в бедах / и утеши в скорбех, / пастырю добрый, / отче Алексие, / подвигом
            бо старчества / миру просиял еси, / веру и любовь Христову / во мраце беззаконий
            исповедал еси, / болезнуя сердцем / о всех притекающих к тебе. / И ныне моли Бога
            за ны, // любовию чтущия тя.
      молитва: О всечестный и преблаженный отче наш Алексие, дивный старче Московский
         и всея Церкве Российския похвало и радование! Велию любовь ко Господу имея,
         заветы евангельския непреложно исполняя, душу твою за паству полагал еси, милующим
         сердцем болезнуя о всех, просящих твоея помощи. Приими малое сие моление наше,
         и яко в земном житии твоем отирал еси всяку слезу, облегчал еси всяку скорбь,
         так и ныне, милосердый молитвенниче и ходатаю наш, возьми тяготы, болезни и
         скорби наша, исполни страждущая сердца радостию, умоли Человеколюбца Бога о
         прощении безчисленных прегрешений наших, да очистив душу покаянием, к деланию
         доброму приступим. Ей, старче благий, буди и нам пастырь добрый, наставляя на
         стезю спасения, да молитвами твоими безпорочно преидем путь жития нашего и обрящем
         Отечество Небесное, идеже ты со ангелы и всеми святыми предстоиши Престолу Святыя
         Троицы, славяще Безначальнаго Отца со Единородным Его Сыном и Пресвятым, и Благим,
         и Животворящим Его Духом во веки веков. Аминь.
утреня:
   величание: Величаем тя, святый праведный отче Алексие, и чтим святую память твою,
      ты бо молиши за нас Христа Бога нашего.
   канон:
      кондак:
         текст: 'Велии труды любве / и милосердия подъял еси, / праведный старче Алексие, /
            от святаго пастыря Кронштадтскаго / благословение на помощь / страждущим прияв, /
            беды и скорби людския / яко вериги на рамо / свое возложи. / Мы же ведуще тя молитвенника /
            дерзновенна ко Господу, / со умилением зовем ти: / моли Христа Бога // спастися душам
            нашим.'
