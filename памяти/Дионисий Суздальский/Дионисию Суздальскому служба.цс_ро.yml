---
вечерня:
   отпустительно:
      тропарь:
         глас: 8
         текст: Православия ревнителю, / благочестия наставниче, / ищущим спасения / добрый
            кормчий, / монашествующих Богодухновенное украшение, / Богоноснаго Евфимия
            собеседниче, / святителю Дионисие, / ученьми и добродетельми / отечество твое
            просветил еси, / не забуди нас, чтущих тя, // но в мире управи живот наш.
      молитва: О, святителю отче Дионисие, ты веси немощь естества нашего и скорбь
         времен настоящих, пролей о нас твоя теплыя молитвы и умоли Человеколюбца Господа,
         да не погубит нас со беззаконии нашими, но обратит к покаянию и исправлению,
         да прочее время жития нашего земнаго не в работе греху и страстем, но в делании
         заповедей Его святых и во благочестии провождаем. Не презри и не посрами упования
         нашего, но буди о нас предстатель немолчный к Богу, да сохранит нас от мирских
         искушений, от диавольских сетей и от плотских похотей, да дарует нам во бранех
         терпение неослабное. В час же смертный явися нам, отче, заступник необоримый,
         ускори тогда на молитву о нас, безпомощных, и помози нам мирную и благую кончину
         улучити, грозная мытарства воздушная без препятия минути и в Небесный Горний
         Иерусалим внити. О всеблаженне отче наш Дионисие, сподоби ны последовати, по
         силе нашей, святому твоему житию! Яко да всемилостивым предстательством Преблагословенныя
         Владычицы нашея Богородицы и Приснодевы Марии и твоими святыми молитвами сподобит
         нас Преблагий Христос Бог наш наследники быти Царствия Своего Небеснаго, славящих
         и величающих Его купно со Безначальным Его Отцем и Пресвятым и Благим и Животворящим
         Духом, ныне и присно и во веки веков. Аминь.
утреня:
   канон:
      кондак:
         глас: 8
         текст: Звезду Российскую / от Киева возсиявшую / чрез Нижний Новград / в Суждаль
            достигшую, / и всю страну сию / учением озарившую, / ублажим Богомудраго Дионисия, /
            той бо молится Господу // спастися душам нашим.
