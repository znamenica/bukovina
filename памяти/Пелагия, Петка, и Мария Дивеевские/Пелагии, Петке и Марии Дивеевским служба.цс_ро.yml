---
источник: http://ppdm.cerkov.ru/diveevskie-svyatye/blazhennye-diveevskie/molitvy-blzhzh-pelagei-paraskeve-i-marii-diveevskim/
вечерня:
   отпустительно:
      тропарь:
         глас: 1
         текст: 'Глас апостола Павла / услышавша глаголющ: / мы юроди Христа ради, / рабы
            Твои, Христе Боже, / Пелагия, Параскева и Мария, / юроди быша / на земли Тебе
            ради; / темже, память их / почитающе, Тебе молим: // Господи, спаси души наша.'
      молитва: 'О, прекрасные невесты Христовы, чистые голубицы позлащенные Духом Святым,
         собеседницы Ангелом, на земли мысленный рай своими добродетельми насадившия,
         преподобныя матери наша Пелагие, Параскево и Марие. Что достойное в дар вам принесем,
         кроме смиренных и грешных молений наших, яже приимше очистите я святыми вашими
         молитвами и принесите ко Престолу Пресвятыя Троицы. Молите Бога о нас, о блаженныя
         матери наша, да не яростию Своею обличит нас Господь, ниже гневом Своим накажет нас
         за премногия грехи наша, но милостию Своею да оградит нас и дарует нам время на
         покаяние и исправление. О, матери наша Пелагие, Параскево и Марие! Всех собравшихся
         во святей обители сей осените своим заступлением и испросите у Царя Сил коемуждо
         благопотребная во временней жизни сей, паче же помозите нам Небесного Царствия
         достигнути вашими теплыми молитвами и ходатайством ко Господу Иисусу Христу, Емуже
         подобает всякая слава, честь и поклонение со Отцем и Святым Духом, ныне и присно,
         и во веки веков. Аминь.'
утреня:
   величание: Ублажаем вас, / святыя блаженныя матери наша Пелагие, Параскево и Марие, /
      и чтим святую память вашу, / вы бо молите о нас // Христа Бога нашего.
   канон:
      кондак:
         глас: 8
         текст: 'Вышния красоты возжелевша, / нижния сласти / телесныя тощно оставили есте, /
            нестяжанием суетнаго мира, / ангельское житие / проходяща, скончавшася, / Пелагие,
            Параскево и Марие блаженныя: / Христа Бога молите // непрестанно о всех нас.'
