<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца септе'мврiа въ к~s де'нь.

[гл\ва _е~] Преставле'нiе ст~а'гw а=п\сла и=
_е=v\глi'ста i=wа'нна бг~осло'ва.

На ма'лjьй вече'рни, на Гд\си воззва'хъ, стiхи^ры,
гла'съ в~.

Подо'бенъ: _Е=гда` w\т дре'ва:

Прiиди'те прему'дрости глубину` и= правосла'вныхъ
догма'тwвъ списа'теля, вjь'рнiи, пjь'сньми бж~е'ственными
дне'сь вjьнча'имъ i=wа'нна сла'внаго и= возлю'бленнаго: се'й
бо возгремjь`, _е='же въ нача'лjь бjь` сло'во. w\т_ону'дуже
громогла'сенъ показа'ся, jа='кw бл~говjь'стiе мi'ру
просiя'въ, многому'дреннjь приснопа'мятный. [Два'жды.]

Вои'стинну ты` jа=ви'лся _е=си` и='стиненъ дру'гъ,
напе'рсникъ вели'къ о_у=чи'телю хр\сту`: на пе'рси бо
возле'гъ, w\т_ону'дуже поче'рплъ _е=си` прему'дрости
догма'ты, и='миже w=богаща'еши _о='крестъ всю` зе'млю,
jа='кw бг~оглаго'льникъ бж~iй. тjь'мже и= содержа'щи сiя^,
кра'сная хр\сто'ва цр~ковь ны'нjь ра'дующися весели'тся.

Ра'дуйся бг~осло'ве и='стиннw, ра'дуйся, мт~ре гд\сни
сн~е вселюбе'зне, ты' бо предстоя` при кр\стjь` хр\сто'вjь
бж~е'ственный слы'шалъ _е=си` гла'съ вл\дки: се` ны'нjь мт~и
твоя`, къ тебjь` возопи'вшагw. w\т_ону'дуже досто'йнw тя`
вси`, jа='кw а=п\сла хр\сто'ва вели'каго и= возлю'бленнаго,
о_у=бл~жа'емъ.

Сла'ва, гла'съ в~. Самогла'сенъ:

А=п\слwвъ ве'рхъ, бг~осло'вiя трубу`, духо'внаго
воево'ду, вселе'нную бг~у покори'вшаго, прiиди'те, вjь'рнiи,
о_у=бл~жи'мъ i=wа'нна приснопа'мятнаго, w\т земли`
преселя'ющагося, и= земли` не w\тступа'ющаго: но живу'ща, и=
жду'ща стра'шное вл\дки второ'е прише'ствiе. _е='же
неwсужде'ннw срjь'сти на'мъ и=спроси` люби'миче, таи'нниче,
хр\сто'въ напе'рсниче, любо'вiю соверша'ющымъ па'мять твою`.

И= ны'нjь, бг~оро'диченъ. На стiхо'внjь стiхи^ры, гла'съ
а~.

Подо'бенъ: Всехва'льнiи мч~нцы:

Бг~осло'ве сла'вне, твои'ми бж~е'ственными о_у=че'нiи,
и= чуде'съ jа=вле'ньми, пре'лести w\тгна'лъ _е=си` мглу`
всю`, и= лю'ди просвjьти'лъ _е=си` къ зна'нiю и='стинныя
вjь'ры: и= ны'нjь моли`, дарова'ти душа'мъ на'шымъ ми'ръ, и=
ве'лiю мл\сть.

Стi'хъ: Во всю` зе'млю и=зы'де вjьща'нiе и='хъ. и= въ
концы` вселе'нныя глаго'лы и='хъ.

I=wа'нне всему'дре, хр\сто'въ люби'миче при'сный, къ
пло'ти любве` мя` и=збавля'я, вл\дцjь всjь'хъ,
бж~е'ственными твои'ми мольба'ми водружи`. дjь'тельми
бл~гоче'стiя, и= моли'ся пода'ти ми` w=ставле'нiе
прегрjьше'нiй и= ве'лiю мл\сть.

Стi'хъ: Нб~са` повjь'даютъ сла'ву бж~iю, творе'нiе же
руку^ _е=гw` возвjьща'етъ тве'рдь.

Бг~ови'дче всесщ~е'нне, страсте'й и= бjь'дъ и=зба'ви, и=
w\т неду^гъ и= скорбе'й бл~гохва'лящыя тя`, и= почита'ющыя
любо'вiю, и= вjь'рнw притека'ющыя, и= къ покро'ву твоему`
бж~е'ственному приходя'щыя: и= о_у=моли` дарова'ти душа'мъ
на'шымъ ми'ръ и= ве'лiю мл\сть.

Сла'ва, гла'съ в~:

Бг~осло'ве дjь'вственниче, о_у=чениче` возлю'бленне
сп~совъ, мл~твами твои'ми на'съ сп~са'й, мо'лимся, w\т
вся'кагw вре'да: jа='кw твое` _е=смы` ста'до.

И= ны'нjь, бг~оро'диченъ:

Все` о_у=пова'нiе мое` на тя` возлага'ю, мт~и бж~iя,
сохрани' мя под\ъ кро'вомъ твои'мъ.

Тропа'рь, гла'съ в~:

А=п\сле хр\сту` бг~у возлю'бленне, о_у=скори` и=зба'вити
лю'ди без\ъw\твjь^тныя: прiе'млетъ тя` припа'дающа, и='же
па'дша на пе'рси прiе'мый. _е=го'же моли`, бг~осло'ве: и=
належа'щую мглу` jа=зы'кwвъ разгна'ти, прося` на'мъ ми'ра и=
ве'лiя мл\сти.

Сла'ва, и= ны'нjь, бг~оро'диченъ, воскр\снъ.

На вели'цjьй вече'рни,

стiхологису'емъ Бл~же'нъ му'жъ, пе'рвый а=нтiфw'нъ. На
Гд\си воззва'хъ, стiхи^ры на и~, гла'съ а~.

Подо'бенъ: Нб\сныхъ чинw'въ:

Зри'тель неизрече'нныхъ w\ткрове'нiй, и= сказа'тель
вы'шнихъ бж~iихъ та^инъ, сн~ъ зеведе'евъ, написа'въ на'мъ
хр\сто'во _е=v\глiе, бг~осло'вити _о=ц~а`, и= сн~а, и= дх~а
ст~а'го, научи'лъ _е='сть.

Бг~одви'жимая цjьвни'ца нб\сныхъ пjь'нiй, тайнопи'сецъ
сы'й, бг~осказа'нная о_у=ста` пjь'нiе пjь'сней пое'тъ
краснw`: о_у=стнjь` во движя`, jа='кw стру'ны, jа='коже
бряца'ло я=зы'къ движя`, мо'лится сп~сти'ся на'мъ.

Громогла'снымъ твои'мъ я=зы'комъ, и=звjьща'я бж~iя
му'дрости сокрове'нное сло'во, бг~у возлю'бленне, зове'ши
при'снw, движя` о_у=стна'ми ча'стw: _е='же въ нача'лjь бjь`
сло'во. и= науча'еши вся'каго человjь'ка къ зна'нiю бг~а.

Сла'ва, гла'съ в~. Самогла'сенъ:

Сы'на гро'мова, w=снова'нiе бж~е'ственныхъ слове'съ,
нача'льника бг~осло'вiя, и= проповjь'дника пе'рвjьйшаго,
и='стины догма'тwвъ бж~iя му'дрости, возлю'бленнагw i=wа'нна
и= дjь'вственника, человjь'ческiй ро'дъ по до'лгу
бл~гопохва'лимъ: се'й бо непреста'ннw въ себjь` и=мjь'я
бж~е'ственное, _е='же въ нача'лjь бjь`, рече`, сло'во,
а='бiе же ко _о=ц~у` неразлу'чное, и= ра'вное по си'хъ
_о='ч~а существа`, показу'я на'мъ собо'ю правосла'вiе ст~ы'я
тр\оцы: содjь'теля же су'ща со _о=ц~е'мъ, и= жи'знь нося'ща,
и= свjь'тъ и='стинный, того'жде показа` на'мъ. _w чудесе`
о_у=жа'снагw, и= ве'щи мудри'тельныя! jа='кw по'лнъ сы'й
любве`, по'лнъ бы'сть и= бг~осло'вiя, сла'вою и= че'стiю и=
вjь'рою, w=снова'тель сы'й ч\стыя на'шея вjь'ры, _е=я'же
ра'ди получи'мъ вjь^чная бл~га^я въ де'нь су'дный.

И= ны'нjь, бг~оро'диченъ: Пре'йде сjь'нь зако'нная:

Вхо'дъ. Прокi'менъ дне`.

Чт_е'нiя три`.

Собо'рнагw посла'нiя i=wа'ннова чте'нiе.

Возлю'бленнiи, а='ще се'рдце на'ше не за'зритъ на'мъ,
дерзнове'нiе и='мамы къ бг~у. И= _е=гw'же а='ще про'симъ,
прiе'млемъ w\т негw`: jа='кw за'повjьди _е=гw` соблюда'емъ,
и= о_у=гw'дная пред\ъ ни'мъ твори'мъ. И= сiя` _е='сть
за'повjьдь _е=гw`, да вjь'руемъ во и='мя сн~а _е=гw` i=и~са
хр\ста`, и= лю'бимъ дру'гъ дру'га, jа='коже да'лъ _е='сть
за'повjьдь на'мъ. И= соблюда'яй за'повjьди _е=гw`, въ не'мъ
пребыва'етъ, и= то'й въ не'мъ: и= w= се'мъ разумjь'емъ,
jа='кw пребыва'етъ въ на'съ, w\т дх~а _е=го'же да'лъ _е='сть
на'мъ. Возлю'бленнiи, не вся'кому ду'ху вjь'руйте, но
и=скуша'йте ду'хи, а='ще w\т бг~а су'ть: jа='кw мно'зи
лжепроро'цы и=зыдо'ша въ мi'ръ. W= се'мъ познава'йте дх~а
бж~iя, и= ду'ха ле'стча: вся'къ дх~ъ, и='же и=сповjь'дуетъ
i=и~са хр\ста` во пло'ти прише'дша, w\т бг~а _е='сть. И=
вся'къ ду'хъ, и='же не и=сповjь'дуетъ i=и~са хр\ста` во
пло'ти прише'дша, w\т бг~а нjь'сть: и= се'й _е='сть
а=нтi'хрiстовъ, _е=го'же слы'шасте, jа='кw гряде'тъ, и=
ны'нjь въ мi'рjь _е='сть о_у=же`. Вы` w\т бг~а _е=сте`
ча'дца, и= побjьди'сте тjь'хъ, jа='кw бо'лiй _е='сть и='же
въ ва'съ, не'жели и='же въ мi'рjь. _О=ни` w\т мi'ра су'ть,
сегw` ра'ди w\т мi'ра глаго'лютъ, и= мi'ръ тjь'хъ
послу'шаетъ. Мы` w\т бг~а _е=смы`: и='же зна'етъ бг~а,
послу'шаетъ на'съ: и= и='же нjь'сть w\т бг~а, не послу'шаетъ
на'съ.

Собо'рнагw посла'нiя i=wа'ннова чте'нiе.

Возлю'бленнiи, а='ще си'це возлюби'лъ _е='сть на'съ
бг~ъ, и= мы` до'лжни _е=смы` дру'гъ дру'га люби'ти. Бг~а
никто'же нигдjь'же ви'дjь. А='ще дру'гъ дру'га лю'бимъ, бг~ъ
въ на'съ пребыва'етъ, и= любы` _е=гw` соверше'нна _е='сть въ
на'съ. W= се'мъ разумjь'емъ, jа='кw въ не'мъ пребыва'емъ, и=
то'й въ на'съ, jа='кw w\т дх~а своегw` да'лъ _е='сть на'мъ.
И= мы` ви'дjьхомъ и= свидjь'тельствуемъ, jа='кw _о=ц~ъ
посла` сн~а сп~си'теля мi'ру. И='же а='ще и=сповjь'сть,
jа='кw i=и~съ _е='сть сн~ъ бж~iй, бг~ъ въ не'мъ пребыва'етъ,
и= то'й въ бз~jь. И= мы` позна'хомъ, и= вjь'ровахомъ,
любо'вь ю='же и='мать бг~ъ въ на'съ. бг~ъ любы` _е='сть, и=
пребыва'яй въ любви`, въ бз~jь пребыва'етъ, и= бг~ъ въ не'мъ
пребыва'етъ.

Собо'рнагw посла'нiя i=wа'ннова чте'нiе.

Возлю'бленнiи, а='ще кто` рече'тъ: jа='кw люблю` бг~а,
а= бра'та своего` ненави'дитъ, ло'жъ _е='сть: и='бо не
любя'й бра'та своегw`, _е=го'же ви'дjь, бг~а, _е=гw'же не
ви'дjь, ка'кw мо'жетъ люби'ти; И= сiю` за'повjьдь и='мамы
w\т негw`, да любя'й бг~а, лю'битъ и= бра'та своего`. Вся'къ
вjь'руяй, jа='кw i=и~съ _е='сть хр\сто'съ, w\т бг~а рожде'нъ
_е='сть: и= вся'къ любя'й ро'ждшаго, лю'битъ и= рожде'ннаго
и=з\ъ негw`. W= се'мъ вjь'мы, jа='кw лю'бимъ ча^да бж~iя,
_е=гда` бг~а лю'бимъ, и= за'пwвjьди _е=гw` соблюда'емъ. Сiя'
бо _е='сть любы` бж~iя, да за'пwвjьди _е=гw` соблюда'емъ, и=
за'пwвjьди _е=гw` тя'жки не су'ть. Jа='кw вся'къ рожде'нный
w\т бг~а, побjьжда'етъ мi'ръ: и= сiя` _е='сть побjь'да
побjь'ждшая мi'ръ, вjь'ра на'ша. Кто` _е='сть побjьжда'яй
мi'ръ, то'кмw вjь'руяй, jа='кw i=и~съ _е='сть сн~ъ бж~iй;

На лiтi'и стiхи'ра хра'ма. Та'же а=п\сла. Гла'съ а~.

[Ге'рманово:] Вjь'ки бг~осло'вiя и=з\ъ ч\стны'хъ твои'хъ
о_у='стъ и=стеко'ша, а=п\сле, и=з\ъ ни'хже цр~ковь бж~iя
напая'ема, покланя'ется правосла'внw тр\оцjь
_е=диносу'щнjьй: ю='же и= ны'нjь моли`, i=wа'нне бг~осло'ве,
о_у=тверди'ти и= сп~сти` ду'шы на'шя.

[А=ндре'а пv'рра:] Са'дъ чистоты`, мv'ро бл~гово'нiя
па'ки возсiя` на'мъ въ прису'щемъ пра'здницjь, возопи'ти къ
нему`: возлегi'й на пе'рси вл\дчня, и= w=дожди'въ сло'во
мi'ру, i=wа'нне а=п\сле, дв~у сохрани'вый jа='кw зjь'ницу
_о='ка, и=спроси` на'мъ w\т хр\ста` ве'лiю мл\сть.

О_у=чениче` сп~совъ, дjь'вственниче и= бг~осло'ве,
тебjь` jа='кw дjь'вственнику, дв~у и= бц\ду, хр\сто'съ бг~ъ
распина'емь предаде`, и= сiю` сохрани'лъ _е=си` jа='кw
зjь'ницу _о='ка. тjь'мъ моли` сп~сти'ся душа'мъ на'шымъ.

Jа='кw неизрече'нныхъ та^инъ самови'децъ, воззва'хъ
_е=си` вопiя`: превjь'чное сло'во, въ нача'лjь бы'ти къ
бг~у, и= того` бы'ти бг~а, i=wа'нне а=п\сле, напе'рсниче
хр\сто'въ и= дру'же при'сный, тр\оцы сла'досте, _е=фе'са и=
па'тма о_у=твержде'нiе непоколеби'мо, на'ша же по'мощь.
моли'ся, бг~осло'ве всебл~же'нне, w\т sлочести'выхъ врагw'въ
чу'вственныхъ и= мы'сленныхъ, и=зба'витися лю'демъ, па'мять
твою` при'снw соверша'ющымъ вjь'рнw.

Сла'ва, гла'съ д~:

Возле'гъ на пе'рси о_у=чи'теля хр\ста` на ве'чери
гд\сни, возлю'бленне о_у=чениче`, w\тту'ду позна'лъ _е=си`
неизрече'нная, и= нб\сный всjь^мъ возгремjь'лъ _е=си`
гла'съ: въ нача'лjь бjь` сло'во, и= сло'во бjь` къ бг~у, и=
бг~ъ бjь` сло'во, свjь'тъ и='стинный, просвjьща'яй вся'каго
человjь'ка въ мi'ръ гряду'щаго, хр\сто'съ бг~ъ и= сп~съ
ду'шъ на'шихъ.

И= ны'нjь, бг~оро'диченъ.

Со _о=ц~е'мъ и= дх~омъ славосло'вимый сн~ъ, въ вы'шнихъ
w\т херувi'мwвъ, первозда'ннаго назда'ти хотя'й, всего`
себе` сама'го и=стощи` неизрече'ннw во о_у=тро'бjь твое'й,
бц\де всепjь'тая: и= и=з\ъ тебе` возсiя'въ, просвjьти` ве'сь
мi'ръ бж~ество'мъ, и=збавля'я i=дwлонеи'стовства, и= въ
себjь` w=божи'въ, на нб~са` возведе` человjь'чество,
хр\сто'съ бг~ъ и= сп~съ ду'шъ на'шихъ.

На стiхо'внjь, стiхи^ры, гла'съ д~:

Подо'бенъ: Зва'нный свы'ше:

Сн~а вы'шнягw бг~осло'вивъ, _о=ц~у` соприсносу'щна, и=
_е=диносу'щественна, свjь'тъ и=з\ъ свjь'та непремjь'ненъ, и=
начерта'нiе v=поста'си роди'телевы, безлjь'тнw возсiя'вша и=
безстра'стнw и=з\ъ негw`, содjь'теля же и= гд\са всjь'хъ
вjькw'въ, возлю'бленне, ты` проповjь'далъ _е=си` сего`
мi'ру, jа='кw и=зве'дша свjь'тъ и=з\ъ тьмы`, хр\ста` бг~а
на'шегw: _е=го'же моли`, сп~сти` и= просвjьти'ти ду'шы
на'шя.

Стi'хъ: Во всю` зе'млю и=зы'де вjьща'нiе и='хъ и= въ
концы` вселе'нныя глаго'лы и='хъ.

О_у=тjь'шителевъ свjь'тъ воспрiе'мъ, и='мже и=
просвjьща'емь бг~осло'вилъ _е=си`, w\т _о=ц~а`
происходя'щагw, чрез\ъ сн~а же человjь'честву jа=вля'ема
_е=диноч\стна, сопресто'льна и= _е=диносу'щна су'ща, _о=ц~у`
безнача'льному же и= бж~iю сло'ву, возлю'бленне, всjь^мъ
проповjь'далъ _е=си`. тjь'мже въ пjь'снехъ тя` почита'емъ,
jа='кw вjь'ры бж~е'ственное w=снова'нiе: ю='же незы'бленну
соблюда'й ко гд\су мл~твами твои'ми.

Стi'хъ: Нб~са` повjь'даютъ сла'ву бж~iю, творе'нiе же
руку^ _е=гw` возвjьща'етъ тве'рдь.

На высоту` возше'дъ бг~осло'вiя, научи'лся _е=си`
неизреч_е'ннымъ бж~iимъ та'йнамъ, w= _е=ди'номъ существjь`
бж~ества`, сла'вjь же _е=ди'ной, и= цр\ствjь и= гд\сьствjь,
тре'ми v=поста'сьми раздjьля'емjьмъ при'снw, су'щественнw
нераздjь'льнjьмъ и= соедине'ннjьмъ, въ неслiя'нномъ
бж~е'ственномъ _е=ди'нствjь: си'це сла'вя проповjь'далъ
_е=си`, бг~осло'ве, тр\оцу нераздjь'льну, ю='же моли`
сп~сти` и= просвjьти'ти ду'шы на'шя.

Сла'ва, гла'съ s~.

[I=wа'нна мона'ха:] А=п\сле хр\сто'въ, _е=v\глi'сте
бг~осло'ве, неизрече'нныхъ таи'нникъ бы'въ, прему'дрости
неизглагw'ланная на'мъ возгремjь'лъ _е=си` о_у=че'нiя,
_е='же въ нача'лjь бjь`, о_у=ясни'въ вjь^рнымъ, и= _е='же не
бjь`, w\тложи'въ, _е=ретi'чествующихъ w\трjьва'я словеса`.
напе'рсникъ jа=ви'вся, и= дру'гъ возлю'бленъ, jа='коже
и=са'iа велегла'снjьйшiй, и= мwv"се'й бг~ови'децъ,
дерзнове'нiе и=мjь'я къ бг~у, прилjь'жнw моли'ся w= душа'хъ
на'шихъ.

И= ны'нjь, бг~оро'диченъ: Творе'цъ и= и=зба'витель мо'й:

На бл~гослове'нiи хлjь'бwвъ тропа'рь: А=п\сле хр\сту`
бг~у возлю'бленне: два'жды [пи'санъ на ма'лjьй вече'рни], и=
Бц\де дв~о: _е=ди'ножды. И= чте'нiе.

На о_у='трени

на Бг~ъ гд\сь, тропа'рь ст~а'гw два'жды.

Сла'ва, и= ны'нjь, бг~оро'диченъ: Вся^ па'че смы'сла:

По а~-мъ стiхосло'вiи сjьда'ленъ, гла'съ и~:

Подо'бенъ: Прему'дрости:

Ты` сн~ъ назва'лся _е=си` бж~е'ственнагw гро'ма, во
_е='же w=глуши'ти о_у=шеса` sлочести'выхъ, и= трубы`
сладча'е возгласи'въ. _w всему'дре, въ пра^вая сердца`,
сло'ва воплоще'нiя: и= jа='кw и='скреннiй дру'гъ на пе'рси
возле'глъ _е=си`. w\т_ону'дуже поче'рпъ ра'зума jа=вле'нiе,
всjь^мъ проповjь'далъ _е=си` _о=ц~у` собезнача'льнаго,
i=wа'нне а=п\сле: моли'ся хр\сту` бг~у, прегрjьше'нiй
w=ставле'нiе дарова'ти пра'зднующымъ любо'вiю ст~у'ю
па'мять твою`. [Два'жды.]

Сла'ва, и= ны'нjь, бг~оро'диченъ:

Прему'дрость и= сло'во въ твое'мъ чре'вjь заче'нши
неwпа'льнw, мт~и бж~iя, мi'ру родила` _е=си` мi'ръ
содержа'щаго, и= въ w=б\ъя'тiихъ и=мjь'ла _е=си` вся^
содержа'щаго, пищеда'теля всjь'хъ, и= творца` тва'ри.
тjь'мже молю' тя, всест~а'я дв~о, и= вjь'рою сла'влю тя`,
и=зба'витися мнjь` прегрjьше'нiй, и= въ де'нь суда`, _е=гда`
предста'ти и='мамъ пред\ъ лице'мъ созда'теля моегw`, вл\дчце
дв~о ч\стая, твою` по'мощь тогда` пода'ждь ми`: вся' бо
мо'жеши, _е=ли^ка хо'щеши, всепjь'тая.

По в~-мъ стiхосло'вiи сjьда'ленъ, гла'съ и~.

Подо'бенъ: Прему'дрости:

Глубину` ловле'нiя w=ста'вивъ, кр\ста` тро'стiю вся^
jа='вjь въ вjь'рjь о_у=лови'лъ _е=си`, jа='кw ры'бы,
jа=зы'ки: и='бо jа='коже тебjь` рече` хр\сто'съ, показа'лся
_е=си` лове'цъ человjь'кwвъ, къ бл~гоче'стiю о_у=ловля'я.
тjь'мже насjь'ялъ _е=си` и= сло'ва ра'зумъ во все'мъ
па'тмjь, и= _е=фе'съ прiwбрjь'лъ _е=си` словесы` твои'ми,
бг~осло'ве а=п\сле: моли` хр\ста` бг~а, прегрjьше'нiй
w=ставле'нiе дарова'ти, пра'зднующымъ любо'вiю ст~у'ю
па'мять твою`. [Два'жды.]

Сла'ва, и= ны'нjь, бг~оро'диченъ:

Преч\стая дв~о мт~и бж~iя, души` моея` стра^сти лю^тыя
и=сцjьли`, молю'ся: и= проще'нiе да'руй мнjь` мои'хъ
прегрjьше'нiй, jа=`же безу'мнjь содjь'яхъ: ду'шу и= тjь'ло
w=скверни'хъ w=кая'нный. о_у=вы` мнjь`, что` сотворю` въ
ча'съ _о='ный, внегда` а='гг~ли ду'шу мою` разлуча'тъ w\т
стра'стнагw моегw` тjьлесе`; тогда` помо'щница мнjь` бу'ди
и= предста'тельница теплjь'йшая: тя' бо и='мамъ наде'жду,
ра'бъ тво'й.

По полv"еле'и сjьда'ленъ, гла'съ и~.

Подо'бенъ: Прему'дрости:

Возле'гъ на пе'рси i=и~сwвы, дерзнове'нiе получи'лъ
_е=си`, jа='кw о_у=ч~нкъ вопроша'я: кто` _е='сть преда'тель
тво'й, гд\си; и= jа='кw возлю'блену sjьлw` су'щу
всехва'льне, хлjь'бомъ сего` jа='вjь тебjь` показа`. тjь'мже
jа='кw таи'нникъ неизрече'нныхъ бы'въ, сло'ва воплоще'нiя
науча'еши концы`. бг~осло'ве а=п\сле, моли` хр\ста` бг~а,
согрjьше'нiй w=ставле'нiе дарова'ти, пра'зднующымъ любо'вiю
ст~у'ю па'мять твою`. [Два'жды.]

Сла'ва, и= ны'нjь, бг~оро'диченъ:

Нб\сную две'рь и= кiвw'тъ, всест~у'ю го'ру, свjь'тлый
_о='блакъ воспои'мъ, неwпали'мую купину`, слове'сный ра'й,
_е='vы воззва'нiе, вселе'нныя всея` вели'кое сокро'вище,
jа='кw сп~се'нiе въ не'й содjь'лася мi'ру, и= w=ставле'нiе
дре'внихъ согрjьше'нiй. сегw` ра'ди вопiе'мъ _е='й: моли'ся
сн~у твоему`, прегрjьше'нiй w=ставле'нiе дарова'ти,
бл~гоче'стнw покланя'ющымся всест~о'му рж\ству` твоему`.

Степ_е'нна, пе'рвый а=нтiфw'нъ д~-гw гла'са. Прокi'менъ,
гла'съ д~: Во всю` зе'млю и=зы'де вjьща'нiе и='хъ, и= въ
концы` вселе'нныя глаго'лы и='хъ. Стi'хъ: Нб~са` повjь'даютъ
сла'ву бж~iю: Вся'кое дыха'нiе: _Е=v\глiе. i=wа'нна, зача'ло
_кс~з. По н~-мъ _псалмjь`, Сла'ва, Мл~твами а=п\сла: И=
ны'нjь, Мл~твами бц\ды:

Стiхи'ра, гла'съ в~:

Бг~осло'ве дjь'вственниче, о_у=ч~нче` возлю'бленне
сп~совъ, моли'твами твои'ми на'съ сп~са'й, мо'лимся, w\т
вся'кагw вре'да: jа='кw твое` _е=смы` ста'до.

Канw'нъ бц\ды со i=рмосо'мъ на s~, и= а=п\сла _о='ба
канw'на на и~.

Канw'нъ бц\ды, гла'съ в~.

Пjь'снь а~.

I=рмо'съ: Во глубинjь` постла` и=ногда`, фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь, сла'внw бо просла'вися.

Jа='кw кра'сную, jа='кw предо'брую всю`, jа='кw
непоро'чную въ жена'хъ, бг~ъ тя` и=збра'въ, во о_у=тро'бу
твою` всели'ся непоро'чную: _е=го'же моли`, всенепоро'чная,
поро'ка грjьхw'въ и=зба'вити вся^ пою'щыя тя`.

_Псало'мски, ч\стая, w=десну'ю jа='коже цр~и'ца, w\т
твоея` о_у=тро'бы возсiя'вшагw цр~я` предста'ла _е=си`:
_е=го'же моли`, всенепоро'чная, да десна'го предста'теля
пока'жетъ мя` въ де'нь воздая'нiя, бг~оневjь'сто.

Пресо'хшее _е=стество` человjь'ческое вся'кими
безмjь'стiи, ро'ждшая до'ждь нб\сный, вся^ w=бнови'ла
_е=си`: но молю'ся, и= ду'ши моея` бразду` и=зсо'хшую
покажи` плодоно'сну, бг~оневjь'сто.

О_у=мертви'вшеся са'домъ ра'зума, дре'вомъ же жи'зни
чи'стая, къ жи'зни вjь'чной призва'ни бы'хомъ, w\т тебе`,
бц\де, процвjь'тшимъ па'че смы'сла, хр\сто'мъ бг~омъ:
_е=го'же со дерзнове'нiемъ моли`, сп~сти'ся душа'мъ на'шымъ.

Канw'нъ а=п\сла, [_е=гw'же краестро'чiе: Сы'на гро'мова
хр\стокра'снw пою`.] Fеофа'ново. Гла'съ в~.

Пjь'снь а~. i=рмо'съ то'йже.

Цр\ство нб\сное бл~же'нне, _е='же проповjь'далъ _е=си`
воспрiи'мъ, и= сло'ву собесjь'дникъ бы'въ нб\сному,
вjь'рующыя ч\стно'му твоему` проповjь'данiю, и= бг~осло'вiю,
твои'ми мл~твами сохрани`.

Крjь'покъ смы'слъ jа=вля'я, w= всjь'хъ небре'глъ _е=си`
су'щихъ на земли`, и= о_у='зъ _е=стества`: и= сло'ву
всему'дре, слове'снjь же и= о_у='мнjь сопребыва'я, w\т
безслове'сiя безслове'снjь живу'щыя свободи'лъ _е=си`.

Нб\сныхъ ра'зумъ прiи'мъ, бг~ослове'снjьйше, бг~а сло'ва
проповjь'далъ _е=си`: въ нача'лjь бjь` сло'во и= сло'во бjь`
къ своему` роди'телю, и= бг~ъ бjь` сло'во, бл~говjьству'я
научи'лъ _е=си`.

Бг~оро'диченъ: _О=трокови'цъ бж~е'ственныхъ ли'къ,
бж~е'ственнjьйше въ жена'хъ тя` до'брую воспjьва'ютъ, бц\де
вл\дчце, добро'тами о_у=кра'шену бж~ества`:
добротвори'тельное во сло'во па'че сло'ва родила` _е=си`.

Другi'й канw'нъ а=п\сла, [_е=го'же краестро'чiе:
Моле'нiя бж~е'ственному таи'ннику несу`.] Творе'нiе
i=w'сифово. Гла'съ s~.

Пjь'снь а~.

I=рмо'съ: Jа='кw по су'ху пjьшеше'ствовавъ i=и~ль по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь пои'мъ, вопiя'ше.

Во глубины^ дх~а мы'слiю w=зари'вся прини'къ, и=
рождество` стра'шное на'мъ jа='снw сказа'лъ _е=си`, вопiя`,
бг~осло'ве: въ нача'лjь бjь` сло'во бж~iе.

Приклоня'еми мно'жествомъ напа'стей, и= страсте'й, и=
скорбе'й, и= лю'тыхъ нахожде'ньми, вjь'рою прибjьга'емъ къ
тебjь`, бг~осло'ве, помо'щникъ бу'ди рабw'мъ твои^мъ.

Ду'шъ на'шихъ стра^сти лю^тыя, jа='кw вра'чь и=зря'денъ,
о_у=врачи'въ му'дре, вjь'чнагw и=зба'ви ны` w=сужде'нiя и=
_о=гня`, хода'тайствомъ твои'мъ.

Бг~оро'диченъ: Бг~а заче'ншая на'съ ра'ди бы'вшагw
человjь'ка, того` о_у=моли`, чт\сая, въ де'нь суда` на'съ
о_у=ще'дрити, мнw'гая согрjьши'вшихъ _е=му`.

Катава'сiа: W\тве'рзу о_у=ста` моя^:

Пjь'снь г~.

I=рмо'съ: Процвjьла` _е='сть пусты'ня jа='кw крi'нъ,
гд\си, jа=зы'ческая неплодя'щая цр~ковь, прише'ствiемъ
твои'мъ, въ не'йже о_у=тверди'ся мое` се'рдце.

W=блече'ся въ мя` человjь'ка, w\т чре'ва твоегw`
проше'дъ творе'цъ, всенепоро'чная, нетлjь'нiя _о=де'жду
да'руя, w=бна'жшемуся мно'гими безмjь'стiи.

Преч\стно'е родила` _е=си` бг~а сло'во, вл\дчце,
_е=го'же прилjь'жнw моли`, о_у=ще'дрити смире'нную мою`
ду'шу сла'достей безче'стiи сjь'тующую.

Jа='звы и=сцjьли` души` моея`, преч\стая, и= смире'нное
се'рдце мое`, w=горче'нное jа='домъ sмiи'нымъ, дjь'йственною
твое'ю лjьчбо'ю о_у=врачу'й.

Jа='кw мт~и и=му'щи дерзнове'нiе, вл\дчце, къ сн~у
твоему`, проси` по'мощи w=sло'бл_еннымъ лю'демъ,
беззако'нныхъ же низложи` шата'нiе.

И='нъ, i=рмо'съ то'йже.

Тр\оцы jа=ви'лъ _е=си` бг~осло'внымъ я=зы'комъ твои'мъ,
ю='же па'че о_у=ма` та'йну, i=wа'нне бг~обл~же'нне: въ
не'йже о_у=тверди'ся мое` се'рдце.

Я=зы'къ тво'й бы'сть пи'сменника тро'сть всест~а'гw
дх~а, бг~опи'саннw зна'менующiй ч\стно'е твое` и=
бж~е'ственное _е=v\глiе.

Му'дрости ты` бе'здну поче'рплъ _е=си` всему'дре,
возле'гъ бг~ому'дреннымъ дерзнове'нiемъ на прему'дрости
и=сто'чницjь: и= сегw` бг~опроповjь'дникъ бы'лъ _е=си`.

Бг~оро'диченъ: _Е=ди'ну дjь'вствующую и= мт~рь чти'мъ,
jа='кw сп~се'нiя хода'таицу бы'вшу на'мъ, всенепоро'чная, и=
мi'ръ и=зба'вльшую мл~твами твои'ми.

И='нъ.

I=рмо'съ: Нjь'сть ст~ъ, jа='коже ты`, гд\си бж~е мо'й.
Вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

О_у=мо'мъ свjь'тлымъ и= ч\стымъ бесjь'довавъ къ сло'ву,
бг~осло'ве требл~же'нне, тайнонаучи'лся _е=си` w\т негw`,
су'щымъ вы'шше сло'ва jа='вjь, и= всю` тва'рь просвjьти'лъ
_е=си`.

О_у='зъ мя` и=зба'ви лю'тыхъ грjьха`, требл~же'нне,
любо'вiю связу'я мя` вл\дки и= бг~а: _е=го'же возлюби'лъ
_е=си` те'плjь, и= бг~осло'въ тогw` наре'клся _е=си`.

Да'лся _е=си` защи'тникъ на'мъ, и= хода'тай, и=
и=зба'витель, и= ко гд\су моле'бникъ, и= чуде'съ
самодjь'латель, и= и=сто'чникъ и=сцjьле'нiй, бг~осло'ве.
тjь'мже тя` почита'емъ.

Бг~оро'диченъ: _Е=гда` сло'во, _е='же и=з\ъ тебе`
воплоти'вшееся неизрече'ннw, бц\де, на дре'во вознесе'ся
кр\ста`, дjь'вственнику о_у=ченику`, jа='кw дв~у
_о=трокови'цу, тебе` вручи`.

Сjьда'ленъ, гла'съ и~.

Подо'бенъ: Прему'дрости:

Прему'дрости на пе'рси возле'гъ, и= ра'зуму су'щихъ
научи'вся, бж~е'ственнw возгремjь'лъ _е=си`: въ нача'лjь
бjь` сло'во, до'брjь написа'въ пе'рвый безнача'льное
рождество`, и= проповjь'далъ _е=си` всjь^мъ сло'ва
воплоще'нiе. тjь'мже и= я=зы'комъ jа='кw мре'жею о_у=лови'въ
jа=зы'ки, бл~года'тiю дх~а и=зуча'еши концы`, и=
просвjьща'еши чудесы`, бг~осло'ве а=п\сле. моли` хр\ста`
бг~а грjьхw'въ w=ставле'нiе дарова'ти пра'зднующымъ любо'вiю
ст~у'ю па'мять твою`. [Два'жды.]

Сла'ва, и= ны'нjь, бг~оро'диченъ:

Въ напа^сти многоплет_е'нныя впа'дъ, w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ: и= jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бл~гости. тjь'мже, преч\стая, и=з\ъ тебе` воплоще'нному
безсjь'меннw, моли'ся прилjь'жнw w= всjь'хъ рабjь'хъ
твои'хъ, непреста'ннw моля'щихъ ти ся, бц\де преч\стая,
моля'щи _е=го` при'снw, согрjьше'нiй w=ставле'нiе дарова'ти
воспjьва'ющымъ досто'йнw сла'ву твою`.

Пjь'снь д~.

I=рмо'съ: Прише'лъ _е=си` w\т дв~ы, не хода'тай, ни
а='гг~лъ, но са'мъ гд\си, вопло'щься, и= сп~слъ _е=си`
всего' мя человjь'ка. тjь'мъ зову' ти: сла'ва си'лjь твое'й,
гд\си.

Ка'плю ми` о_у=миле'нiя w=дожди`, вл\дчце, w\те'млющи
ве'сь се'рдца моегw` ва'ръ, и= печа'ль мою`, и= па'кwстныя
прило'ги w\тгоня'ющи.

_О=ру'жiемъ мя` сла'дости о_у=я'звлена, и= лежа'ща въ
ра'нахъ, преч\стая, не пре'зри, но и=сцjьли` копiе'мъ и=
кро'вiю распе'ншагwся сн~а твоегw`, и= бг~а на'шегw.

W=богати'вшаяся вл\дчествомъ вся'кагw зда'нiя, лю'тjь
мя` w=бнища'вша, бл~года'ти бж~е'ственныя о_у=досто'й:
jа='кw да велича'ю тя`, jа='кw бл~гу'ю мою`
предста'тельницу, всенепоро'чная.

Возсiя` и=з\ъ о_у=тро'бы твоея`, _о=трокови'це
неискусобра'чная, _о='ч~ая заря` хр\сто'съ, и= просвjьти`
вселе'нную распина'емь, и= де'мwнскую тьму` потреби`.

И='нъ, i=рмо'съ то'йже.

Сло'во тя` бг~осло'ва досто'йнw показа`. тогw` бж~ества`
тайнонаучи'въ преизя'щнjьйше, и= _е='же по человjь'ку
строе'нiю научи'въ неизрече'нному.

О_у='мъ бж~е'ственъ, и= дjь'вственно тjь'ло стяжа'въ,
хра'мъ бы'лъ _е=си`, живы'й же и= w=душевле'нный сла'вне, и=
жили'ще всепjь'тыя тр\оцы сщ~е'ннjьйшее.

Сн~овство'мъ преч\стыя дв~ы почествова'лся _е=си`,
дjь'вственниче бл~же'нне, и= бра'тъ показа'лся _е=си`
и=збра'вшему тя`, и= о_у=ченика` бг~осло'ва соверши'вшему.

Бг~оро'диченъ: И=сцjьля'я _е='vы дре'внее преступле'нiе,
въ тя` всенепоро'чную и= преч\стую всели'ся
пребж~е'ственный, всего' мя человjь'ка воwбрази'ти па'дша.

И='нъ.

I=рмо'съ: Хр\сто'съ моя` си'ла, бг~ъ и= гд\сь, чт\сна'я
цр~ковь, бг~олjь'пнw пое'тъ взыва'ющи, w\т смы'сла чи'ста,
w= гд\сjь пра'зднующи.

Ка'плями напои'лъ _е=си` сло'ва, сла'вне, подсо'лнечную
всю`, му'тныя нече'стiя во'ды и=зсуши'лъ _е=си`
бл~гоче'стнjь: сегw` ра'ди тя` почита'емъ.

Крjь'постiю w=поя'ши и= держа'вою, молю'ся,
разсла'бленную вся'кими нанесе'ньми ду'шу мою`, всему'дре,
w\т нечи'стыхъ врагw'въ, прибjьга'ющую въ кро'въ тво'й.

Хра'мъ бы'въ бж~е'ственнагw дх~а, въ хра'мjь твое'мъ
бж~е'ственнjьмъ вjь'рою присjьдя'щыя, хра'мы покажи` бж~iя,
бг~осло'ве, хода'тайствомъ твои'мъ.

Бг~оро'диченъ: Бж~е'ственный хра'мъ бж~iй воспои'мъ,
ст~у'ю дв~у jа='снjь вси` бл~жи'мъ, w=боже'ни бы'вше _е='ю,
и= w\т лю'тыхъ и=збавля'еми.

Пjь'снь _е~.

I=рмо'съ: Хода'тай бг~у и= человjь'кwмъ бы'лъ _е=си`,
хр\сте` бж~е: тобо'ю бо, вл\дко, къ свjьтонача'льнику
_о=ц~у` твоему`, w\т но'щи невjь'дjьнiя, приведе'нiе
и='мамы.

Пу'ть жи'зни ро'ждшая, преч\стая, путево'ждствуй мя`
ны'нjь на пу'ть пра'вый, въ безпу'тiе и= про'пасть лю'тыхъ
паде'нiй безслове'снw низринове'ннаго.

О_у=страни'вся без\ъ о_у=ма` w\т ра'зума бж~iя, блу'днw
пожи'хъ во странjь` да'льнjьй страсте'й заблуди'въ: но
возврати`, дв~о чт\сая, сп~си` твои'ми мя` о_у=тjьше'ньми.

Вода'ми твои'ми живото'чными напо'й раба` твоего`,
пла'менемъ сожига'емаго грjьхw'въ, и= пали'маго прило'ги
де'мwнскими, дв~о мт~и преч\стая.

Се` во чре'вjь, бц\де преч\стая, хр\ста` бг~а па'че
сло'ва и=мjь'ла _е=си`, jа='коже и=са'iа провозгласи`, и=
па'че _е=стества` сего` бг~ороди'тельница родила` _е=си`.

И='нъ, i=рмо'съ то'йже.

Нб\сный о_у='мъ, бг~осло'ве, jа=ви'лся _е=си`
бл~года'тiю, ве'сь свjь'тъ бы'въ, _е='же къ началосвjь'ту
приближе'нiемъ, и= чт\сымъ твои'мъ зрjь'нiемъ, _е='же къ
нему`, w=божа'емь.

О_у=мо'мъ чт\сымъ, и= ст~ы'ми о_у=стна'ми
бг~одохнове'нне, и= преч\стыми о_у=сты` твое` _е=v\глiе
проповjь'далъ _е=си`: и= _о='бщее сп~се'нiе всjь^мъ
вjь^рнымъ предложи'лъ _е=си`.

Со хр\сто'мъ живы'й w\т младе'нства, _о=рга'нъ
бл~года'ти w\т негw` предложе'нъ бы'лъ _е=си`, бг~осло'вiи
и=з\ъwбуча'емь, и= тр\очестjьй сла'вjь па'че _е=стества`
науча'емь.

Бг~оро'диченъ: Глаго'лы твоя^ помина'юще, тя` ны'нjь
бл~жи'мъ: тобо'ю, всенепоро'чная, бл~же'нство неизрече'нное,
и= жи'знь нестарjь'ющуюся и='стиннw прiя'хомъ.

И='нъ.

I=рмо'съ: Бж~iимъ свjь'томъ твои'мъ, бл~же,
о_у='тренюющихъ ти` ду'шы любо'вiю w=зари`, молю'ся, тя`
вjь'дjьти, сло'ве бж~iй, и='стиннаго бг~а, w\т мра'ка
грjьхо'внагw взыва'юща.

Jа='кw о_у='тро просiя'лъ _е=си` су'щымъ на земли`,
восто'къ мы'сленный jа='снw проповjь'дуя, а=п\сле, мi'ру, во
пло'ти прише'дшiй, и= многобо'жiя тьму` разори'вшiй.

Бг~осло'вiи твои'ми сщ~е'нными вся'ку напои'лъ _е=си`
ду'шу, сщ~еннопроповjь'дниче а=п\сле. тjь'мже ти` зову`:
и=зсо'хшее се'рдце мое` грjьхми`, все` напо'й.

О_у=ра'нихся стрjьла'ми вра'жiими, всего' мя
о_у=здра'ви, му'дре, предста'тельствомъ твои'мъ, молю'ся: и=
на пути^ мя` бж~iя о_у=пра'ви, при'снw въ беззако'нiихъ
заблужда'ема.

Бг~оро'диченъ: _Е=гда` предста'ла _е=си` со
возлю'бленнымъ о_у=ченико'мъ, о_у= кр\ста` сн~а твоегw`,
всенепоро'чная, стена'ла _е=си` пла'чущи, и= диви'лася
_е=си` тогw`, _е='же къ человjь'кwмъ, мно'гому сострада'нiю.

Пjь'снь s~.

I=рмо'съ: Въ бе'зднjь грjьхо'внjьй валя'яся,
неизслjь'дную мл\срдiя твоегw` призыва'ю бе'здну: w\т тли`,
бж~е, мя` возведи`.

Не jа=ви` мене` де'мwнwмъ въ ра'дость на суди'щи
бу'дущемъ, вл\дчце: но бл~госе'рднw воззрjь'вши на мя`,
судiю` и= сн~а твоего` о_у=моли`.

По'мыслы прогнjь'вахъ тя`, гд\си, и= лука'выми и=
беззако'нными мои'ми дjья'ньми: въ мл~тву привожду` ти`
мт~рь твою`, о_у=ще'дривъ сп~си' мя.

W=сужде'нiя и=зба'ви мя`, вл\дчце, самоwсужде'нна су'ща
прегрjьше'ньми, jа='кw судiю` ро'ждшая, и= бг~а вся'ческихъ,
всепjь'тая.

I=и~са сп~са моли`, _е=го'же па'че _е=стества` пло'тiю
родила` _е=си`, дв~о мт~и преч\стая, и=зба'витися w\т бjь'дъ
рабw'мъ твои^мъ.

И='нъ, i=рмо'съ то'йже.

I=и~съ, бг~ъ мо'й и= гд\сь, твою` чистоту` прiи'мъ, и=
всесоверше'нную ст~ость, бра'та тя`, бг~осло'ве, прiя'тъ.

Вjьнча'въ свя'тw житiе` твое`, си'це о_у=пова'въ,
му'дрости возле'глъ _е=си` на пе'рси, сла'вне: и= бл~года'ть
w\тту'ду и=звле'клъ _е=си`.

Вели^кая и= бж~е'ств_енная сiя^нiя бг~осло'вiя твоегw`,
всю` просвjьти'ша, сла'вне, вселе'нную, и= свjь'томъ
трисо'лнечнымъ w=зари'ша.

Бг~оро'диченъ: Нб~о простры'й во'лею, нб~о земно'е
и=но'е распростре' тя, бг~омт~и чт\сая, и= и=з\ъ тебе`
возсiя'въ jа=ви'ся.

И='нъ.

I=рмо'съ: Жите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ вопiю' ти:
возведи` w\т тли` живо'тъ мо'й, многомл\стиве.

Бы'сть jа='кw тро'сть скоропи'сца, и='стиннw
бг~осло'вный я=зы'къ тво'й, добропи'шущiй разумjь'нiе
и='стинное, и= зако'нъ sjьлw` новjь'йшiй, на скрижа'лjьхъ,
бг~осло'ве, серде'цъ на'шихъ.

О_у=вяди'вый и=скоре'ннw нече'стiя _о='трасли, jа='кw
воздjь'латель всеизря'днjьйшiй, въ души' же мо'й стра'хъ
бж~iй насади`, сла'вне, добродjь'телей бл~гопло'дiе
процвjьта'ющее.

Сн~а дв~ы тя`, и=з\ъ тоя` проше'дый преявле'ннw
и=менова`: съ не'юже моли'ся, положе'нiемъ всjь^мъ сынw'мъ
бж~iимъ бы'ти, всеприснопа'мятне, творя'щымъ бл~гоугw'дная
_е=му`.

Бг~оро'диченъ: Въ подо'бiи пло'ти позна'ся человjь'кwмъ
бг~ъ и=з\ъ тебе`, всенепоро'чная: _е=го'же моли` всегда`,
пло'ти на'шея мудрова^нiя, всеч\стая, о_у=мертви'ти
па^губная.

Конда'къ, гла'съ в~:

Вели^чiя твоя^, дjь'вственниче, кто` повjь'сть; то'чиши
бо чудеса`, и= и=злива'еши и=сцjьл_е'нiя, и= мо'лишися w=
душа'хъ на'шихъ, jа='кw бг~осло'въ и= дру'гъ хр\сто'въ.

I='косъ: Высоты^ нб\сныя о_у=вjь'дjьти, и= мо'ря
глубины^ и=спыта'ти де'рзостно _е='сть и= непости'жно:
jа='коже бо sвjь'зды и=счи'слити, и= примо'рскiй песо'къ
невозмо'жно w\тню'дъ, си'це ниже` jа='же бг~осло'вова рещи`
дово'льнw, толи'цjьми того` вjьнцы` хр\сто'съ, _е=го'же
возлюби`, вjьнча`: _е=му'же и= на пе'рси возле'гъ, и= на
та'йнjьй ве'чери съ ни'мъ jа=де`, jа='кw бг~осло'въ и=
дру'гъ хр\сто'въ.

Пjь'снь з~.

I=рмо'съ: Бг~опроти'вное велjь'нiе беззако'ннующагw
мучи'теля, высо'къ пла'мень вознесло` _е='сть: хр\сто'съ же
простре` бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

Крjь'пость моя`, и= пjь'нiе, и= сп~се'нiе, и= тве'рдое
заступле'нiе, и= стjьна` непобjьди'ма су'щи, вл\дчце,
борю'щыя мя` де'мwны побори` при'снw и='щущыя о_у=мертви'ти
мя`.

Бг~а вопло'щши, дjь'вственными твои'ми кровьми`
w=божи'ла _е=си`, дв~о, человjь'чество. тjь'мже молю'ся
тебjь`: страстьми` w=скверне'ннаго мя`, и= растлjь'ннаго
вра'жiими кова'рствы, и=зба'ви мл~твами твои'ми.

Пе'щь проwбразова'ше рж\ство` твое`, всенепоро'чная:
_о='троки бо не w=пали`, jа='кw ниже` ложесна` твоя^ _о='гнь
нестерпи'мый. тjь'мже мо'лимъ тя`: и=зба'ви рабы^ твоя^
_о=гня` вjь'чнагw.

Преч\стое зача'тiе, нетлjь'нное рж\ство` ты` _е=ди'на
показа'ла _е=си`, дв~а пребы'вши: бг~а бо зачала` _е=си`
над\ъ всjь'ми су'щаго, чт\сая, чл~вjь'ка бы'вша, вjь'рныхъ
на сп~се'нiе и= и=збавле'нiе.

И='нъ, i=рмо'съ то'йже.

Бж~е'ственнымъ сiя'я свjьтоли'тiемъ, дх~а ст~а'гw
jа='снw бг~осло'вилъ _е=си`, и=сходя'ща и=з\ъ безнача'льнагw
_о=ц~а`, и= почива'юща въ сн~jь неw\тхо'днw, jа='кw
_е=диносу'щна.

Въ тебjь`, бл~же'нне, положи` пра'вды сл~нце селе'нiе:
нб~о приснодви'жимо тя` содjь'лавый, и= бг~осло'внымъ
твои'мъ я=зы'комъ проповjь'дуемый хр\сто'съ: возлю'бленне,
препросла'вленный.

Глагw'лъ твои'хъ си'ла, бж~е'ственное вjьща'нiе и=зы'де,
всебл~же'нне досточу'дне, и= премi'рное твое` _е=v\глiе всю`
w=б\ъя'ше зе'млю, догма'тwвъ вели'чествомъ.

Бг~оро'диченъ: Преч\стое зача'тiе, нетлjь'нное рж\ство`
ты` _е=ди'на показа'ла _е=си`, дв~а пребы'вши: бг~а бо
зачала` _е=си` над\ъ всjь'ми су'щаго, ч\стая, чл~вjь'ка
бы'вша, вjь'рныхъ на сп~се'нiе и= и=збавле'нiе.

И='нъ.

I=рмо'съ: Росода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

Гро'мъ разшумjь'вшiй во вся^ концы` воспои'мъ
бг~осло'ва: и='мже вся'къ и='стиннw слу'хъ w=громле'нъ
взя'тся w\т земли`, и= велича'ется хр\сто'съ всjь'хъ
творе'цъ.

W=бзо'рно до'му твоегw` бл~голjь'пiе вся'ку
просвjьща'етъ мы'сль: въ не'мже всегда` собира'ющеся,
бг~олjь'пнjь пое'мъ вся'ческихъ творца`, и= бл~гохва'лимъ
тя` вjь'рнw, су'ща предста'теля на'шего.

Jа='кw sвjьзду` тя` свjьтлосiя'ющую вjь'мы,
свjьтоно'сными сiя'нiи твои'ми просвjьща'тися, о_у=чениче`
мо'лимся хр\сто'въ, и=збавля'ющiися w\т тьмы` страсте'й и=
напа'стей всера'зныхъ, хода'тайствомъ твои'мъ.

Бг~оро'диченъ: Бл~гослови'мъ тя`, всенепоро'чная,
ро'ждшую бл~гослове'ннаго гд\са: бл~гослове'ньми разо'ршаго
бж~ескими прокля'тое _е=стество` человjь'ческое, и=
w=бнови'вшаго ны` w=бветша'вшыя тле'ю.

Пjь'снь и~.

I=рмо'съ: Пе'щь и=ногда` _о='гненная въ вавv"лw'нjь
дjь^йства раздjьля'ше, бж~iимъ велjь'нiемъ халд_е'и
w=паля'ющая, вjь^рныя же w=роша'ющая, пою'щiя: бл~гослови'те
вся^ дjьла` гд\сня гд\са.

Ревну'й дw'брымъ, sлы'хъ о_у=дали'вшися, попече'нiемъ
бж~е'ственныхъ дjья'нiй, душе` моя`, моля'щуюся w= тебjь`
бг~омт~рь, и= всjь'хъ непосты'дную и=му'щи предста'тельницу,
jа='кw мл\стиву и= человjьколюби'ву.

Разрjьши'ла _е=си` о_у='зъ человjь'чество дре'внягw
w=сужде'нiя, бг~ороди'тельнице. тjь'мже молю' тя: разрjьши`
вся'къ соу'зъ sло'бный се'рдца моегw`, связа'вши мя`,
преч\стая, бж~е'ственною любо'вiю зижди'теля.

Сла'вы _о='ч~ую зарю` ро'ждши, бц\де, безсла'вiемъ
прегрjьше'нiй сjь'тующее се'рдце мое` о_у=ясни`: и= сла'вы
присносу'щныя покажи' мя прича'стника, jа='кw да вjь'рою
сла'влю тя`.

Jа=ви'ся на'мъ и=з\ъ тебе`, бг~ороди'тельнице, пра'вды
и='стинное сл~нце, просвjьща'я вся'ч_еская луча'ми бж\ства`,
вопло'щься вы'шнiй, _е=го'же пjьсносло'вимъ.

И='нъ, i=рмо'съ то'йже.

Jа='коже мо'лнiя свjь'тлая проходя'щи, вселе'ннjьй,
бл~же'нне, jа=ви'лся _е=си` чистоты` свjь'тлостiю, дjь'вства
же блиста'нiемъ, и= бл~гоче'стiя догма'ты, мi'ръ
просвjьща'я, возлю'бленне, хр\сту` бг~у.

Тjь'ло и= ду'шу, и= о_у='мъ w=чи'стивъ, бл~говjьсти'лъ
_е=си` нб\сное хр\сто'во _е=v\глiе: и= а='гг~лwмъ
_е=диножи'тель на нб\сjь'хъ бы'въ зове'ши ны'нjь:
бл~гослови'те вся^ дjьла` гд\сня гд\са.

Сто'лпъ свjь'телъ, возложе'нiе же бж~е'ственно, нб\снагw
хра'ма бы'лъ _е=си`, и= престо'лъ чу'вствiя, и= му'дрости
прiя'телище, бг~осло'вiя _о=рга'нъ, поя`: бл~гослови'те вся^
дjьла` гд\сня гд\са.

Бг~оро'диченъ: Да кля'тву пе'рвую и=стреби'ши, и=
сме'ртное w=сужде'нiе дре'вле прама'тере, и=з\ъ дв~ы
бг~омт~ре, сло'ве бж~iй, роди'лся _е=си`, всjь^мъ дарова'въ
безсме'ртiе неги'блемо.

И='нъ.

I=рмо'съ: И=з\ъ пла'мене прп\дбнымъ ро'су и=сточи'лъ
_е=си`, и= прв\днагw же'ртву водо'ю попали'лъ _е=си`: вся^
бо твори'ши, хр\сте`, то'кмw _е='же хотjь'ти. тя`
превозно'симъ во вся^ вjь'ки.

Ри'торствующимъ я=зы'комъ, бл~же'нне,
бл~гоwби'льствовалъ _е=си`, и= о_у=ме'ршыя sло'бою, вся^
живоулови'лъ _е=си`, сщ~е'нную твою` прiе'мшыя про'повjьдь:
тjь'мже тя` честву'емъ, jа='кw таи'нника неизрече'нныхъ.

Jа='кw и=ны'й ра'й бж~е'ственный, до'мъ тво'й показа'ся.
чудесы` jа='коже цвjь'ты, всjь'хъ ду'шы веселя`, а=п\сле, и=
страсте'й прогоня'я sлово'нiе.

Бж~е, бж~е мо'й, вонми' ми, и= и=зба'ви мя` w\т
врагw'въ, на кi'йждо де'нь находя'щихъ мнjь`, и= смире'нное
сокруша'ющихъ се'рдце мое`, и=мjь'я моля'щагося тебjь`
бж~е'ственнаго о_у=ченика` твоего`.

Бг~оро'диченъ: I=и~са сп~са, _е=го'же воплоти'ла _е=си`
w\т чт\сыхъ крове'й твои'хъ, бг~ора'дованная, и=спроси`
о_у=ще'дрити ны` рабы^ твоя^, и= w\т вjь'чныя му'ки
и=з\ъя'ти.

Пjь'снь f~.

I=рмо'съ: Безнача'льна роди'теля сн~ъ, бг~ъ и= гд\сь,
вопло'щься дв~ы на'мъ jа=ви'ся, w=мрач_е'нная просвjьти'ти,
собра'ти расточ_е'нная. тjь'мъ всепjь'тую бц\ду велича'емъ.

Вкуси'въ а=да'мъ w\т дре'ва снjь'ди неподоба'ющiя,
сме'рть w\т дре'ва го'рькw w=бра`: на дре'вjь пригвозди'вся
сн~ъ тво'й, пречт\сая, сла'дость безсме'ртiя и=сточи`. сегw`
ра'ди тя` почита'емъ.

Цр~и'ца _е=си`, цр~я` хр\ста` и= гд\са па'че сло'ва
ро'ждши, разори'вшаго а='дwва ца^рства: _е=го'же прилjь'жнw
моли`, _о=трокови'це, вы'шнягw цр\ствiя о_у=досто'ити вся^
честву'ющыя тя`.

О_у=бл~гости`, вл\дчце, смире'нное се'рдце мое`,
w=sло'бленное сла'достными потопле'ньми, jа='кw бл~га'го
ро'ждшая, и= бл~га'я су'щи вся^: и= къ покая'нiю мя`
бл~ги'хъ двере'й введи`.

Ме'ртвъ бы'въ на кр\стъ возноси'мь, си'мъ о_у=мори'вый
sмi'я. тjь'мже зову' ти: о_у=мерщвле'нную ду'шу мою`
лука'выми дjь'лы, поми'луй, сло'ве, и= w=живи` мл~твами
ро'ждшiя тя`.

И='нъ, i=рмо'съ то'йже.

Ны'нjь не въ гада'нiихъ, но лице'мъ къ лицу`, сла'дости
пото'къ зрjь'ти о_у=досто'ился _е=си`, и= рjьку` ми'ра, и=
и=сто'чникъ безсме'ртiя: и='мже ны'нjь напая'емь
наслажда'ешися w=боже'нiя.

Назе'мное проси'лъ _е=си` сjьда'лище прiя'ти w\т
хр\ста`, но _о='нъ тебjь` пе'рси своя^ да'руетъ: на ня'же
возле'гъ, бг~осло'ве, тве'рдымъ и= пребыва'ющимъ
сjьдjь'нiемъ до'брымъ w=богати'лся _е=си`, а=п\слwвъ
о_у=краше'нiе.

Му'дрости погаси'лъ _е=си` _е='ллинскiя безбо'жное, въ
нача'лjь бjь` сло'во, му'дре, провjьща'въ, и= къ бг~у бjь`
сло'во, и= и='стиннw бг~ъ бjь` сло'во, и='мже вся^ бы'ша,
ви^димая же и= неви^димая.

Бг~оро'диченъ: Jа='кw о_у='тро w=брjьла'ся _е=си`
о_у='треннее въ нощи` житiя`, дjь'вства заря'ми
w=блиста'ющи, восто'къ сл~нца мы'сленнагw пра'вды на'мъ
jа='вльшая, бг~омт~и всеч\стая.

И='нъ.

I=рмо'съ: Бг~а человjь'кwмъ не возмо'жно ви'дjьти, на
него'же не смjь'ютъ чи'ни а='гг~льстiи взира'ти: тобо'ю же
всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и тя` о_у=бл~жа'емъ.

Часw'въ и= време'нъ гд\сь сы'й и=зба'витель, въ
преполове'нiи дне` на кр\стjь` ви'сяше, и= тебjь` предаде`,
jа='коже дjь'вственнику, бл~же'нне, приснодв~у, сла'ву
неw\те'млему дая`, _е='же велича'ти тя`.

Сы'й съ го'рними бж~е'ственными си'лами, и= съ ни'ми
бж~е'ственное восклица'я пjьснопjь'нiе, jа=`же въ дому`
твое'мъ ст~о'мъ пою'щыя и= пjьсносло'вящыя пребл~га'го,
сп~са'й хода'тайствы твои'ми ч\стны'ми, хр\сто'въ а=п\сле.

Вjь'рою прося'щыя тя` сп~са'й ны` w\т вся'кiя бjьды`,
бг~осло'ве бл~же'нне, ш_е'ствiя на^ша jа=`же ко гд\су
ду'хомъ направля'я, и= путево'ждствуя ны` на пу'ть ми'ра
за'повjьдей вседержи'теля.

Бг~оро'диченъ: Гла'съ прино'симъ ти` бл~года'рственъ
бж~iи мт~ри свjь'тлw, и= возопiе'мъ: ра'дуйся, пр\сто'ле
бж~iй превысоча'йшiй. ра'дуйся, свjь'та _о='блаче. ра'дуйся
раю`, _е='юже ра'йскiя сла'дости сподо'бихомся.

Свjьти'ленъ,

Подо'бенъ: Дх~омъ:

Jа='кw душе'ю дjь'вственна тя`, и= тjь'ломъ, бл~же'нне,
сло'во и=збра`, бг~осло'ве дjь'вственниче, и= тогw`
бж~ества` чу'дна показа` писца` и= слугу`, и='же и= w\т
земли` преста'вился _е=си`, не о_у='меръ, но въ бз~jь жи'въ,
и= безсме'ртенъ пребыва'я.

Сла'ва:

Подо'бенъ: Ж_ены` о_у=слы'шите:

Гро'мовъ сы'нъ бы'въ, человjь'кwмъ бг~осло'вилъ _е=си`,
_е='же въ нача'лjь бjь` сло'во, а=п\сле i=wа'нне: возлегi'й
бо на пе'рси вjь'рнw вл\дки твоегw`, и= w\тту'ду поче'рпъ
бг~осло'вiя струи^, тва'рь всю` напая'еши.

И= ны'нjь, бг~оро'диченъ:

При кр\стjь` сн~а твоегw` и= бг~а, стоя'щи, всеч\стая,
со о_у=ч~нко'мъ дjь'вственникомъ, се`, глаго'летъ, сн~ъ
тво'й, о_у=слы'ша созда'вшаго: о_у=ч~нку' же, се`,
глаго'летъ, мт~и твоя`. съ ни'мже тя` вси` пое'мъ,
бг~ороди'тельнице дв~о.

На хвали'техъ стiхи^ры, на д~, гла'съ и~.

Подо'бенъ: _W пресла'внагw чудесе`:

Бл~же'нне i=wа'нне всему'дре, _о=би'льною теплото'ю
хр\сто'вы любве`, мно'жае всjь'хъ бы'лъ _е=си` о_у=ч~нкw'въ
люби'мь всеви'дцу сло'ву, и= судя'щему пра'выми мjь'рами
все'й вселе'ннjьй, чистоты` и= дjь'вства добро'тами
w=зари'вся, тjь'ломъ и= по'мысломъ, бг~обл~же'нне.

Дjь'вства процвjьте'нiе, ч\стны'хъ добродjь'телей
прiя'тное жили'ще, му'дрости _о=рга'нъ, дх~а хра'мъ,
свjьтонw'сная о_у=ста` бл~года'ти, цр~кве свjьтлjь'йшее
_о='ко, всечт\сна'го i=wа'нна пjь'сньми духо'вными ны'нjь
восхва'лимъ, jа='кw служи'теля хр\сто'ва.

Бг~осло'вiя во'ды, на пе'рси возле'гъ, му'дрости
поче'рплъ _е=си`, и= мi'ръ напои'лъ _е=си`, i=wа'нне
всеизя'щнjьйше, тр\оцы вjь'дjьнiемъ мо'ре и=зсуши'лъ _е=си`
безбо'жiя, сто'лпъ бы'въ и= _о='блакъ w=душевле'нъ,
наставля'я ны` къ нб\сному наслjь'дiю.

_Е=v\глi'сте бж~е'ственне, бл~ги'хъ и=сто'чникъ,
ца'рство недви'жное, жи'знь вjь'чную, и= ра'дость
неизглаго'ланную, и= зрjь'нiя бж~е'ственнагw наслажде'нiе,
и= богатода'тнw хр\сто'ва дарова'нiя, о_у='мъ превосходя'й,
и= человjь'ческiй по'мыслъ, сы'не гро'мовъ, бл~говjьству'яй
мi'ру о_у=ясни'лъ _е=си`.

Сла'ва, гла'съ и~. Самогла'сенъ:

Бл~говjь'стниче i=wа'нне, равноа'гг~льне дjь'вственниче,
бг~осло'ве, бг~онауче'нне, правосла'внw мi'ру пречт\сое
ребро`, кро'вь и= во'ду и=сточи'вшее проповjь'далъ _е=си`,
и='мже вjь'чную жи'знь w=брjьта'емъ душа'мъ на'шымъ.

И= ны'нjь, бг~оро'диченъ.

Вл\дчце, прiими` мл~твы ра^бъ твои'хъ:

Славосло'вiе вели'кое.

По трист~о'мъ тропа'рь а=п\сла. Сла'ва, и= ны'нjь,
бг~оро'диченъ: Вся^ па'че смы'сла: _Е=кт_енiи`, и=
w\тпу'стъ.И= пое'мъ стiхи'ру самогла'сну ст~а'гw, ю='же
хо'щетъ _е=кклисiа'рхъ. И= и=схо'дитъ i=ере'й съ кади'ломъ,
пред\ъиду'щу _е=му` свjьти'льнику, кади'тъ на а=нало'гiи
i=кw'ну ст~а'гw а=п\сла: И= w\тда'въ кади'ло, стои'тъ
w=десну'ю страну` а=нало'гiа. И= прихо'дитъ и=гу'менъ ко
а=нало'гiю, и= твори'тъ два` поклw'на, и= цjьлу'етъ i=кw'ну
ст~а'гw а=п\сла. И= по цjьлова'нiи _е=ди'нъ покло'нъ, и=
взе'мъ струче'цъ на то` о_у=стро'енный, помазу'етъ себе` w\т
канди'ла ст~ы'мъ _е=ле'емъ кр\стоwбра'знw на челjь` свое'мъ.
И= бра'тiя подо'бнjь цjьлу'ютъ i=кw'ну ст~а'гw. И=гу'менъ же
помазу'етъ ст~ы'мъ _е=ле'емъ i=ере'а и= про'чiю бра'тiю. По
пома'занiи же ст~а'гw _е=ле'а, пое'мъ ча'съ а~-й. На а~-мъ
часjь` тропа'рь и= конда'къ а=п\сла. И= быва'етъ коне'чный
w\тпу'стъ.

[зри`] Си'це пома'занiе быва'етъ всегда`, и= во вся^
пра'здники вели'кихъ ст~ы'хъ, въ ни'хже быва'ютъ бдjь^нiя.

На лiтургi'и:

Бл~ж_е'нна, w\т канw'на в~-гw гла'са, пjь'снь г~-я, на
д~: и= s~-гw гла'са пjь'снь s~-я на д~. По вхо'дjь тропа'рь
хра'ма хр\сто'ва, и= бц\ды, и= а=п\сла. А= храмw'въ ст~ы'хъ
тропари` и= кондаки` не глаго'лются. По се'мъ конда'къ
хра'ма хр\сто'ва. Та'же, Сла'ва, конда'къ а=п\сла: И=
ны'нjь, хра'ма бц\ды. А='ще ли нjь'сть хра'ма бц\ды: И=
ны'нjь, хра'ма хр\сто'ва. А='ще ли нjь'сть хра'ма хр\сто'ва,
и= бц\ды, глаго'лемъ тропа'рь си'це: Тропа'рь а=п\сла:
Сла'ва, конда'къ _е=гw`: И= ны'нjь, Предста'тельство
хр\стiа'нъ: Прокi'менъ, гла'съ и~: Во всю` зе'млю: Стi'хъ:
Нб~са` повjь'даютъ сла'ву бж~iю: А=п\слъ, Собо'рнагw
посла'нiя i=wа'ннова, зача'ло _о~г, w\т полу`:
Возлю'бленнiи, бг~а никто'же ви'дjь: А=ллилу'iа, гла'съ а~:
И=сповjь'дятъ нб~са` чудеса` твоя^, гд\си. Стi'хъ: Гд\сь
прославля'емь въ совjь'тjь ст~ы'хъ. _Е=v\глiе i=wа'нна,
зача'ло _кс~а: Стоя'ху при кр\стjь` i=и~совjь: Прича'стенъ:
Во всю` зе'млю:

