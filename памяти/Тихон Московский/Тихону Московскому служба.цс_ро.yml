---
вечерня:
   отпустительно:
      тропарь:
       - глас: 3
         текст: В годину тяжкую / Богом избранный / в совершенной святости / и любви Бога /
            прославил еси, / во смирении величие, / в простоте и кротости / силу Божию являя, /
            оложил душу за Церковь, / за люди своя, / исповедниче патриарше / святе Тихоне, /
            моли Христа Бога, / Емуже сораспялся еси, / и ныне спасти / землю Русскую //
            и паству Твою.
       - глас: 1
         текст: 'Апо́стольских преда́ний ревни́теля / и Христо́вы Це́ркве па́стыря до́браго, / ду́шу
            свою́ за о́вцы положи́вшаго, / жре́бием Бо́жиим избра́ннаго / Всеросси́йскаго Патриа́рха /
            Ти́хона восхва́лим / и к нему́ с ве́рою / и упова́нием возопии́м: / предста́тельством 
            святи́тельским ко Го́споду / Це́рковь Ру́сскую / в тишине́ соблюди́, / расточе́нная ча́да ея́ /
            во еди́но ста́до собери́, / отступи́вшия от пра́выя ве́ры / к покая́нию обрати́, / страну́
            на́шу / от междоусо́бныя бра́ни сохрани́ // ́и мир Бо́жий лю́дем испроси́.'
      молитва: 'О пастырю наш добрый, святый великий патриарше Тихоне, яко град горний
         ты явился еси — добрая дела твоя и доныне светятся пред человеки. Вемы, яко
         ты, предстоя престолу Пресвятыя Троицы, велие имаши дерзновение в молитвах пред
         Господем. Воззри и ныне на нас, грешных и недостойных чад твоих, к тебе бо,
         яко имущему велие дерзновение пред Творцем всяческих, ныне припадаем и усердно
         молимся: умоли Господа, да подаст нам решимость стяжать благочестие отцев наших,
         его же ты стяжал еси от юности твоея. Ты в житии своем ревностный защититель
         и хранитель истинныя веры был еси, помози и нам незыблемо соблюсти веру православную.
         Тихая бо душа твоя зело преуспела в Божественном смиренномудрии, научи и нас
         разум наш питати не многомятежной мудростию человеческой, но смиренным познанием
         воли Божией. Ты пред лицом лютых врагов Христовых Истинного Бога дерзновенно
         исповедал еси, молитвою своею укрепи нас, малодушных, да и мы всегда и всюду
         противостанем духу безбожия и льсти. Ей, угодниче Божий, не презри нас, молящихся
         тебе, ибо не токмо от бед и скорбей избавление просим, но силы и твердости,
         великодушия и любви просим, дабы переносить оные напасти, восстающия на ны.
         Испроси нам неослабное терпение даже до конца жития нашего, мир с Господом и
         грехов отпущение. Отче святый! Укроти в стране нашей ветры неверия   и смуты,
         да водворит Господь на земле Российстей тишину и благочестие и любовь нелицемерную.
         Молитвами твоими да сохранит ю от междуусобныя брани, да укрепит Святую Церковь
         нашу Православную, да не оскудеет она истинными пастырями, добрыми делателями,
         право правящими слово евангельской Истины. Упаси   и заблудшие овцы стада Христова.
         Наипаче же моли Господа сил,   да возродится Русская земля святым покаянием и
         единым сердцем и едиными усты прославит Дивнаго во святых Своих Бога, в Троице
         славимаго Отца, и Сына, и Святаго Духа во веки веков. Аминь.'
утреня:
   канон:
      кондак:
         глас: 2
         текст: Ти́хостию нра́ва укра́шен, / кро́тость и милосе́рдие / ка́ющимся явля́яй, / во
            испове́дании правосла́вныя ве́ры / и любве́ ко Го́споду / тверд и непрекло́нен
            пребы́л еси́, / святи́телю Христо́в Ти́хоне. / Моли́ся о нас, / да не разлучи́мся
            от любве́ Бо́жия, / я́же о Христе́ Иису́се, // Го́споде на́шем.
