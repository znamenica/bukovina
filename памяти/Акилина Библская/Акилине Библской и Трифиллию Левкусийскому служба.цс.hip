<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ г~_i-й де'нь.%>

%<Ст~ы'я му'ченицы а=кv"лi'ны:%>

%<И= ст~а'гw трiфv'ллiа, _е=пi'скопа леvкусi'и
кv'прскiя.%>

%<Стiхи^ры, гла'съ д~. Подо'бенъ: Д%>а'лъ _е=си`
зна'менiе:

%<Н%>евjь'сту нетлjь'нну, * о_у=кра'шену тя` дх~омъ
ст~ы'мъ вjь'дяще, * соверша'емъ па'мять твою` ст~у'ю, *
му'ченице страстоте'рпице, * и= покланя'емся благоче'стнw *
моще'мъ и= ст~jь'й ра'цjь, * здра'вiе почерпа'емъ страсте'мъ
на'шымъ всегда`, а=кv"лi'но всехва'льная, * вjь'рою тя`
почита'юще.

%<Д%>а'ръ принесла` _е=си` * твои'хъ о_у=дw'въ
терза'нiя, * жениху` твоему`, всечестна'я. * тjь'мже
черто'гwвъ тя` пресвjь'тлыхъ сподо'бивъ, * просвjьща'етъ
свjь'томъ бж\ственныя сла'вы пресу'щный: * _е=му'же
предстои'ши ра'дующися, * w= на'съ прилjь'жнw моли`, *
вjь'рнw сла'вящихъ твое`, * а=кv"лi'но, страда'нiе.

%<Ж%>ела'нiемъ, прехва'льная, * w=держи'ма зижди'теля
твоегw`, * тогw` страда'нiя пло'тiю и=з\ъwбрази'ла _е=си`, *
вся'ко треволне'нiе болjь'зней претерпjь'вши. * и= ны'нjь
живе'ши на нб~сjь'хъ, * неболjь'зненную сла'ву, * и=
вjьне'цъ нося'щи неувяда'емый, * и= ви'дящи _е='же зря'тъ
а='гг~льстiи чи'ни, а=кv"лi'но бг~одохнове'нная.

%<И='ны стiхи^ры, гла'съ и~. Подо'бенъ: _W%>
пресла'внагw чудесе`!

%<_О='%>ч~е трiфv'ллiе сла'вне, * слеза'ми мно'гими
w=свjьща'емь и=зря'днw, * къ пе'рвому вино'внику до'брыхъ
возлетjь'лъ _е=си`, * и= сто'лпъ свjьтови'денъ jа=ви'лся
_е=си`, *просвjьща'я всjь'хъ словесы` и= чудесы`,
* приступа'ющихъ къ тебjь` * мы'слiю всегда` бг~опоко'рною.
* тjь'мъ тя` чти'мъ и= о_у=блажа'емъ.

%<_О='%>ч~е сщ~е'нне трiфv'ллiе, * ты` воскри'лiемъ
ри'зъ че'стнw, jа='кw а=арw'нъ вторы'й о_у=кра'шенъ, ст~ы'хъ
ст~а^я ны'нjь зри'ши, * вну'трь бы'въ вторы'я катапета'смы.
* _w чи'стагw твоегw` па'че о_у=ма` сiя'нiя, * святи'телей
бж\ственное о_у=добре'нiе, * _е=му'же приwбщи'лся _е=си`.

%<И=%>мjь'яй ду'шу ми'лостиву, * и= чи'стъ по'мыслъ, *
и= се'рдце нестро'потно, * и= вjь'ру нескве'рную, * и=
любо'вь нелицемjь'рную, * святи'тельства, _о='ч~е,
досто'инство, * ликw'мъ _о=ч~_ескимъ вчиня'емь че'стнw. *
тjь'мже почита'емъ тя` свяще'нными пjь'сньми, * и=
благоче'стнw вси` о_у=блажа'емъ и= восхваля'емъ.

%<Сла'ва, и= ны'нjь, бг~оро'диченъ:%>

%<Р%>а'дуйся, ду'шъ просвjьще'нiе, * согрjьша'ющихъ
проще'нiе, * неради'выхъ и=справле'нiе: * ра'дуйся,
о_у=тjьше'нiе и= ра'дость, * скорбя'щихъ помо'щнице: *
ра'дуйся, блага'я, * немощны'хъ ду'шъ и=сцjьле'нiе: *
ра'дуйся, примире'нiе къ бг~у и= хода'таице, серафi^мъ
всjь'хъ jа='кw су'щи святjь'йши, ч\стая.

%<Кр\стобг~оро'диченъ:%>

%<Т%>я` ви'дящи пригвожда'ема * на кр\стjь`, i=и~се, *
и= стр\сти прiе'млюща во'лею, * дв~а и= мт~и твоя`, вл\дко,
* о_у=вы` мнjь`, вопiя'ше, * ча'до сла'дкое: * ра^ны
непра'веднw ка'кw терпи'ши, * врачу`, и=сцjьли'вый
человjь'ческое неможе'нiе, * и= w\т тли` всjь'хъ и=зба'вивый
милосе'рдiемъ твои'мъ;

%<Тропа'рь, гла'съ д~:%>

%<А='%>гница твоя`, i=и~се, * а=кv"лi'на, зове'тъ
ве'лiимъ гла'сомъ: тебе`, женише` мо'й, люблю`, и= тебе`
и='щущи страда'льчествую и= сраспина'юся, и= спогреба'юся
креще'нiю твоему`, и= стражду` теб_е` ра'ди, jа='кw да
ца'рствую въ тебjь`, и= о_у=мира'ю за тя`, да и= живу` съ
тобо'ю: но jа='кw же'ртвунепоро'чную прiими' мя,
съ любо'вiю поже'ршуюся тебjь`. тоя` моли'твами, jа='кw
ми'лостивъ, спаси` ду'шы на'шя.

%<Тропа'рь святи'теля, гла'съ то'йже:%>

%<П%>ра'вило вjь'ры, и= _о='бразъ кро'тости,
воздержа'нiя о_у=чи'теля, jа=ви' тя ста'ду твоему`, jа='же
веще'й и='стина. Сегw` ра'ди стяжа'лъ _е=си` смире'нiемъ
высw'кая, нището'ю бога^тая, _о='ч~е трiфv'ллiе, моли`
хр\ста` бг~а, спасти'ся душа'мъ на'шымъ.

%<Канw'нъ _о=ктw'иха _е=ди'нъ: и= ст~ы'хъ два`, на и~.%>

%<Канw'нъ ст~ы'я, творе'нiе i=w'сифово, _е=гw'же
краегране'сiе:%>

%<П%>рiими` пjь'нiе, добротвори'вая а=кv"лi'но.

%<Гла'съ и~. Пjь'снь а~. I=рмо'съ:%>

%<П%>осjь'ченый несjько'маго пресjьче`, и= ви'дjь
со'лнце зе'млю, ю='же не ви'дjь, лю'таго врага` вода`
потопи`, и= непроходи'мое про'йде i=и~ль, пjь'снь же
воспjьва'шеся: гд\севи пои'мъ, сла'внw бо просла'вися.

%<П%>репросла'влена хр\сту` жениху` твоему` на нб~сjь'хъ
вои'стинну ра'дующися предстои'ши. тjь'мже тя` на земли`
благоче'стнw сла'вящыя моли'твами твои'ми воспросла'ви,
честна'я, и= себjь` прича'стники сотвори`, гд\севи пою'щыя:
сла'внw бо просла'вися.

%<В%>ъ тя` все'льшися бл~года'ть дх~а, твою` ду'шу
чи'сту, сла'вная, соверши`, и= ра'нами тjь'ла краснjь'йши
была` _е=си`. тjь'мже тя` жени'хъ ду'шъ, чи'сту до конца`
нетлjь'нну су'щу, себjь` w=бручи`, прехва'льная.

%<З%>имjь` ле'стнjьй земны^я концы` и=спо'лншей дре'вле
лю'тjь, и=спо'лнена су'щи дх~а, jа='кw му'ченица неле'стная
гд\си вседержи'теля, дости'гла _е=си` ве'сну жи'зненную, и=
побjь'ду взяла` _е=си` побjьди'тельную, а=кv"лi'но сла'вная,
бг~ому'драя, досточу'дная.

%<Бг~оро'диченъ:%>

%<И='%>же безнача'льному _о=ц~у` ссу'щный, вни'де во
о_у=тро'бу твою`, чл~вjь'къ бы'въ, и= спасе' ны sло'бою
прекло'ншыяся,и= ле'стiю врага` порабощ_е'нныя,
мр~i'е бг~оневjь'сто. Сегw` ра'ди вjь'рою тя` и= любо'вiю
о_у=бл~жа'емъ.

%<И='нъ канw'нъ ст~а'гw трiфv'ллiа.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<Х%>валу` бг~у вjь'рою принесе'мъ вси`, своего`
о_у=го'дника о_у=краси'вшему добродjь'тельми
много_обра'зными, и= втора'го мwv"се'а воздви'гшему.

%<Т%>ы` возше'дъ на го'ру добродjь'телей бж\ственный
зако'нъ прiя'лъ _е=си`, _о='ч~е трiфv'ллiе, и= скрижа'лiю
по'мысла добро'ту души` твоея` о_у=ясни'лъ _е=си`.

%<Т%>ы` разу'мнw, прп\дбне, бл~гоуха'я jа=ви'лся _е=си`:
душе'вное бо и=сцjьле'нiе всjь^мъ прозя'блъ _е=си`, jа='коже
тjьле'снымъ, _о='ч~е, бг~одохнове'нно бы'лiе jа='влься
вjь^рнымъ.

%<Бг~оро'диченъ:%>

%<Ж%>и'зни и=сто'чникъ была` _е=си`, дв~о ч\стая мт~и,
нача'льника и= гд\са ро'ждши, жи'знь вся'ческихъ, w=роша'ющи
вjь'рою славосло'вящихъ тя`.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<И=%>стка'ла _е=си` ри'зу свjь'та благода'тiю,
сла'вная, кро'вiю твое'ю, а=кv"лi'но му'ченице, свяще'ннw
w=багри'вши.

%<О_у=%>язви'лася _е=си` любо'вiю бж\ственною jа='вjь,
всечестна'я: тjь'мже тве'рдw, jа='звы же и= болjь^зни лю^тыя
претерпjь'ла _е=си`.

%<В%>сю' тя w=святи` и=зба'витель, честна'я, гд\сь,
все'ю крjь'постiю сего`, а=кv"лi'но, w\т души` возлюби'вшу.

%<Бг~оро'диченъ:%>

%<Н%>евjь'сту тя` безневjь'стну, и= чи'сто, ч\стая,
селе'нiе i=и~сово, святjь'йшу херувi^мъ вjь'мы.

%<И='нъ. I=рмо'съ:%>

%<О_у=%>тверди` на'съ въ тебjь`, гд\си, дре'вомъ
о_у=мерщве'й грjь'хъ, и= стра'хъ тво'й всади` въ сердца`
на'съ пою'щихъ тя`.

%<В%>озсiя` свjь'тлw, jа='коже сл~нце мi'ру, па'мять
твоя`, ст~и'телю: и= просвjьща'етъ сердца` на^ша, вjь'рнw
соверша'ющихъ сiю` благода'тiю.

%<С%>а'дъ бы'въ бж~е'ственнагw дх~а, гро'здъ
бж~е'ственный прозя'бшiй, и= вjь'ры вiно` на'мъ вjь^рнымъ
мы'сленнw раствори'лъ _е=си`.

%<М%>е'чь взе'мъ бж\ственныя бл~года'ти, на'глость
посjь'клъ _е=си` велiа'ра, и= до'бль показа'лся _е=си` на'мъ
побjьдоно'сецъ хр\сто'въ, свяще'нне.

%<Бг~оро'диченъ:%>

%<Н%>и я=зы'къ земноро'дныхъ, ни о_у='мъ безпло'тенъ,
возмо'жетъ рж\ство` твое` сказа'ти: па'че _е=стества' бо и=
о_у=ма`, бц\де, зижди'теля породила` _е=си`.

%<Конда'къ святи'теля, гла'съ и~. Подо'бенъ:
В%>збра'нной:

%<И=%>зря'дствомъ житiя` чистоту` дjь'вства прiе'мъ,
трiфv'ллiе, первопресто'льникъ показа'лся _е=си` леvкусi'и,
и= jа=ви'лся _е=си` тjь^мъ провозвjьсти'тель, и=
бг~оразу'мiя наста'вникъ, сегw` ра'ди ра'достнw взыва'емъ
ти`: ра'дуйся, ст~и'телей о_у=краше'нiе.

%<Сjьда'ленъ ст~ы'я, гла'съ и~. Подо'бенъ:
П%>рему'дрости:

%<Д%>обродjь'телей w=сiя'вшися бж\ственнымъ свjь'томъ,
страда'льческимъ о_у=краси'лася _е=си`, пресла'вная
честна'я, вjьнце'мъ, и= красна` добро'тами бы'вши, вjь'рою
всjь'хъ вл\дцjь о_у=невjь'стилася _е=си` вои'стинну,
нескве'рная, нетлjь'нная. Тjь'мже нб\снымъ сподо'билася
_е=си` черто'гwмъ, до'брjь пострада'вши, и= льсти'ваго
побjьди'вши, а=кv"лi'но бг~ому'драя: моли` хр\ста` бг~а,
согрjьше'нiй w=ставле'нiе дарова'ти чту'щымъ любо'вiю ст~у'ю
па'мять твою`.

%<Сла'ва, ст~а'гw, гла'съ г~. Подо'бенъ: Б%>ж~е'ственныя
вjь'ры:

%<Р%>е'вность вjь'ры и=мjь'я, пребл~же'нне, прозя'блъ
_е=си` плоды` зрjь^лы: врагw'въ бо посрами'лъ _е=си` полки`,
и= дiа'вола, трiфv'ллiе, о_у=би'лъ _е=си`. _о='ч~е
преподо'бне, хр\ста` бг~а моли`, дарова'ти на'мъ ве'лiю
ми'лость.

%<И= ны'нjь, пра'здника, и=ли` бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на
преч\стая мт~и дв~о, чистото'ю а='гг~лы превозше'дшая, па'че
всjь'хъ мене` пе'рсть бы'вша, w=скверне'на плотски'ми
прегрjьше'ньми, w=чи'сти моли'твъ твои'хъ бж~е'ственными
вода'ми, подаю'щи, ч\стая, ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~а мт~и,
на кр\стjь` зря'щи повjь'шена и=зъ нея` безъ болjь'зни
прозя'бшаго, мт~рски подо'бнw рыда'ющи, вопiя'ше: о_у=вы`
мнjь`, ча'до мое`, ка'кw стра'ждеши во'лею, хотя` и=зба'вити
w\т страсте'й безче'стiя человjь'ка.

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<Г%>о'рдагw sмi'я ты` не'мощiю тjь'ла низложи'ла
_е=си`, воева'вши свjь'тлw, и= томи'телей на'глость
потреби'вши.

%<М%>уче'нiя свjь'тлостiю, и= дjь'вства бж~е'ственными
добро'тами, а=кv"лi'но, была` _е=си` вл\дцjь невjь'ста
и=зря'дная.

%<Т%>еч_е'нiя крове'й твои'хъ многобо'жiя _о='гнь
погаси'ша, чуде'съ же струи^ человjь'кwвъ w=мыва'ютъ
неду'ги.

%<Бг~оро'диченъ:%>

%<Д%>рема'нiемъ о_у=ны'нiя мя` со'нъ грjьхо'вный,
_о=трокови'це, пости'же, бо'дренною моли'твою твое'ю
возста'ви мя` къ покая'нiю.

%<И='нъ. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя`, _е=ди'не чл~вjьколю'бче.

%<С%>осу'дъ вои'стинну пречи'стъ показа'лся _е=си`,
пребл~же'нне святи'телю, и= бж\ственный дх~ъ въ тя`
всели'ся.

%<П%>росвjь'щся бж\ственнымъ дх~омъ, о_у='мъ преста'вилъ
_е=си` къ вы^шнимъ, и= на пре'лесть, _о='ч~е, подвиза'лся
_е=си` крjь'пкw.

%<Jа='%>коже а='гнцы о_у=па'слъ _е=си`, слов_е'сныя
твоя^ _о='вцы, пребл~же'нне, и= хр\сту` приве'лъ _е=си`
словесы` твои'ми.

%<Бг~оро'диченъ:%>

%<Н%>еwбори'мую стjь'ну тя`, и= держа'вную наде'жду,
бц\де, вjь'рнiи стяжа'хомъ въ напа'стехъ при'снw.

%<Пjь'снь _е~. I=рмо'съ:%>

%<W\т%> но'щи невjь'дjьнiя, бг~овjь'дjьнiемъ
просвjьти'вый концы`, просвjьти' мя о_у='тромъ
чл~вjьколю'бiя твоегw`, гд\си.

%<В%>олну'емjьй jа='коже свирjь'пjьющуся мо'рю, ле'сти
и=ногда` jа=ви'лася _е=си` w=кормля'ема, а=кv"лi'но
му'ченице, хр\сто'вою благода'тiю.

%<С%>мотря'ющи, му'ченице, къ вjьнц_е'мъ, под\ъя'ла
_е=си` тве'рдw растерза^нiя о_у=дw'въ твои'хъ, и= ну'ждную
сме'рть.

%<С%>вjьтоявле'ннw о_у=краси'лася _е=си`, супоста'ты
са'мыя о_у=ди'вльши, кра'сною твое'ю добро'тою, и=
душе'внымъ воста'нiемъ.

%<Бг~оро'диченъ:%>

%<И=%>зба'вленнiи вси` прароди'тельнагw w=сужде'нiя
рж\ство'мъ твои'мъ, ра'дуйся, тебjь` приглаша'емъ,
w=бра'дованная препjь'тая.

%<И='нъ. I=рмо'съ:%>

%<С%>вjь'та пода'телю и= вjькw'въ тво'рче, гд\си, во
свjь'тjь твои'хъ повелjь'нiй наста'ви на'съ: ра'звjь бо
теб_е`, и=но'гw бо'га не зна'емъ.

%<Б%>ж~е'ственною благода'тiю, му'дре, w=дjь'явся
держа'внw, сла'вне, врага` низложи'лъ _е=си` си'лу, и=
вjьне'цъ w\т бг~а прiя'лъ _е=си` досто'йнw, jа='кw
таи'нникъ, трiфv'ллiе.

%<Н%>а нб~о возве'дъ души` твоея` _о='чи, сла'вне,
бж\ственныхъ позна'лъ _е=си` о_у=че'нiй бе'здну, _о='ч~е,
человjь'кwмъ w\ткрыва'я тр\оческое сiя'нiе.

%<В%>се` _о=ру'жiе взе'мъ, священноявле'нне, бж~iе,
посрами'лъ _е=си` собо'рнw вра'жiе му'жество, и= о_у=ч_е'нiи
бж\ственными главу` сокруши'въ, вjь'чнw ра'дуешися.

%<Бг~оро'диченъ:%>

%<В%>оплоще'нна и=зъ теб_е`, бг~ороди'тельнице, вjь'рнiи
позна'хомъ, безъ сjь'мене сн~а рожде'на, бг~а и='стинна, и=
чл~вjь'ка _е=стество'мъ. тjь'мже тя` сла'вимъ.

%<Пjь'снь s~. I=рмо'съ:%>

%<I=%>w'ну въ ки'тjь, гд\си, _е=ди'наго всели'лъ _е=си`,
мене' же свя'заннаго. мре'жами вра'жiими, jа='кw w\т тли`
_о='наго, спаси`.

%<П%>ослjь'довати хр\стw'вымъ сла^внымъ вожделjь'ла
_е=си` страда'нi_емъ, дjь'во, и= мужему'дреннw претерпjь'ла
_е=си`, бi_е'нiя, и= расторга^нiя ст~а'гw твоегw` тjьлесе`.

%<М%>ногови^дныя болjь^зни претерпjь'ла _е=си`, _о=гня'
же небрегла` _е=си` болjь^зни. тjь'мже, а=кv"лi'но, и=
болjь^зни на'шя вся^ w=блегча'еши моли'твами твои'ми.

%<С%>мотря'я свы'ше, чудя'шеся ли'къ а='гг~льскiй,
сла'вная дjь'во, терпjь'нiю твоему`, ка'кw безплw'тныя
враги`, съ пло'тiю побjьжда'ла _е=си` благода'тiю.

%<Бг~оро'диченъ:%>

%<Д%>а бг~ъ чл~вjь'къ бу'детъ, бг~ъ ви'дjьнъ бы'сть
чл~вjь'къ, дв~о, и=зъ твои'хъ ложе'снъ несказа'ннw ро'ждся:
и= _е='же бjь`, пребы'въ неизмjь'ненъ.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<Jа='%>кw _е=нw'хъ преста'вился _е=си` дх~омъ, w\т
земны'хъ ты` къ нб\снымъ, и= нетлjь'нiя прiя'лъ _е=си` по
достоя'нiю, блаже'нне, вjьне'цъ.

%<Л%>еvкусi'а тя` и=мjь` о_у=твержде'нiе, _о='ч~е, и=
па'стыря, и= таи'нника благода'ти, jа='кw свjьтоно'сно
сл~нце, просвjьща'ющи мi'ръ чудесы`.

%<Н%>епоколеби'мое цр~кве w=снова'нiе, всjь'ми мя`
кова'рствыврага` коле'блема, души` моея` хра'мину
моли'твами твои'ми, _о='ч~е, ны'нjь о_у=тверди`.

%<Бг~оро'диченъ:%>

%<В%>ы'шши го'рнихъ си'лъ, и= ст~jь'йши _е=си`,
всенепоро'чная, па'че _е=стества` вмjь'щши невмjьсти'маго
сло'ва во о_у=тро'бjь твое'й.

%<Конда'къ, гла'съ в~. Подо'бенъ: В%>ы'шнихъ и=щя`:

%<Д%>jь'вства твоегw` добро'тами пред\ъwчи'стивши ду'шу
твою`, и= на высоту` муче'нiемъ востекла` _е=си`, а=кv"лi'но
всеч\стна'я, любо'вiю жениха` твоегw` хр\ста`
о_у=язви'вшися, _е=му'же со а='гг~лы предстои'ши
веселя'щися: съ ни'миже не преста'й моля'ся w= всjь'хъ
на'съ.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша, вопiю'ще:
бл~гослове'нъ _е=си`, гд\си бж~е, во вjь'ки.

%<Т%>jьлеси` стра'ждущу, бг~ому'драя, неради'ла _е=си`,
смотря'ющи су^щая та'мw воздая^нiя, и= свjь'тъ, и= сла'ву,
а=кv"лi'но, и= бж~iю красоту`, и= бж\ственное весе'лiе.

%<Н%>ескве'рно нося'щи тjь'ло, и= се'рдце гд\севи
соедине'но, предъ суди'щемъ, ч\стая, мучи'телей предста'ла
_е=си`, неразумjь'юща мучи'теля w=блича'ющи, бг~ому'драя.

%<М%>i'ра и=змjьни'ла _е=си` тлjь'ннаго, премi'рныя
ра'ди жи'зни нетлjь'нныя, и= вре'менныя пи'щи, пребыва'ющею,
дjь'во, и= тjьле'снымъ _о=бру'чникомъ безсме'ртнаго жениха`.

%<Т%>р\оченъ:

%<П%>jь'сньми бж\ственное _е=динонача'лiе, тричи'сленное
о_у='бw ли'цы пресла'вно, _е=стество'мъ же про'сто су'ще
почита'емъ, вопiю'ще: гд\си бж~е, благослове'нъ _е=си` во
вjь'ки.

%<И='нъ. I=рмо'съ:%>

%<Т%>jь'лу злато'му прему^дрыя дjь'ти не послужи'ша, и=
въ пла'мень са'ми поидо'ша, и= бо'ги и='хъ w=бруга'ша,
среди` пла'мене возопи'ша, и= w=роси` я=` а='гг~лъ:
о_у=слы'шася о_у=же` о_у='стъ ва'шихъ моли'тва.

%<_О='%>бразу страсте'й, воздержа'нiемъ разу'мнw не
поклони'лся _е=си`, и= не w=пали` тjьле'сная пе'щь, _о='ч~е,
ро'су твою`, дх~а же и=спо'лнився ст~а'гw, де'рзостнjь
взыва'лъ _е=си`: благослове'нъ _е=си`, гд\си бж~е _о=т_е'цъ
на'шихъ.

%<П%>а'стырь перводjь'теленъ показа'лся _е=си` крjь'покъ
леvкусi'и, му'дре, и= приве'лъ _е=си` вл\дцjь твоему`
мно'жество люде'й всепло'дiе. тjь'мже вjь'рнw про'симъ:
предстоя` моли'ся w= ста'дjь твое'мъ бг~у, и=зба'витися
вся'кiя тли`.

%<Ж%>ивы'й и=сто'чникъ сле'зъ твои'хъ, му'дре и=
пресла'вне, всjь'хъ о_у=дивля'етъ: и=сцjьле'нiй бо струя'ми
при'снw богатя'щеся, трiфv'ллiе, и= твои'хъ моще'й
бл~года'ть пое'мъ и= глаго'лемъ: благослове'нъ _е=си`, гд\си
бж~е _о=т_е'цъ на'шихъ.

%<Бг~оро'диченъ:%>

%<П%>риста'нище тве'рдо, предста'тельнице стра'шная и=
стjьна` неwбори'мая, въ ну'ждахъ бjь'дствующымъ,
w=бурева'_емымъ въ ско'рбехъ, jа=`же къ сн~у твоему`
мольбы^, бц\де, и=му'щи, w\т много_обра'зныхъ и=скуше'нiй
спаса'й рабы^ твоя^.

%<Пjь'снь и~. I=рмо'съ:%>

%<Б%>г~оглаго'ливiи _о='троцы, въ пе'щи со _о=гне'мъ
пла'мень попира'юще, поя'ху: благослови'те, дjьла` гд\сня,
гд\са.

%<П%>росвjьще'на сiя'нiемъ ч\стоты`, и= w=багр_е'нiи
кро'вными и=спещре'на, предстои'ши, а=кv"лi'но дjьви'це,
хр\сту` бг~у на'шему.

%<Ч%>иста` же'ртва принесла'ся _е=си`, и= приноше'нiе
пресвjь'тло, и= jа='кw бл~гово'нный fv"мiа'мъ, а=кv"лi'но
бг~ому'драя, хр\сту` бг~у на'шему.

%<Н%>еду'ги разли^чныя человjь'кwмъ цjьли'тъ, и=
w\тгоня'етъ де'мwнскiй вре'дъ, ст~о'е тjь'ло твое`,
а=кv"лi'но, во гро'бjь, пресла'вная, лежа'щее.

%<Бг~оро'диченъ:%>

%<Н%>етлjь'нное сло'во, па'че сло'ва тлjь'нiя на'съ
вся'кагw и=збавля'юща родила` _е=си`: сегw` ра'ди тя` вси`,
дв~о, сла'вимъ.

%<И='нъ. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго, и= пла'мень въ ро'су прело'жшаго бг~а, по'йте,
дjьла`, jа='кw гд\са, и= превозноси'те во вся^ вjь'ки.

%<С%>пасе'нiя пу'ть всjь^мъ w\тве'рзлъ _е=си`, му'дре,
су'щымъ въ леvкусi'и, пе'рвое сjь'дъ на пр\сто'лjь
цр~ко'внjьмъ вjь'рнw w\т бж~е'ственнагw сiя'нiя, сла'вне,
сi'й, ст~и'телю прiи'мъ досто'йнw.

%<П%>рибjьга'ющыя вjь'рнw къ ра'цjь твое'й,
священноявле'нне, w\т бjь'дъ и=зба'вити и= и=скуше'нiй
врага`, моли` бл~годjь'теля хр\ста` неwску'днw.

%<О_у=%>диви'шася, му'дре, а='гг~льстiи ли'цы твоему`
поще'нiю, и= д_е'мwнская мно'ж_ества тре'петъ прiя'ша
вели'къ, и= вся'ко зда'нiе о_у=жасе'ся: человjь'ческiй ро'дъ
почита'етъ тя` досто'йнw.

%<Бг~оро'диченъ:%>

%<Н%>е забу'ди гла'са, предста'тельнице стра'шная,
моли'тв_енникъ твои'хъ, но w\т вся'кiя болjь'зни моли'твами
твои'ми, и= вся'кагw преще'нiя и=схити`, прекло'нитъ бо
твое` мт~ернее бг~а моле'нiе.

%<Пjь'снь f~. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли^ки тя` велича'юще.

%<Н%>а кр\стjь` пригво'ждшемуся сп~су, дв~а сраспя'тся
нра'вомъ пра'вымъ, и= sмi'еву главу` попра'вши.

%<К%>расна` добро'та твоя`, и= вели'ко твоея` души`
благоро'дiе, пребога'тая, бг~ови'днw, а=кv"лi'но, ны'нjь
jа=вле'нно бы'сть.

%<С%>овоку'пльшися съ ли^ки безпло'тныхъ, и= съ
му'ченическими собw'ры, прехва'льная, w= на'съ всjь'хъ бг~а
моли`.

%<П%>ресла'вная твоя` па'мять всjь'хъ созыва'етъ
ра'достнw, а=кv"лi'но, пjь'ти твоя^ сла^вныя, му'ченице,
болjь^зни и= страда^нiя.

%<Бг~оро'диченъ:%>

%<Г%>ла'съ тебjь` а='гг~ловъ, преч\стая, вопiе'мъ:
ра'дуйся, спасе'нiе всjь'хъ человjь'кwвъ, и= сла'вныхъ
му'ч_еникъ бж\ственное вjьнча'нiе.

%<И='нъ. I=рмо'съ:%>

%<W\т%> бг~а бг~а сло'ва, неизрече'нною му'дростiю
прише'дшаго w=бнови'ти а=да'ма, jа='дiю въ тлjь'нiе па'дшаго
лю'тjь, w\т ст~ы'я дв~ы неизрече'ннw воплоти'вшагося на'съ
ра'ди, вjь'рнiи, _е=диному'дреннw пjь'сньми велича'емъ.

%<М%>ы'сленное _о='ко на высоту` взе'мъ, позна'лъ _е=си`
тр\оческую зарю`, и= з_емны'я w=сiя'въ, му'дре, w=богати'лъ
_е=си` всjь'хъ бж\ственнымъ просвjьще'нiемъ бг~олjь'пнw.
тjь'мъ тя` по достоя'нiю въ пjь'снехъ велича'емъ.

%<С%>вjьти'льникъ показа'лся _е=си`, всеблаже'нне,
мы'сленный леvкусi'_емъ, w=бходя` _о=кр_е'стныя страны^,
му'дре, и= хр\сто'вымъ позна'нiемъ, jа='кw луча'ми
w=душевле'нными, о_у=краси'въ свяще'нными бг~олjь'пнw, и=
ле'сти мi'ра а='бiе и=збавля'я.

%<Н%>ы'нjь вjь'рнiи собра'вшеся, мо'лимъ тя`, _о='ч~е,
при'снw моли'ти хр\ста`: jа='кw да гла'да, и=
и=ноплеме'нникwвъ па^губы, и= вся'кiя бjьды`, и=зба'витъ
на'съ, jа='кw си'ленъ, да тя` по достоя'нiю въ пjь'снехъ
велича'емъ.

%<Бг~оро'диченъ:%>

%<Н%>есказа'ннагw чревоноше'нiя неизрече'нное рж\ство`
ко'е сло'во ска'жетъ земноро'дныхъ; мл\днецъ бо бjь` и= бг~ъ
рожде'йся: ро'ждшая же раба`, и= мт~и рожде'ннагw сн~а,
бц\де. тjь'мъ тя` пое'мъ и= рождество` твое`.

