<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~и-й де'нь.%>

%<Ст~ы'хъ му'ч_еникъ дву` тму`, въ нiкомидi'и
сожже'нныхъ.%>

%<На Г%>д\си, воззва'хъ: %<стiхи^ры пра'здника, гла'съ
_е~. По\д: Р%>а'дуйся:

%<Н%>о'сиши а=да'мовъ зра'къ во _о='бразjь бж~iи сы'й
всесоверше'нный, и= хо'щеши рука'ми держа'тися, руко'ю, вся^
содержа'й си'лою твое'ю, чи'стая всенепоро'чная
провjьщава'ше глаго'лющи: ка'кw тя` пелена'ми повiю` jа='кw
младе'нца; ка'кw воздою' тя, вся'ч_еская пита'ющаго; ка'кw
твое'й па'че о_у=ма` нищетjь` о_у=дивлю'ся; ка'кw тя` сн~а
моего` назову`, раба` твоя` ны'нjь су'щи; пою`, бл~гословлю'
тя, подаю'щаго мi'ру ве'лiю ми'лость.

%<М%>л\днца воплоща'ема и=зъ нея`, предвjь'чнаго бг~а
всенепоро'чная зря'щи, рука'ми держа'щи, и= w=блобыза'ющи
ча'стw, и= ра'дости и=сполня'ющися провjьщава'ше _е=му`:
бж~е высоча'йше, цр~ю` неви'димый, ка'кw зрю' тя, и=
разумjь'ти та'инства не могу` безмjь'рныя нищеты` твоея`;
верте'пъ бо малjь'йшiй и= се'й чу'ждiй, вну'трь вмjьща'етъ
тя` ро'ждшагося, и= дjь'вства нерjьши'вша, ложесна`
соблю'дшаго, jа='кw пре'жде рж\ства`, и= даю'щаго ве'лiю
ми'лость.

%<С%>iя^ ра'бски ч\стая, о_у=жа'снw же вjьща'ющи,
о_у=слы'шаше волхвw'въ предъ верте'помъ ку'пнw
предстоя'щихъ, и= къ ни^мъ рече`: кого` и='щете вы`, jа='кw
ви'жду бо, w\т и=нода'льныя страны` прiидо'сте: пе'рсскiй
_о='бразъ, и= мудрова'нiеи=му'ще, стра'ненъ
и=схо'дъ и= ше'ствiе сотвори'сте: и= къ стра'нствовавшему
w\т высоты`, и= стра'ннw въ мя` все'льшуся, jа='кw вjь'сть,
со тща'нiемъ прiидо'сте тому` поклони'тися, да'рующему мi'ру
ве'лiю ми'лость.

%<И='ны стiхи^ры ст~ы'хъ, гла'съ д~. Подо'бенъ: Jа='%>кw
до'бля:

%<С%>и'лою вжиля'еми, * и= тве'рдw о_у=крjьпля'еми, * и=
всиля'еми вл\дки хр\ста`, * въ не'мощи _е=сте'ственнjьй *
непобjьди'ми jа=ви'стеся, страстоте'рпцы, * врага` въ
по'двизjьхъ побjьди'вше, * и= моли'теся w= соверша'ющихъ *
святу'ю и= свjьтоно'сную ва'шу па'мять, * великому'ч_еницы
сла'внiи.

%<В%>ъ словесjь'хъ fео'фiлъ, * и= въ дjь'лjьхъ дwроfе'й,
и= мv"гдо'нiй, * ку'пнw и= горго'нiй, * съ секу'ндомъ же и=
пе'тръ, * и= i='ндисъ до'бльствовавше, * и= врага`
w=полч_е'нiя побjьди'ша ра'дующеся: * и= мо'лятъ w\т
вся'кихъ бjь'дъ и=зба'вити, * вjь'рою соверша'ющыя *
всечестну'ю па'мять и='хъ.

%<Ю='%>ношы, дjь^вы, * ста'рцы и= младе'нцы, * _е=ди'ну
показа'ша до'блесть. * тjь'мже и= ра^вная * получи'ша
возм_е'здiя бл~года'тiю, * всjь'хъ цр~ю` и= бг~у
спребыва'юще. * jа=`же почти'мъ свяще'нными пjьснопjь'сньми,
* jа='кw свjьтоза^рныя свjьти'льники вселе'нныя, двjь` тмы`
су'щыя.

%<Сла'ва, и= ны'нjь, гла'съ _е~:%>

%<Д%>а веселя'тся нб~са`, и= да ра'дуется земля`: дне'сь
бо вои'стинну _е=ди'но ста'до бы'сть а='гг~лwвъ и=
человjь'кwвъ._w чудесе`! неви'димый ви'дится,
невмjьсти'мый вмjьща'ется, сло'во w=дебелjьва'етъ, сн~ъ
бж~iй, сн~ъ чл~вjь'чь быва'етъ: и= дв~а неискусому'жная,
мт~и зри'тся бж~iя, и= мт~и по рж\ствjь`, дв~а
w=брjьта'ется. вопло'щшееся сло'во _о='ч~ее въ jа='слехъ
возлега'етъ, и= па'стырiе проповjь'дницы, _о='бщницы
та'инства быва'ютъ: волсви` w\т востw'къ да'ры приноша'ху,
sвjьздо'ю наставля'еми, ро'ждшемуся сп~су поклони'шася, съ
ни'миже и= мы` празднолю'бцы, серд_е'чная сокрw'вища
о_у=се'рднw w\тве'рзше, принесе'мъ _е=му` дjья^нiя блага^я:
вjь'ру, наде'жду и= любо'вь, jа='кw зла'то и= лiва'нъ и=
смv'рну, безпло'тныхъ гла'съ вопiю'ще _е=му`: сла'ва въ
вы'шнихъ бг~у, и= на земли` ми'ръ, въ человjь'цjьхъ
бл~говоле'нiе, прише'дшему спасти` w\т пре'лести ве'сь ро'дъ
на'шъ.

%<На стiхо'внjь стiхи^ры пра'здника, гла'съ в~. По\д:
Д%>о'ме _е=vфра'fовъ:

%<В%>сего` бг~олjь'пнw * поне'съ w\т дв~ы * а=да'ма,
хр\сте`, пе'рваго, * роди'лся _е=си` въ верте'пjь, * и= въ
jа='слехъ пелену'емь.

%<Стi'хъ: И=%>зъ чре'ва пре'жде денни'цы роди'хъ тя`.

%<П%>о'й пр\оро'чески, дв~де, * движя` свирjь'ль: * и=зъ
твои'хъ бо чре'слъ, * и=зъ ни'хже бц\да, * хр\сто'съ
ражда'ется дне'сь.

%<Стi'хъ: Р%>ече` гд\сь гд\севи моему`: сjьди` w=десну'ю
мен_е`.

%<Х%>валу` бг~олjь'пну, * съ па^стыри волсви`, и= со
а='гг~лы сла'ву, * w\т дв~ы прозя'бшему бг~у, вjь'рнiи
принесе'мъ.

%<Сла'ва, и= ны'нjь, гла'съ а~:%>

%<С%>ла'ва въ вы'шнихъ бг~у, въ виfлее'мjь слы'шу w\т
безпло'тныхъ дне'сь, на земли` ми'ръ благоволи'вшему бы'ти.
ны'нjь дв~а небе'съ ши'рши: возсiя' бо свjь'тъ
w=мрач_е'ннымъ, и= смир_е'нныя возвы'си, а='гг~льски
пою'щыя: сла'ва въ вы'шнихъ бг~у.

%<Тропа'рь ст~ы^мъ, гла'съ в~:%>

%<С%>трастоте'рпцы гд\сни, бл~же'нна земля` напи'вшаяся
кровьми` ва'шими, и= свя^та сел_е'нiя прiи'мшая тjьлеса`
ва^ша: въпо'двизjь бо врага` побjьди'сте, и=
хр\ста` со дерзнове'нiемъ проповjь'дасте. того` jа='кw
бла'га моли'те спасти'ся, мо'лимся, душа'мъ на'шымъ.

%<Сла'ва, и= ны'нjь, пра'здника. Тропа'рь, гла'съ д~:%>

%<Р%>ж\ство` твое`, хр\сте` бж~е на'шъ, возсiя` мi'рови
свjь'тъ ра'зума: въ не'мъ бо sвjьзда'мъ служа'щiи, sвjьздо'ю
о_у=ча'хуся, тебjь` кла'нятися сл~нцу пра'вды, и= тебе`
вjь'дjьти съ высоты` восто'ка: гд\си, сла'ва тебjь`.



%<На о_у='трени тропа'рь пра'здника, два'жды.%>

%<Сла'ва, ст~ы'хъ. И= ны'нjь, пра'здника.%>

%<По а~-й стiхоло'гiи сjьда'ленъ, гла'съ а~. По\д:
К%>а'мени запеча'тану:

%<Н%>а пр\сто'лjь _о=гнезра'чнjьмъ въ вы'шнихъ сjьдя'й
со _о=ц~е'мъ безнача'льнымъ и= бж\ственнымъ твои'мъ дх~омъ,
благоволи'лъ _е=си` роди'тися пло'тiю w\т дв~ы
неискусому'жныя, i=и~се: сегw` ра'ди и= sвjьзда' тя w\т
персi'ды волхвw'мъ показа`. сла'ва всебл~го'му твоему`
совjь'ту, сла'ва jа=вле'нiю твоему`, сла'ва къ чл~вjь'кwмъ
кра'йнему соше'ствiю твоему`.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ г~. По\д:
К%>расотjь` дjь'вства:

%<П%>ревjь'чнаго и= непостижи'маго, соприсносу'щнаго
неви'димому _о=ц~у`, во о_у=тро'бjь пло'тски носи'ла _е=си`,
бц\де, _е=ди'но и= неслiя'нное тр\оцы бж\ство`: просiя`
благода'ть твоя` въ мi'рjь, всепjь'тая. тjь'мже непреста'ннw
вопiе'мъ: ра'дуйся, ч\стая дв~о мт~и.

%<Сла'ва, и= ны'нjь, то'йже.%>

%<Канw'нъ пра'здника со i=рмосо'мъ на и~. Гла'съ а~.%>

%<Творе'нiе кv'ръ i=wа'нна.%>

%<Пjь'снь а~. I=рмо'съ:%>

%<С%>пасе` лю'ди чудодjь'йствуяй вл\дка, мо'крую мо'ря
волну` w=землени'въ дре'вле, во'лею же ро'ждся w\т дв~ы,
стезю` прохо'дну небесе`полага'етъ на'мъ: _е=го'же
по существу` ра'вна же _о=ц~у` и= человjь'кwмъ сла'вимъ.

%<И=%>знесе` чре'во свяще'нно сло'во, jа='вjь неwпа'льнw
живопи'санное купино'ю, смjьше'на зра'комъ человjь'чимъ
бг~а, _е='vы _о=кая'нную о_у=тро'бу кля'твы дре'внiя
разрjьша'ющее го'рькiя: _е=го'же земнi'и сла'вимъ.

%<П%>оказа` sвjьзда` пре'жде со'лнца, сло'во, прише'дшее
о_у=ста'вити грjьхи`, волхвw'мъ, jа='вjь во о_у=бо'зjьмъ
верте'пjь, ми'лостиваго тебе`, пелена'ми пови'та: _е=го'же
ра'дующеся ви'дяху самого` и= чл~вjь'ка и= гд\са.

%<И= ст~ы'хъ канw'нъ на д~. _Е=гw'же краегране'сiе:%>

%<М%>но'жество мя` спаса'етъ добропобjь'дныхъ
му'ченикwвъ. %<I=w'сифъ.%>

%<Гла'съ а~. Пjь'снь а~. I=рмо'съ:%>

%<П%>jь'снь побjь'дную пои'мъ вси` бг~у, сотво'ршему
ди^вная чудеса` мы'шцею высо'кою, и= спа'сшему i=и~ля,
jа='кw просла'вися.

%<М%>но'жество многочи'сленное честны'хъ му'ченикwвъ,
мно'жество w=чи'стите мно'гихъ прегрjьше'нiй мои'хъ
хода'тайствомъ ва'шимъ, и= дади'те сло'во, воспjь'ти ва'ше
торжество`.

%<С%>вjьти^ла пресвjь^тлая цр~кве, добропобjь'днiи
му'ч_еницы, свои'ми о_у='ды хр\ста` просла'вивше,
свjьтоно'сною ны'нjь ва'шею па'мятiю просла'вистеся.

%<В%>jь'ра бж\ственная страда'льц_евъ невjь'рныхъ
безбо'жное мучи'тельство разори`, и= потреби` де'мwнское
лука'вое противле'нiе благода'тiю.

%<Б%>г~а всемо'щнаго пло'ть прiе'мша, и= сме'рть
разруши'вша сме'ртiю, му'ч_еницы и=сповjь'давше,
о_у=мерщвле'ни бы'вше, жи'знь прiя'сте непреста'нную.

%<Бг~оро'диченъ:%>

%<П%>ою' тя, всепjь'тая бл~гослове'нная, бг~а
препjь'таго пло'тiю ро'ждшую, велича'ющаго страда'льцы,
врага` побjьди'вшыя.

%<Пjь'снь г~. I=рмо'съ:%>

%<П%>ри'зри на пjь'нiя рабw'въ, бл~годjь'телю, врага`
смиря'я вознесе'нную горды'ню: нося'й же, всеви'дче, грjьха`
превы'шше, непоколе'блемw о_у=твержд_е'нныя, бл~же, пjьвцы`,
w=снова'нiемъ вjь'ры.

%<Н%>евjь'сты преч\стыя пребога'тое рж\ство`, ви'дjьти
па'че о_у=ма` сподо'бився, ли'къ свиря'ющихъ преклоня'шеся
стра'ннымъ _о='бразомъ: чи'нъ же пою'щихъ безпло'тныхъ,
цр~я` хр\ста` безсjь'меннw вопло'щшагося.

%<В%>ысото'ю цр\ствуяй нб~съ, милосе'рдiемъ соверша'етъ
w= на'съ, и=зъ безневjь'стныя _о=трокови'цы: невеще'ственъ
сы'й пре'жде, но по'слjьжде сло'во w=дебелjь'вшо пло'тiю, да
па'дшаго къ себjь` привлече'тъ первозда'ннаго.

%<И='нъ. I=рмо'съ:%>

%<Д%>а о_у=тверди'тся се'рдце мое` въ во'ли твое'й,
хр\сте` бж~е, и='же надъ вода'ми не'бо о_у=твержде'й
второ'е, и= w=снова'вый на вода'хъ зе'млю, всеси'льне.

%<К%>раснjь'йше распаля'еми хр\сто'вою любо'вiю,
всехва'льнiи, разже'гшуся _о=гню`, ника'коже о_у=боя'стеся:
но въ не'мъ сконча'вшеся, ку'пнw просла'вистеся.

%<Ж%>ивы'мъ гла'сомъ бг~а проповjь'дающе, преще'нiя
безбо'жныхъ не о_у=страши'шася: но дjьте'й гла'съ
_е=диному'дреннw взыва'юще всехва'льнiи _о=ру'жницы
хр\сто'вы сконча'шася.

%<Н%>е о_у=бои'мся _о=гня` _е=динора'бнагw, до'блiи
вку'пjь взыва'ху, ра'дующеся душе'ю: теб_е` ра'ди
о_у=мерщвля'емся о_у=ме'ршагw, и= сме'рть, сп~се,
о_у=праздни'вшагw.

%<Бг~оро'диченъ:%>

%<Д%>а w=божи'тъ человjь'чество, бг~ъ бы'сть чл~вjь'къ
и=зъ теб_е`, дв~о ч\стая, па'че сло'ва и= смы'сла: сегw`
ра'ди тя` согла'снw вjь'рнiи о_у=блажа'емъ.

%<Конда'къ, гла'съ в~. Подо'бенъ: Т%>в_е'рдыя:

%<Т%>ве'рди душе'ю по вjь'рjь, ст~i'и, _о=гне'мъ
страда'нiепрiе'мше двjь` тмjь` страда'л_ецъ,
вопiю'ще ро'ждшемуся w\т дв~ы: прiими` всесожж_е'нiя на^ша
за тя`, jа='коже да'ры пе'рсскихъ царе'й, зла'то, и=
смv'рну, и= лiва'нъ, превjь'чный бж~е.

%<Сjьда'ленъ, гла'съ а~. Подо'бенъ: Г%>ро'бъ тво'й:

%<В%>о'инство въ числjь` двою` тму` му'ченикwвъ
честву'емо на'мъ возсiя`, просвjьща'ющее сердца` и= мы^сли
благочести'выхъ вjь'ры ра'ди. разже'гшеся бо бж\ственною
любо'вiю вл\дки, кончи'ну святу'ю _о=гне'мъ до'блiи
о_у=се'рднw прiя'ша.

%<Сла'ва, и= ны'нjь, пра'здника, гла'съ и= подо'бенъ
то'йже:%>

%<В%>о jа='слехъ на'съ ра'ди безслове'сныхъ положи'лся
_е=си`, долготерпjьли'ве сп~се, мл\днствовавъ во'лею:
па'стырiе же тя` воспjь'ша со а='гг~лы, взыва'юще: сла'ва и=
хвала` на земли` рожде'нному, и= w=божи'вшему земноро'дныхъ
существо`, хр\сту` бг~у на'шему.

%<Пjь'снь д~. I=рмо'съ:%>

%<Р%>о'да человjь'ча w=бновле'нiе дре'вле поя` пр\оро'къ
а=вваку'мъ предвозвjьща'етъ, ви'дjьти неизрече'ннw
сподо'бився _о='бразъ: млады'й мл\днецъ бо и=зъ горы` дв~ы
и=зы'де, люде'й во w=бновле'нiе, сло'во.

%<Р%>а'венъ произше'лъ _е=си` человjь'кwмъ вы'шнiй,
во'лею пло'ть прiи'мъ w\т дв~ы, jа='дъ w=чи'стити sмi'евы
главы`, приводя` вся^ къ свjь'ту живоно'сному, бг~ъ сы'й,
w\т вра'тъ безсо'лнечныхъ.

%<Jа=%>зы'цы, и=`же дре'вле тле'ю погруже'ни, па'губы
sjьлw` вра'жiя о_у=бjьжа'вше, возно'сятъ ру'ки съ
похва'льными пjь'сньми, _е=ди'наго чту'ще хр\ста`, jа='кw
бл~годjь'теля, къ на'мъ ми'лостивнw прише'дшаго.

%<W\т%> ко'рене и=зра'стши i=ессе'ева, дв~о, о_у=ста'вы
прешла` _е=си` человjь'ческагw существа`, _о='ч~ее ро'ждши
превjь'чное сло'во, jа='кw благоволи` са'мъ запеча'танную
о_у=тро'бу проити`, и=стоща'нiемъ стра'ннымъ.

%<И='нъ. I=рмо'съ:%>

%<О_у=%>слы'шахъ, гд\си, слу'хъ тво'й, и= о_у=боя'хся,
разумjь'хъ дjьла` твоя^, пр\оро'къ глаго'лаше, и=
просла'вихъ си'лу твою`.

%<Т%>вое'й любви` привяза'вше сердца`, сло'ве,
страстоте'рпцы, теб_е` ра'ди о_у=мерщвля'еми, jа='кw а='гнцы
непоро'чнiи, подража'тел_е стр\сти твоея` jа=ви'шася.

%<О_у=%>пра'вивше ст~i'и ко приста'нищу спасе'нiя ду'шы
ва'шя дх~омъ, бу'ри о_у=бjьжа'сте i=дwлонеи'стовства,
блаже'ннiи.

%<Н%>епрело'жни jа=ви'стеся въ по'двизjь муче'нiя,
непоколеби'ми, и= неужа'сни, гони'телей противле'нiе
бж\ственною вjь'рою побjьди'вше.

%<Бг~оро'диченъ:%>

%<И=%>зба'вльшеся рж\ство'мъ твои'мъ, бл~гослове'нная,
пе'рвыя кля'твы, благослове'нiе воспрiя'хомъ, и= жи'знь и=
и=збавле'нiе, тя` бц\ду сла'вящiи.

%<Пjь'снь _е~. I=рмо'съ:%>

%<И=%>зъ но'щи дjь'лъ w=мраче'нныя пре'лести, w=чище'нiе
на'мъ, хр\сте`, бо'дреннw ны'нjь соверша'ющымъ пjь'снь,
jа='кw бл~годjь'телю, прiиди`, подава'яй о_у=до'бну стезю`,
по не'йже востека'юще w=бря'щемъ сла'ву.

%<Л%>ю'тую вражду`, ю='же къ на'мъ вл\дка w\тсjька'я
па'ки, плотски'мъ прише'ствiемъ, да держа'щаго разруши'тъ
душетлjь'ющаго, мi'ръ сочета'я съ невеще'ственными
существы`, положи'въ присту'пна, ро'ждшаго, тва'ри.

%<Л%>ю'дiе ви'дjьша дре'вле w=мраче'ннiи по дне'хъ
свjь'тъ вы'шнiя свjь'тлости: jа=зы'ки же бг~у наслjь'дiе
сн~ъ прино'ситъ, подая` та'мw неизрече'нную бл~года'ть,
и=дjь'же мно'жайшiй процвjьте` грjь'хъ.

%<И='нъ. I=рмо'съ:%>

%<С%>вjь'тлый на'мъ возсiя'й свjь'тъ присносу'щный,
о_у='тренюющымъ w= судьба'хъ за'повjьдей твои'хъ, вл\дко
чл~вjьколю'бче, хр\сте`, бж~е на'шъ.

%<С%>вjьтоявле'нна па'мять просiя` страстоте'рп_ецъ
твои'хъ, и= просвjьти` земны^я концы`, чуде'съ бж\ственными
раздая^нiи, хр\сте` бж~е на'шъ.

%<С%>вященнодjь'телiе же'ртву принося'ще, закол_е'нiя
соверш_е'нная принесо'шася всесожега'еми, со всjь'ми и=ны'ми
мно'жайшими мч~ники хр\ста` велича'юще.

%<Х%>ра'ми бж~iи су'ще ст~i'и креще'нiемъ, кончи'ну
свя'тувку'пjь прiя'сте въ дому` бж\ственнjьмъ, и=
къ нб\сному хра'му взя'стеся.

%<Бг~оро'диченъ:%>

%<Д%>а бг~ъ съ вы'шними совокупи'тъ попо'лзшыяся
преступле'нiемъ въ вели'къ ро'въ, во твою` о_у=тро'бу
всели'ся, всенепоро'чная, и= пло'ть бы'сть.

%<Пjь'снь s~. I=рмо'съ:%>

%<W=%>бита'я i=w'на въ преиспо'днихъ морски'хъ, прiити`
моля'шеся, и= бу'рю о_у=толи'ти: о_у=нзе'нъ же а='зъ
му'чащагw стрjьло'ю, хр\сту` воспjьва'ю: sw'лъ губи'телю,
ско'рw прiити` тебjь` къ мое'й лjь'ности.

%<И='%>же бjь` и=спе'рва къ бг~у, бг~ъ сло'во, ны'нjь
о_у=твержда'етъ немощно'е дре'вле: ви'дjьвъ сохрани'ти,
_е='же по на'мъ существо`, и='мже себе` вторы'мъ w=бще'нiемъ
а='бiе проявля'я страсте'й свобо'дное.

%<Г%>ряде'тъ на'съ ра'ди и=зъ а=враа'млихъ чре'слъ
темнопа'дшыя во мра'цjь прегрjьше'нiй, сы'ны воздви'гнути
до'лу пони'кшихъ: и='же во свjь'тjь w=бита'яй и= jа='слехъ,
чрезъ достоя'нiе, ны'нjь благоволи'въ въ человjь'ческое
спасе'нiе.

%<И='нъ. I=рмо'съ:%>

%<П%>р\оро'ка i=w'ну подража'я, вопiю`: живо'тъ мо'й,
бл~же, свободи` и=зъ тли`, и= спаси' мя, сп~се мi'ра,
зову'ща: сла'ва тебjь`.

%<В%>ерхо'вникъ свяще'нныхъ бы'лъ _е=си` люде'й, и=
предпосла'лъ _е=си` я=` въ ра'дости на нб~са`,
пострада'вшыя, священному'чениче а=нfi'ме сла'вне.

%<Jа='%>кw зла'то чи'сто посреди` _о=гня`, благоче'стiе
ва'ше страда'льческое i=и~су позна'ся, со'лнца мно'жае
w=блиста'ющее.

%<О_у=%>мертви'вшеся пло'тiю, жи'знь и='стинную
наслjь'довасте, му'дрiи, со хр\сто'мъ су'ще, показа'вшимъ
вы` си'льнjьйшыя му'къ.

%<Бг~оро'диченъ:%>

%<П%>о рж\ствjь` вои'стинну, jа='кw пре'жде рж\ства`,
марi'е, си'лою и=зъ теб_е` вопло'щшагwся i=и~са, пребыла`
_е=си` дв~а: чу'до вои'стинну пресла'вно.

%<Конда'къ пра'здника, гла'съ г~. Подо'бенъ:%>

%<Д%>в~а дне'сь пресу'щественнаго ражда'етъ, и= земля`
верте'пъ непристу'пному прино'ситъ, а='гг~ли съ па'стырьми
славосло'вятъ, волсви' же со sвjьздо'ю путеше'ствуютъ: на'съ
бо ра'ди роди'ся _о=троча` мла'до, превjь'чный бг~ъ.

%<I='косъ:%>

%<_Е=%>де'мъ виfлее'мъ w\тве'рзе, прiиди'те ви'димъ,
пи'щу въ та'йнjь w=брjьто'хомъ: прiиди'те, прiи'мемъ су^щая
ра^йская вну'трь верте'па: та'мw jа=ви'ся ко'рень
ненапое'нъ, прозяба'я w\тпуще'нiе: та'мw w=брjь'теся
кла'дязь неиско'панъ, и=зъ негw'же дв~дъ пи'ти дре'вле
возжада'ся. та'мw дв~а ро'ждши младе'нца, жа'жду о_у=ста'ви
а='бiе а=да'мову и= дв~дову. сегw` ра'ди къ нему` и='демъ,
гдjь` роди'ся _о=троча` мла'до превjь'чный бг~ъ.

%<Пjь'снь з~. I=рмо'съ:%>

%<В%>сецр~я` любо'вiю о_у=ловле'ннiи _о='троцы,
о_у=кори'ша безчи'сленнw jа=ря'щася мучи'теля sлобо'жное
jа=зыковре'дiе{<::рус> По другим источникам (Праздничная Минея, М.: 1993,
репринт 1914; Минея, Январь (в приложении), М.: Сретенский
Монастырь, 1996; Ирмологий, СТЛ 1995, репринт 1913):
<::слав> я=зыковре'дiе<::рус>, что более
согласно с правилами церковнославянской орфографии (ср. греч.
 <::греч>глwссалгi'а<::рус> в оригинальном тексте этого ирмоса).
Прим. <::лат> orthlib<::слав>}, и=`мже повину'ся _о='гнь мно'гiй, вл\дцjь
глаго'лющымъ: во вjь'ки бл~гослове'нъ _е=си`.

%<С%>луги^ о_у='бw неи'стовнw попаля'етъ, спаса'етъ же
всепаля'щая со стра'хомъ ю='ныя, седмочи'сленнымъ
разжже'нiемъ возвы'шена и=`хже вjьнча` пла'мень, незави'стнw
гд\су подаю'щу благоче'стiя ра'ди ро'су.

%<П%>омо'щниче хр\сте` человjь'кwмъ, проти'вное гада'нiе
воплоще'нiе неизглаго'ланное и=мjь'яй, посрами'лъ _е=си`
бога'тство w=боже'нiя нося'й, воwбра'жся ны'нjь, _е=гw'же
ра'ди о_у=пова'нiемъ, свы'ше въ преиспо'днiй прiидо'хомъ
мра'къ.

%<S%>лjь` неудержа'ннw возвыша'емы, нече'стнw
бjься'щiйся w\т развраще'нiя мi'ра. низложи'лъ _е=си`
всемо'щнjь грjь'хъ, jа=`же привлече` пре'жде: дне'сь же w\т
сjь'тей спаса'еши, вопло'щся во'лею, благодjь'телю.

%<И='нъ. I=рмо'съ:%>

%<С%>у'щымъ въ пещи` _о=трокw'мъ твои^мъ, сп~се, не
прикосну'ся,ниже` стужи` _о='гнь. тогда` трiе`,
jа='кw _е=ди'нjьми о_у=сты`, поя'ху, и= бл~гословля'ху,
глаго'люще: бл~гослове'нъ бг~ъ _о=ц~ъ на'шихъ.

%<С%>мотря'юще _е=ди^на, jа=`же та'мw, бл~же'ннiи,
пребыва^ющая си'лою бж\ственною, jа='коже трiе` въ
вавv"лw'нjь бж\ственнiи _о='троцы, _о=гня` вы'шшiи
jа=ви'стеся, бж\ственнымъ свjь'томъ просвjьща'еми.

%<Г%>лаго'лъ мучи'телевъ безслове'сный, му'дрiи,
поху'ливше, со сщ~е'нными жена'ми, и= приноше'нiе jа='кw
и='стиннw бж\ственными младе'нцы, принош_е'нiя всецjь^ла
цр~ю` всjь'хъ принесо'стеся.

%<П%>росвjьще'нiе зна'нiя хр\сто'ва предстоя'щи вну'трь
души` всеблагоговjь'йнw, те'мный безбо'жiя _о='блакъ
вои'стинну страда'льцы проидо'сте, и= въ вjь'чный свjь'тъ
прiидо'сте.

%<Бг~оро'диченъ:%>

%<В%>ы'шши jа=ви'лася _е=си` нб~съ, ро'ждшая всjь'хъ
вл\дку и= бг~а. _е=го'же прилjь'жнw моля'щи не преста'й,
всест~а'я ч\стая, спасти` вjь'рою те'плою пjьсносло'вящыя
тя`.

%<Пjь'снь и~. I=рмо'съ:%>

%<О_у=%>тро'бу неwпа'льну w=бразу'ютъ _о=трокови^цы,
и=`же въ ве'тсjьмъ w=паля'емiи ю='ношы, преесте'ственнw
ражда'ющую запечатлjь'нну. _о=боя' же содjьва'ющи
чудодjь'йство _е=ди'но, лю'ди къ пjь'нiю возставля'етъ
бл~года'ть.

%<П%>а'губы о_у=бjьжа'вши, _е='же w=божи'тися пре'лестiю
непреста'ннw пое'тъ и=злiя'вшагося сло'ва, ю='ношески вся`
съ тре'петомъ тва'рь, несла'вну хвалу` боя'щися прино'ситъ,
тлjь'нна су'щи, а='ще и= му'дрjь терпя'ше.

%<Г%>ряде'ши, заблу'ждшее на па'жить w=браща'я
цвjьтотво'рную, и=зъ пусты'нныхъ холмw'въ, jа=зы'кwвъ
возста'нiе, человjь'ческое _е=стество`, си'лу ну'жную
человjькоубi'йцы о_у=гаси'ти: му'жъ же jа=ви'вся и= бг~ъ
промышле'нiемъ.

%<И='нъ. I=рмо'съ:%>

%<П%>jьсносло'вцы въ пещи` спа'сшаго дjь'ти, и=
громопла'меннуюпрело'жшаго на ро'су, хр\ста` бг~а
по'йте, и= превозноси'те во вся^ вjь'ки.

%<Т%>о'чатъ бж\ственнагw благово'нiя врачева'нiе мv'ра,
му'ченикwвъ мо'щи, и= страсте'й смра'дъ w\те'млютъ вjь'рою
пjьсносло'вящихъ тя` хр\ста` во вjь'ки.

%<Jа=%>ви'стеся jа='кw шипцы` страда'льцы краснjь'йшiи,
посредjь` ходя'ще _о=гня`, и= о_у=се'рднw зову'ще: по'йте и=
превозноси'те хр\ста` во вjь'ки.

%<Ю='%>ношы вку'пjь и= дjь^вы, и= ста'рцы и= ю='нiи,
младе'нцы ст~i'и, же'нъ же мно'жество безчи'сленное, вы'шнее
о_у=лучи'ша ликова'нiе, вку'пjь пострада'вше.

%<Бг~оро'диченъ:%>

%<I=%>езекi'иль тя` две'рь зри'тъ заключе'нну, дв~о:
_е='юже про'йде i=и~съ, всели'выйся во о_у=тро'бjь твое'й,
и= пло'ть w\т твои'хъ крове'й поне'съ неслiя'ннw.

%<Пjь'снь f~. I=рмо'съ:%>

%<Л%>юби'ти о_у='бw на'мъ, jа='кw безбjь'дное стра'хомъ
о_у=до'бjье молча'нiе, любо'вiю же, дв~о, пjь^сни тка'ти
спротяже'ннw слож_е'нныя, неудо'бно _е='сть: но и= мт~и,
си'лу, _е=ли'ко _е='сть произволе'нiе, да'ждь.

%<_О='%>бразы несвjь^тлы, и= сjь^ни приведе'ны, _w мт~и
чи'стая, ви'дjьвше сло'ва, но'ва jа='вльшагося w\т вра'тъ
заключе'нныхъ: мня'щiи же и='стинную свjь'тлость, досто'йнw
твою` благослови'мъ о_у=тро'бу.

%<Ж%>ела'нiе получи'вше, и= бж~iя прише'ствiя
хр\стокра'снiи лю'дiе сподо'бльшеся, ны'нjь о_у=тjьша'ются
па'ки бытiе'мъ, jа='кw живоно'сну благода'ть дае'ши, дв~о
ч\стая, поклони'тися сла'вjь.

%<И='нъ. I=рмо'съ:%>

%<С%>вjьтоно'сный _о='блакъ, въ _о='ньже всjь'хъ вл\дка,
jа='кw до'ждь съ небесе` на руно` сни'де, и= воплоти'ся
на'съ ра'ди, бы'въ чл~вjь'къ, безнача'льный, велича'емъ вси`
jа='кw мт~рь бг~а на'шегw ч\стую.

%<Jа='%>кw вольнозакла'ннiи а='гнцы всесожго'стеся
вку'пjь, и= jа='кw ж_е'ртвы чи^стыя закла'нному вл\дцjь w=
на'съземноро'дныхъ, добропобjь'днiи мч~ницы
приведо'стеся, и= вjьнцы` побjь'ды досто'йнw прiя'сте
вку'пjь.

%<С%>о ст~ы'ми пр\орw'ки, съ честны'ми а=п\слы и= съ
ли^ки и=збра'нныхъ предстоя'ще а='гг~лъ, мно'жество
му'ченикwвъ свяще'нныхъ, гд\су моли'теся, _е='же спасти` w\т
напа'стей и= бjь'дъ, вjь'рою блажа'щыя ва'съ.

%<С%>о'лнечныхъ лу^чь свяще'нная ва'ша па'мять мно'жае
сiя'етъ страда'льцы, де'мwнскую тму` w\тгоня'щи при'снw, и=
всjь'хъ просвjьща'ющи всехва'льнiи, вjь'рою и= любо'вiю по
до'лгу блажа'щыя ва'съ.

%<Бг~оро'диченъ:%>

%<С%>вjь'тъ ро'ждшая бж\ственный w\т _о=ц~а` возсiя'вшiй
w=мраче'нную мою` ду'шу лестьми` житiя`, и= бы'вшую
врагw'мъ, всенепоро'чная, и=гра'лище, о_у=ще'дри, и=
свjь'томъ покая'нiя спаси'тельнагw сподо'би, ч\стая.

%<Свjьти'ленъ пра'здника:%>

%<П%>осjьти'лъ ны` _е='сть свы'ше сп~съ на'шъ, восто'къ
восто'кwвъ, и= су'щiи во тмjь` и= сjь'ни w=брjьто'хомъ
и='стину: и='бо w\т дв~ы роди'ся гд\сь.

%<Два'жды.%>

%<На стiхо'внjь стiхи^ры, гла'съ s~. Подо'бенъ:
А='%>гг~льскiя:

%<Д%>о'ме _е=vфра'fовъ, * сiw'не гра'де ст~ы'й, *
прiими` съ ра'достiю вл\дку всjь'хъ * въ тебjь` w\т дв~ы
па'че сло'ва ражда'ема, * градонаписа'ти хотя'ща * рая`
w\тпа'дшыя, * къ нему'же зове'мъ: * благослове'нъ прише'дый
* бж~е на'шъ, сла'ва тебjь`.

%<Стi'хъ: И=%>зъ чре'ва пре'жде денни'цы роди'хъ тя`,
кля'тся гд\сь и= не раска'ется.

%<Т%>я` на'съ ра'ди по на'мъ jа='вльшася, сло'ве, *
свиря'ющихъ ли'къ ви'дjьвъ въ верте'пjь, * пелена'ми
пови'та, * въ jа='слехъ же лежа'ща, * пое'тъ тя` jа='вjь со
а='гг~лы, * сла'ва бг~у въ вы'шнихъ. * съ ни'миже зове'мъ: *
бл~гослове'нъ рожде'йся * бж~е на'шъ, сла'ва тебjь`.


%<Стi'хъ: Р%>ече` гд\сь гд\севи моему`: сjьди` w=десну'ю
мен_е`.

%<И='%>же во пр\оро'цjьхъ велегла'сный взыва'етъ: w\т
дjь'вственнагw хо'щетъ роди'тися чре'ва * _о=троча` вл\дка,
* па'че сло'ва и= мы'сли, * а='гг~лъ совjь'та вои'стинну
вели'ка, и= жи'знь живу'щихъ сы'й. * съ ни'ми же зове'мъ: *
бл~гослове'нъ рожде'йся * бж~е на'шъ, сла'ва тебjь`.

%<Сла'ва, и= ны'нjь, гла'съ а~:%>

%<Н%>б~о и= земля` дне'сь пр\оро'чески да возвеселя'тся,
а='гг~ли и= человjь'цы духо'внw да торжеству'ютъ, jа='кw
бг~ъ во пло'ти jа=ви'ся, су'щымъ во тмjь` и= сjь'ни
сjьдя'щымъ, рожде'йся w\т дв~ы: верте'пъ и= jа='сли прiя'ша
того`: па'стырiе чу'до проповjь'дуютъ: волсви` w\т востw'къ
въ виfлее'мъ да'ры прино'сятъ. мы' же хвалу` недосто'йными
о_у=стна'ми, а='гг~льски тому` принесе'мъ: сла'ва въ
вы'шнихъ бг~у, и= на земли` ми'ръ: прiи'де бо ча'янiе
jа=зы'кwвъ, прише'дъ спасе` на'съ w\т рабо'ты вра'жiя.

%<На лiтургi'и бл~ж_е'нна, пjь'снь д~-я и= _е~-я на s~.
Прокi'менъ ст~ы'хъ, гла'съ _е~: Т%>ы`, гд\си, сохрани'ши ны`
и= соблюде'ши ны`: %<Стi'хъ: С%>паси' мя, гд\си, jа='кw
w=скудjь` прп\дбный: %<А=п\слъ къ ри'млянwмъ, зача'ло ч~s
w\т полу`. А=ллилу'iа, гла'съ д~: В%>оскли'кните гд\севи
вся` земля`: %<_Е=v\глiе луки`, зача'ло н~а w\т полу`.
Прича'стенъ: Р%>а'дуйтеся, прв\днiи w= гд\сjь:

