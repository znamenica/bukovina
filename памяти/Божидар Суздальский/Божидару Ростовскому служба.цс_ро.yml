---
вечерня:
   отпустительно:
      тропарь:
       - глас: 8
         текст: В молитвах бдя, / сердцем же о стаде / твоем выну болезнуя, / учением
            своим / всех просветил еси, / Феодоре премудре, / темже Христа Бога моли, / в
            день памяти твоея / даровати нам // велию милость.
       - глас: 8
         текст: В молитве бдя, / Горняя желая, / дольняя возненавидел еси, / и, сердцем
            болезнуя, / выну о стаде своем печешися, / учением бо своим / всех просветил еси, /
            Феодоре премудре, / Христа Бога моли / в памяти твоей / даровати нам // велию
            милость.
       - глас: 4
         текст: Воинствословием истинным, страстотерпче, / Небеснаго Царя воевода /
            предобрый был еси, Феодоре, / оружиями бо веры / ополчился еси мудренно, / и
            победил еси / демонов полки, / и победоносный явился еси страдалец. / Темже
            тя верою // присно ублажаем.
      молитва:
       - О великий архиерею Божий, Феодоре треблаженне! Иже град Суждаль и окрестныя
         грады и страны святым Крещением просветивый и от тьмы неведения к свету Богоразумия
         приведый, первый во благодати Православныя веры нам пастырь и угодник Господень,
         Ангельскаго жития ревнитель и апостолов подобник, граду Суждалю защити- тель
         и всем, с верою к тебе притекающим, помощник велий и заступник теплый! Услыши
         нас, грешных и недостойных раб твоих, в час сей к тебе моление сие приносящих,
         помяни нас у Престола Владыки Царя Вседержителя Бога и помолися о нас, грешных,
         яко да избавит нас от всех бед и зол, мир же и благоденствие нам дарует. Ей,
         угодниче Божий и святителю Феодоре! Сохрани страну нашу, град твой Суждаль и
         всякий грады и веси от глада, губительства, труса и потопа, огня, меча, нашествия
         иноплеменных, и меэкдоусобныя брани, и от напрасныя смерти, и от нападения вражия,
         и от тлетворных ветров, и от смертоносныя язвы, и от всякаго зла. Буди нам помощник
         и заступник во всей жизни нашей, и избави нас от обидящих и ненавидящих человек,
         неправедно на ны востающих, и от всех видимых и невидимых сопротивлений вражиих,
         и спасены нас представи в День страшнаго и грознаго пришествия Господня, и сподоби
         нас улучити деснаго стояния во блаженном Царствии Христа Бога. Яко Тому подобает
         всякая слава, честь и поклонение, со Безначальным Его Отцем и Пресвятым, и Благим,
         и Животворящим Его Духом, ныне, и присно, и во веки веков. Аминь.
утреня:
   канон:
      кондак:
       - глас: 3
         текст: Яко велие солнце, / возсия преславная / память твоя, / премудре Феодоре, /
            в нейже подававши / в бедах сущим спасение, / притекающим к тебе усердно, /
            благодатию, еюже облагодати тя Христос // в жизни нескончаемой.
       - глас: 2
         текст: Мужеством души / в веру оболкийся / и глагол Божий, аки копие, / в руку
            взем, врага победил еси, / мучеников превелий Феодоре, / с ними Христу Богу
            моляся // не престай о всех нас.
