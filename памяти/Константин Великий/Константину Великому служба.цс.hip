<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца ма'iа въ к~а де'нь.

Ст~ы'хъ вели'кихъ царе'й, и= равноап\слwвъ,
кwнстантi'на и= _е=ле'ны.

Ве'черъ на Гд\си воззва'хъ, стiхи^ры пра'здника г~:

Та'же ст~ы'хъ _е~. Гла'съ д~:

Подо'бенъ: Да'лъ _е=си` зна'менiе:

_О=ру'жiе крjьпча'йшее царю` на'шему да'лъ _е=си`,
кр\стъ тво'й чт\сны'й, и='мже ца'рствова на земли`
прв\днjь, просiя'въ бл~гоче'стiемъ, и= цр\ствiя нб\снагw
сподо'бися мл\срдiемъ твои'мъ. съ ни'мже твое`
чл~вjьколю'бное смотре'нiе сла'вимъ, i=и~се всеси'льне,
сп~се ду'шъ на'шихъ.

Да'лъ _е=си`, чл~вjьколю'бче, бл~гочести'вому твоему`
о_у=го'днику соломw'нову му'дрость, дв~дову кро'тость, и=
а=п\сльское правосла'вiе, jа='кw царе'й цр~ь,
гд\сьствующихъ всjь'хъ гд\сь. тjь'мже твое`
чл~вjьколю'бное смотре'нiе сла'вимъ, i=и~се всеси'льне,
сп~се ду'шъ на'шихъ.

Пе'рвый повину'лъ _е=си` багряни'цу, приснопо'мнимый
царю`, во'лею хр\сту`. того` позна'въ бг~а, и= всjь'ми
цр\ствующаго всjь'хъ бл~годjь'теля, побjьдотво'рна
вся'кому нача'лу, и= вла'сти превы'шшаго. w\тсю'ду тебе`,
хр\столю'бче, цр\ство и=спра'вилъ _е='сть, i=и~съ
чл~вjьколю'бецъ, и= сп~съ ду'шъ на'шихъ.

Сла'ва, гла'съ в~.

[Вv"зантi'ево:] Бога'тыхъ дарw'въ лу^чшая прiе'мъ w\т
бг~а царю` держа'внjьйшiй, кwнстантi'не превели'кiй,
до'брjь въ си'хъ преуспjь'въ: w=зари'вся бо заря'ми
прест~а'гw дх~а, w\т сiлве'стра ст~и'теля кр~ще'нiемъ, во
царjь'хъ jа=ви'лся _е=си` непобjьди'мь, вселе'нную jа='кw
да'ръ да'лъ _е=си` зижди'телю твоему`, и= ца'рствующiй
гра'дъ бл~гочести'вый. тjь'мже моля'ся не преста'й
хр\сту` бг~у, дарова'ти всjь^мъ творя'щымъ па'мять твою`,
jа='кw дерзнове'нiе и=мjь'я, согрjьше'нiй проще'нiе и=
ве'лiю мл\сть.

И= ны'нjь, пра'здника.

Вхо'дъ. Прокi'менъ дне`. И= чте'нiя.

Цр\ствъ тре'тiихъ чте'нiе. [глава` и~.]

Ста` соломw'нъ пред\ъ лице'мъ же'ртвенника гд\сня,
пред\ъ всjь'мъ собо'ромъ i=и~левымъ. и= воздjь'въ ру'цjь
свои` на нб~о, и= рече`: гд\си бж~е i=и~левъ, нjь'сть
бг~ъ, jа='коже ты` на нб~си` горjь`, и= на земли` до'лjь.
А='ще бо нб~о, и= нб~о нб\се` не довлjь'ютъ тебjь`, ка'кw
до'мъ се'й, _е=го'же созда'хъ и='мени твоему`; _О=ба'че
и= при'зриши на мл~тву мою`, гд\си бж~е i=и~левъ,
о_у=слы'шати мол_е'нiя и= мл~тву, _е='юже ра'бъ тво'й
мо'лится пред\ъ тобо'ю къ тебjь` дне'сь: Да бу'дутъ
_о='чи твои` w\тве'рсты на до'мъ се'й де'нь и= но'щь, на
мjь'сто сiе`, w= не'мже глаго'лалъ _е=си`: да бу'детъ
и='мя мое` та'мw, _е='же о_у=слы'шати мл~тву, _е='юже
мо'лится ра'бъ тво'й на мjь'стjь се'мъ, во дни` и= но'щи:
И= послу'шати мольбы^ раба` твоегw`, и= люде'й твои'хъ
i=и~ля. и= _е=ли^ка а='ще помо'лятся къ тебjь` на мjь'сте
се'мъ, и= ты` о_у=слы'шиши на мjь'стjь жили'ща твоегw` на
нб~си`: и= сотвори'ши, и= мл\стивъ бу'деши и=`мъ.

Пр\оро'чества и=са'iина чте'нiе. [Главы^ _кс~а и=
_кс~в.]

Да возра'дуется душа` моя` w= гд\сjь, w=блече' бо мя`
въ ри'зу сп~се'нiя, и= _о=де'ждею весе'лiя w=дjь'я мя`,
jа='кw жениху` возложи` мнjь` вjьне'цъ, jа='кw невjь'сту
о_у=краси` мя` красото'ю. И= jа='кw земля` растя'щая
цвjь'тъ сво'й, и= jа='кw вертогра'дъ сjь'мена своя^
прозяба'етъ: та'кw возсiя'етъ гд\сь пра'вду, и= ра'дость
пред\ъ всjь'ми jа=зы'ки. Сiw'на ра'ди не о_у=мо'лкну, и=
i=ер\сли'ма ра'ди не попущу`, до'ндеже о_у='бw и=зы'детъ
jа='кw свjь'тъ пра'вда моя`, сп~се'нiе же мое` jа='кw
свjьща` разжже'тся. И= о_у='зрятъ jа=зы'цы пра'вду твою`,
и= вси` ца'рiе зе'мстiи сла'ву твою`, и= нареку'тся
и='менемъ твои'мъ но'вымъ, _е='же гд\сь и=мену'етъ _е=`.
И= бу'деши вjьне'цъ добро'ты въ руцjь` гд\сни, и=
дiади'ма цр\ствiя въ руцjь` бг~а твоегw`. И= ктому` не
нарече'шися w=ста'вленъ, и= земля` твоя` ктому` не
нарече'тся пуста`. тебjь' бо нарече'тся во'ля моя`, и=
земля` твоя` вселе'нная, jа='кw бл~говоли'тъ гд\сь въ
тебjь`, и= земля` твоя` насели'тся. И= jа='кw живы'й
ю='ноша съ дjь'вою, та'кw поживу'тъ сы'нове твои` съ
тобо'ю. и= бу'детъ, и='мже w='бразомъ возвесели'тся
жени'хъ w= невjь'стjь, та'кw возвесели'тся гд\сь w=
тебjь`.

Пр\оро'чества и=са'iина чте'нiе. [Глава` _кс~.]

Свjьти'ся, свjьти'ся, i=ер\сли'ме: прiи'де бо тво'й
свjь'тъ, и= сла'ва гд\сня на тебjь` возсiя`. Jа='кw се`
тьма` покры'етъ зе'млю, и= мра'къ на jа=зы'ки: на тебjь`
бо jа=ви'тся гд\сь и= сла'ва _е=гw` на тебjь`
о_у='зрится. И= по'йдутъ ца'рiе свjь'томъ твои'мъ, и=
jа=зы'цы свjь'тлостiю восто'ка твоегw`. Возведи`
_о='крестъ _о='чи твои`, и= ви'ждь сw'бранная ча^да
твоя^: прiи'дутъ вси` сы'нове твои` и=здале'ча, и=
дщ_е'ри твоя^ на ра'мjьхъ во'змутся. Тогда` о_у='зриши,
и= возра'дуешися, и= о_у=бои'шися, и= о_у=жа'снешися
се'рдцемъ, _е=гда` преложи'тъ на тя` бога'тство мо'ря, и=
jа=зы^къ, и= люде'й. И= прiи'дутъ ти` стада` велблю^дъ,
и= покры'ютъ тя` велблу^ды мадiа'мстiи и= гефа'рстiи,
вси` w\т сава` прiи'дутъ нося'ще тебjь` зла'то и=
лiва'нъ, принесу'тъ тебjь` и= ка'мень че'стенъ, и=
сп~се'нiе w\т гд\са бл~говjьстя'тъ. И= вся^ _о='вцы
кида^рскiя соберу'тся тебjь`, и= _о='вни навеw'fстiи
прiи'дутъ тебjь`, и= вознесу'тся прiя^тная на
же'ртвенникъ мо'й, и= до'мъ мл~твы моея` просла'вится.
Кi'и су'ть, и=`же jа='кw _о='блацы лета'ютъ, и= jа='кw
го'лубiе со птенцы` свои'ми; Со мно'ю _е='сть сiw'нъ.
мене` _о='строви w=жида'ша, и= корабли` fарсi'йстiи въ
пе'рвыхъ, _е='же привести` ча^да твоя^ и=здале'ча, и=
сребро` и= зла'то и='хъ съ ни'ми, за и='мя гд\сне ст~о'е,
и= за _е='же ст~о'му i=и~леву сла'вну бы'ти. И=
сози'ждутъ сы'нове и=норо'днiи стjь'ны твоя^, и= ца'рiе
и='хъ предста'нутъ тебjь`: за гнjь'въ бо мо'й порази'хъ
тя`, и= за мл\сть мою` возлюби'хъ тя`. И= w\тве'рзутся
врата` твоя^, i=ер\сли'ме, вы'ну де'нь и= но'щь, и= не
затворя'тся, _е='же ввести` къ тебjь` си'лу jа=зы'кwвъ,
и= цари` и='хъ ведw'мыя. Jа=зы'цы бо и= ца'рiе, и=`же
тебjь` не порабо'таютъ, поги'бнутъ, и= jа=зы'цы
запустjь'нiемъ запустjь'ютъ. И= сла'ва лiва'нова къ
тебjь` прiи'детъ, въ кv"парi'сjь и= пе'vкjь и= ке'дрjь
вку'пjь, просла'вити мjь'сто ст~о'е мое`, и= мjь'сто
но'гъ мои'хъ просла'влю. И= по'йдутъ къ тебjь` боя'щiися
сы'нове смири'вшихъ тя`, и= прогнjь'вавшихъ тя`, и=
покло'нятся слjьда'мъ но'гъ твои'хъ вси` прогнjь'вавшiи
тя`, и= нарече'шися гра'дъ гд\снь сiw'нъ ст~а'гw
i=и~лева. За _е='же бы'ти тебjь` w=ста'влену и=
возненави'дjьну, и= не бjь` помога'яй тебjь`: и= положу'
тя въ ра'дость вjь'чную, весе'лiе родw'мъ родw'въ. И=
и=зссе'ши млеко` jа=зы'кwвъ, и= бога'тство царе'й
снjь'си, и= разумjь'еши, jа='кw а='зъ гд\сь сп~са'яй тя`,
и= и=збавля'яй тя` бг~ъ i=и~левъ.

На лiтi'и, стiхи'ра хра'ма.

Та'же ст~ы'хъ, гла'съ а~:

Достодо'лжнw соверша'емъ па'мять твою`, кwнстантi'не
равноап\сльне, всjь'хъ царе'й степе'нь и= похвало`.
просвjьще'нъ бо бы'въ луча'ми дх~а, всю` о_у=ясни'лъ
_е=си` цр~ковь хр\сто'ву, собо'ры вjь'рныхъ w\твсю'ду
собра'въ, въ свjь'тлjьмъ гра'дjь нiке'йстjьмъ: и=дjь'же
sлочести'выхъ о_у=гаси'ся шата'нiе, и= _е=ретi'ч_ескiя
и=знемого'ша я=зы'ки, и= w=буя'ша: правосла'вныхъ же
вознесе'ся вjьне'цъ, jа='вльшейся вjь'рjь. w\тню'дуже w\т
ни'хъ просла'вися правосла'внjьйшiй, и= всjь^мъ цар_е'мъ
проповjь'данъ бы'лъ _е=си` _о=те'цъ, jа='кw пе'рвый
багряни'цу w\т бг~а прiе'мъ. тjь'мже мо'лимъ ти ся
соверша'ющiи па'мять твою` вjь'рнw: и=спроси` w=чище'нiе
прегрjьше'нiй душа'мъ на'шымъ.

Гла'съ в~.

[Вv"зантi'ево:] Не w\т человjь^къ зва'нiе прiи'мъ, но
jа='кw бж~е'ственный па'vелъ, и=мjь'лъ _е=си` сiе` па'че
свы'ше, пресла'вне кwнстантi'не, w\т хр\ста` бг~а:
зна'менiе бо кр\ста` на нб~си` ви'дjьвъ, си'мъ
о_у=лови'лся _е=си` jа='кw добрjь'йшiй ло'въ: w= се'мъ и=
побjьди'тель проти'ву ви'димыхъ и= неви'димыхъ врагw'въ
jа=ви'лся _е=си` непобjьди'мь. тjь'мже мо'лимъ тя` jа='кw
те'пла моли'твенника земнi'и, досто'йнw па'мять твою`
почита'юще, въ дерзнове'нiи и=спроси'ти на'мъ
просвjьще'нiя, w=чище'нiя, и= ве'лiя мл\сти.

Бл~гочести'вагw кwнстантi'на па'мять, jа='кw мv'ро
и=стощава'емо дне'сь возсiя`: хр\ста' бо возжелjь'въ,
i='дwлы пренебреже`, хра'мъ воздви'гъ на земли`
распе'ншемуся на'съ ра'ди: на нб~сjь'хъ же воспрiя`
наде'жды вjьне'цъ.

Гла'съ г~.

Ю='ношескiй провожда'я во'зрастъ, jа='коже
бж~е'ственный па'vелъ, съ вы'шнихъ прiя'лъ _е=си`
бж~е'ственное дарова'нiе: и= лю'тагw борца` ра'ть
все_ору'жествомъ кр\ста` низве'рглъ _е=си`, царе'й
похвало`, кwнстантi'не а=п\сле, w= на'съ ко гд\су
моли'ся, сп~сти'ся душа'мъ на'шымъ.

Гла'съ д~.

Хвала` бг~у w\т бре'нныхъ о_у=сте'нъ воспjьва'ема
_е='сть, въ бж~е'ственнjьй па'мяти твое'й, кwнстантi'не
всехва'льне: ты' бо jа=ви'лся _е=си` преизя'щный во'инъ
словесе` вjь'ры, поруга'въ и=зва^янныя i='дwлwвъ зра'ки:
и= ны'нjь приче'лся _е=си` свjь'тлости тр\очнjьй,
просвjьща'яй помышл_е'нiя на^ша мольба'ми твои'ми.

Сла'ва, гла'съ _е~.

Цр~ковь дне'сь о_у=краси'вшися держа'вою твое'ю царю`,
та'йнw весели'тся, и= твою` всеч\стну'ю па'мять по
достоя'нiю прехва'льнw почита'етъ, зову'щи: ра'дуйся,
и='же па'vлу поревнова'вый, и= кр\стъ хр\сто'въ взе'мый,
и= сjь^ти сокруши'вый сопротивобо'рца: ра'дуйся, царе'й
всеизря'дне, и= а=п\слwмъ равноче'стне. ра'дуйся,
вjь'рныхъ о_у=твержде'нiе, и= царе'й крjь'пкое забра'ло,
кwнстантi'не бл~же'нне: w= на'съ ко гд\су не w=скудjь'й
моля'ся, jа='кw дерзнове'нiе и=мjь'яй, царе'й
о_у=краше'нiе.

И= ны'нjь, пра'здника, и=ли` бг~оро'диченъ.

На стiхо'внjь стiхи^ры, гла'съ в~:

Подо'бенъ: _Е=гда` w\т дре'ва:

Пе'рвый ца'рь во хр\стiа'нjьхъ, w\т бг~а,
кwнстантi'не, ски'петръ воспрiя'лъ _е=си`: тебjь' бо
jа=ви'ся въ земли` кры'емо сп~си'тельное зна'менiе,
и='мже и= jа=зы'ки вся^ покори'лъ _е=си` под\ъ нога'ми
ри'млянъ, _о=ру'жiе неwбори'мое и=мjь'яй животворя'щiй
кр\стъ, бл~же'нне: и='мже и= приве'лся _е=си` бг~у
на'шему.

Стi'хъ: Вознесо'хъ и=збра'ннаго w\т люде'й мои'хъ,
w=брjьто'хъ дв~да раба` моего`.

Вои'стинну бл~же'нно чре'во, и= w=сщ~е'нна о_у=тро'ба
тебе` носи'вшая, царю` мировожделjь'нне, хр\стiа'нwвъ
ра'досте, кwнстантi'не бг~овjьнча'нне: ри'млянъ сла'во,
бога'тство и= побо'рниче си'рыхъ и= вдови'цъ, покро'въ
смире'нныхъ, и= недоумjь'ющихся въ ско'рбехъ
и=справле'нiе, вои'стинну и= плjь'нныхъ и=збавле'нiе.

Стi'хъ: Сегw` ра'ди пома'за тя`, бж~е, бг~ъ тво'й
_е=ле'емъ ра'дости.

Жела'нiемъ и= любо'вiю хр\сто'вою о_у=язви'вшися мт~и
пресла'дкiя _о='трасли, со тща'нiемъ прiи'де въ ст~ы'й
сiw'нъ, на мjь'сто ст~о'е, на не'мже распя'тся во'лею
сп~съ на'шъ, во _е='же сп~сти` на'съ, и=дjь'же кр\стъ
взе'мше, ра'дующися взыва'ше: сла'ва дарова'вшему мнjь`,
_е=гw'же надjь'яхся.

Сла'ва, гла'съ и~:

Свjь'тъ пресвjь'тлый, ца'рская sвjьзда` невече'рняя,
w\т невjь'рiя въ вjь'ру бж~ества` преше'дши, приведе'ся
w=ст~и'ти лю'ди, и= гра'дъ, и= w='бразъ кр\ста` на нб~си`
ви'дjьвъ, о_у=слы'ша w\тту'ду: си'мъ побjьжда'й враги`
твоя^! w\т_ону'дуже прiе'мъ разумjь'нiе дх~а, сщ~е'нникъ
и=звjьще'нъ, и= ца'рь, _е=ле'емъ о_у=тверди'лъ _е=си`
цр~ковь бж~iю, правосла'вныхъ царе'й, _о='тче. _е=гw'же
и= ра'ка и=сцjьле'нiе то'читъ, кwнстантi'не
равноап\сльне, моли'ся w= душа'хъ на'шихъ.

И= ны'нjь, пра'здника.

Тропа'рь, гла'съ и~:

Кр\ста` твоегw` w='бразъ на нб~си` ви'дjьвъ, и=
jа='коже па'vелъ зва'нiе не w\т человjь^къ прiе'мъ, въ
царjь'хъ а=п\слъ тво'й, гд\си, ца'рствующiй гра'дъ въ
руцjь` твое'й положи`: _е=го'же сп~са'й всегда` въ
ми'рjь, мл~твами бц\ды, _е=ди'не чл~вjьколю'бче.

На о_у='трени,

на Бг~ъ гд\сь, тропа'рь пра'здника два'жды.

Сла'ва, ст~ы'хъ: И= ны'нjь, пра'здника.

По а~-й каfi'смjь сjьда'ленъ, гла'съ г~:

Подо'бенъ: Бж~е'ственныя вjь'ры:

Но'вый бы'лъ _е=си` дв~дъ w='бразы, ро'гъ свы'ше
воспрiе'мъ цр\ствiя ве'рхъ тво'й, _е=ле'емъ бо дх~а
пома'за тя`, сла'вне, пресу'щное сло'во и= гд\сь:
w\т_ону'дуже прiя'лъ _е=си` и= ски'птръ, прему'дре,
ца'рскiй, прося` на'мъ ве'лiя мл\сти. [Два'жды.]

Сла'ва, и= ны'нjь, пра'здника, и=ли` бг~оро'диченъ:

Бж~е'ственная ски'нiя была` _е=си` сло'ва, _е=ди'на
преч\стая мт~и дв~о, чистото'ю а='гг~лы превозше'дшая,
па'че всjь'хъ мене` пе'рсть бы'вша, w=скверне'на
плотски'ми прегрjьше'ньми: w=чи'сти мл~твъ твои'хъ
бж~е'ственными вода'ми, подаю'щи чт\сая, ве'лiю мл\сть.

По в~-й каfi'смjь сjьда'ленъ, гла'съ s~:

Подо'бенъ: А='гг~льскiя:

О_у=язвля'емь на кр\стjь` творе'цъ со'лнца и= тва'ри,
тебе` jа='кw sвjьзду` свjь'тлую, съ нб~се` sвjьзда'ми
привлече`: _е=му'же и= держа'ву пе'рвому ца'рскую
возложи`. тjь'мже тя` восхваля'емъ, кwнстантi'не царю`
бл~гочести'вjьйшiй, съ _е=ле'ною ма'терiю бг~ому'дрою.
[Два'жды.]

Сла'ва, и= ны'нjь, пра'здника, и=ли` бг~оро'диченъ:

Преднапису'етъ гедеw'нъ зача'тiе, и= сказу'етъ дв~дъ
рж\ство` твое`, бц\де: сни'де бо jа='кw до'ждь на руно`,
сло'во во чре'во твое`, и= прозябла` _е=си` без\ъ
сjь'мене, земле` ст~а'я, мi'рови сп~се'нiе хр\ста` бг~а
на'шего, бл~года'тная.

По полv"еле'и сjьда'ленъ, гла'съ д~:

Подо'бенъ: Ско'рw предвари`:

Бл~гонаро'чита па'мять твоя` jа='вльшися на'мъ,
w=заря'етъ концы` бг~оразу'мiя свjь'томъ, кwнстантi'не
бг~одохнове'нне: ты' бо въ царjь'хъ бл~гочести'внjь
показа'лся _е=си`, зако'ны нб\снагw цр~я` соблю'дъ.
тjь'мже мл~твами твои'ми и=зба'ви на'съ w\т и=скуше'нiй.
[Два'жды.]

Сла'ва, и= ны'нjь, бг~оро'диченъ:

W=бнови'ла _е=си`, чт\сая, бж~е'ственнымъ рж\ство'мъ
твои'мъ и=стлjь'вшее во страсте'хъ земноро'дныхъ
ме'ртвенное существо`, и= воздви'гла _е=си` вся^ w\т
сме'рти къ животу` нетлjь'нiя: тjь'мже тя` по до'лгу
бл~жи'мъ вси`, дв~о препросла'вленная, jа='коже прорекла`
_е=си`.

Степ_е'нна, а~-й а=нтiфw'нъ, д~-гw гла'са.

Прокi'менъ, гла'съ д~: Вознесо'хъ и=збра'ннаго w\т
люде'й мои'хъ. Стi'хъ: Сегw` ра'ди пома'за тя` бж~е бг~ъ
тво'й, _е=ле'емъ ра'дости, па'че прича^стникъ твои'хъ.

Вся'кое дыха'нiе:_Е=v\глiе i=wа'нна, зача'ло л~s.

По н~-мъ _псалмjь`, Сла'ва: Мл~твами бг~овjьнча'нныхъ
царе'й мл\стиве:И= ны'нjь: Мл~твами бц\ды:Та'же: Поми'луй
мя` бж~е: Посе'мъ стiхи'ра: Бл~гочести'вагw кwнстантi'на
па'мять, jа='кw мv'ро и=стощава'емо дне'сь возсiя`:
хр\ста' бо возжелjь'въ, i='дwлы пренебреже`, хра'мъ
воздви'гъ на земли` распе'ншемуся на'съ ра'ди: на
нб~сjь'хъ же воспрiя` наде'жды вjьне'цъ.

Канw'нъ пра'здника на s~: и= ст~ы'хъ на и~.

Канw'нъ ст~ы'хъ. Гла'съ и~.

Пjь'снь а~.

I=рмо'съ: Во'ду проше'дъ jа='кw су'шу, и=
_е=гv'петскагw sла` и=збjьжа'въ, i=и~льтянинъ вопiя'ше:
и=зба'вителю и= бг~у на'шему пои'мъ.

_Е=ди'не нб\сный цр~ю`, ца'рствующагw грjьха` ны'нjь
во мнjь`, твои'хъ о_у=го'дниковъ мольба'ми, смире'нную
ду'шу мою` свободи`.

Го'рнягw бы'въ рачи'тель цр\ствiя, бл~же'нне
кwнстантi'не, цр~ю` всjь'хъ и= вл\дцjь о_у=мо'мъ
чи'стымъ, вjь'ровавъ послужи'лъ _е=си`.

Свjь'томъ w=блиста'вшися бг~онача'льнымъ, тьму`
неразу'мiя w=ста'вила _е=си` вои'стинну, бг~ому'драя
_е=ле'но, прiи'скреннw цр~ю` вjькw'въ порабо'тала _е=си`.

Бг~оро'диченъ: Две'рь бж~е'ственнагw восто'ка,
w\тве'рзи ми` дв_е'ри покая'нiя: и= w\т двере'й
смертоно'снагw грjьха`, хода'тайствомъ твои'мъ и=зба'ви
мя`, вл\дчце.

Катава'сiа пра'здника.

Пjь'снь г~.

I=рмо'съ: Нб\снагw кру'га верхотво'рче гд\си и= цр~кве
зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе, _е=ди'не
чл~вjьколю'бче.

Возм_е'здiя нб\сная получи'ти потща'лся _е=си`,
тjь'мже зову'щему бг~ому'дре послjь'довалъ _е=си`, и=
тьму` w=ста'вилъ _е=си` _о='тче пре'данныя ти` ле'сти, и=
свjьти'льникъ дх~омъ бж~е'ственнымъ бы'лъ _е=си`.

Хр\сту` прилjьпи'вшися, и= на него` всеч\стна'я, всю`
возложи'вши наде'жду, сщ~_е'нная _е=гw` мjь^ста дости'гла
_е=си`: въ ни'хже преч\стыя стр\сти воплоти'вся
претерпjь` пребл~гi'й.

Сп~си'тельное _о=ру'жiе, неразори'мое w=долjь'нiе,
хр\стiа'нскую наде'жду, кр\стъ чт\сны'й, за'вистiю
сокрове'нный, ты` jа=ви'ла _е=си`, бж~е'ственнымъ
распаля'ема жела'нiемъ бг~облаже'нная.

Бг~оро'диченъ: Сщ~е'ннагw гражда'нства w\тпа'дъ,
преч\стая, приложи'хся скотw'мъ, и= w=сужде'нъ ве'сь
бы'хъ, jа='же судiю` ро'ждшая, вся'кагw w=сужде'нiя
и=зба'ви и= сп~си' мя.

Конда'къ и= i='косъ пра'здника.

Та'же сjьда'ленъ, гла'съ и~:

Подо'бенъ: Прему'дрости:

Чу^вства просте'ръ къ нб\си`, и= sвjь'здную навы'кнувъ
добро'ту, w\т си'хъ тайноучи'мь быва'я вся'ческихъ гд\са:
кр\стное же _о=ру'жiе посредjь` w=блиста`, напису'я: w=
се'мъ побjьжда'ти и= держа'внымъ бы'ти. тjь'мже души`
твоея` w\тве'рзъ _о=чеса`, письмо` проче'лъ _е=си`, и=
w='бразу научи'вся, кwнстантi'не всече'стне, моли`
хр\ста` бг~а, согрjьше'нiй w=ставле'нiе дарова'ти
пра'зднующымъ любо'вiю ст~у'ю па'мять твою`. [Два'жды.]

Сла'ва, и= ны'нjь, пра'здника, и=ли` бг~оро'диченъ:

Прему'дрость и= сло'во въ твое'мъ чре'вjь заче'нши,
неwпа'льнw мт~и бж~iя, мi'рови родила` _е=си` мi'ръ
содержа'щагw: и= въ w=б\ъя'тiяхъ понесла` _е=си` вся^
нося'щаго, пита'теля всjь'хъ, и= творца` тва'ри. тjь'мже
молю' тя, всест~а'я дв~о, и= вjь'рнw сла'влю тя`,
и=зба'витися ми` w\т прегрjьше'нiй, и= въ де'нь суда`
_е=гда` предста'ти и='мамъ пред\ъ лице'мъ созда'теля
моегw`, вл\дчце дв~о чт\сая, твою` по'мощь тогда`
пода'ждь ми`: вся^ бо мо'жеши, _е=ли'ка хо'щеши,
всепjь'тая.

Пjь'снь д~.

I=рмо'съ: О_у=слы'шахъ, гд\си, смотре'нiя твоегw`
та'инство, разумjь'хъ дjьла` твоя^, и= просла'вихъ твое`
бж~ество`.

Съ нб\се` jа='кw па'vла тя` дре'вле о_у=ловля'етъ
хр\сто'съ гд\сь, кwнстантi'не, науча'я тя`, цр~я`
_е=ди'наго сего` почита'ти.

Пресвjь'тлымъ зна'менiемъ тя`, бл~же'нне, sвjьзда'ми
хр\сто'съ сл~нце w=заря'етъ, и= свjьти'льника тя`
w=мрач_е'ннымъ показа`.

И= нра^вы бг~олюби'ва, и= бж~е'ственными дjья'нiи
досточу'дна, бл~же'нная была` _е=си`: сегw` ра'ди вjь'рою
тя` сла'вимъ.

Jа=вля'еши кры'емую лjь^ты мно'гими, ны'нjь
бж~е'ственную побjь'ду кр\ста`, и='мже сп~со'хомся, и=
де'мwнскiя пре'лести и=зба'вихомся.

Бг~оро'диченъ: Ду'шу мою` w=зари`, w=мраче'нную
согрjьше'ньми, jа='же сл~нце пра'вды ро'ждшая,
приснодв~о.

Пjь'снь _е~.

I=рмо'съ: О_у='тренююще вопiе'мъ ти`, гд\си, сп~си'
ны: ты' бо _е=си` бг~ъ на'шъ, ра'звjь тебе` и=но'гw не
вjь'мы.

О_у='треневавъ къ незаходи'мому сл~нцу, и= вл\дцjь,
цр~ю` бг~ому'дре, свjь'та и=спо'лненъ бы'лъ _е=си`.

Любо'вь и= соверше'нное мл\срдiе, jа='кw порфv'ру
нося'щи, всели'лся _е=си` ны'нjь въ вы^шняя цр\ствiя.

Совокупи'лася _е=си` со безпло'тныхъ _е=ле'но
ликостоя^нiи, бг~у о_у=годи'вши добродjь'тельными твои'ми
дjья^нiи.

Бг~оро'диченъ: Дв~о, ду'шу мою` w=чи'сти,
w=скверне'нную сластьми` тjьле'сными, навjь'томъ
sмiи'нымъ.

Пjь'снь s~.

I=рмо'съ: Мл~тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся jа='кw i=w'на:
w\т тли`, бж~е, возведи' мя.

Собра'лъ _е=си` бг~оно'сныхъ _о=т_е'цъ, бл~же'нный
ли'къ пресла'внw, и= тjь'ми кwнстантi'не всjь'хъ
w=бурева'_емая сердца` о_у=тверди'лъ _е=си`,
_е=диноче'стна славосло'вити ро'ждшему, сло'ва, и=
сопресто'льна.

Вjь'ровавши въ гд\са жи'ва, _е='же бы'ти всjь^мъ
подаю'щаго, ме'рзкихъ и= су'етныхъ i='дwлwвъ,
ме'ртв_енная w\три'нула _е=си` служ_е'нiя: и= прiя'ла
_е=си` ра'достнw _е=ле'но цр\ство нб\сное.

Дла'нiю твое'ю w=кормля'еми сло'ве, невjь'дjьнiя
глубоча'йшую тьму`, и= лю'тагw безбо'жiя бу'рю, тобо'ю
ца'рствовавшiи w\три'нуша: и= приведо'шася къ ти^химъ
бл~гоче'стiя приста'нищамъ ра'дующеся.

Бг~оро'диченъ: И=сцjьли` неисцjь'льнw неду'говавшее,
и= о_у=хапле'нiемъ лука'вагw лю'тjь о_у=язви'вшееся
се'рдце мое` _о=трокови'це: и= твоегw` и=сцjьле'нiя
сподо'би, и= сп~си' мя на тя` надjь'ющагося, мольба'ми
твои'ми, преч\стая.

Конда'къ, гла'съ г~:

Подо'бенъ: Дв~а дне'сь:

Кwнстантi'нъ дне'сь съ ма'терiю _е=ле'ною, кр\стъ
jа=вля'ютъ, всеч\стно'е дре'во, всjь'хъ о_у='бw
i=уде'_евъ посрамле'нiе су'ще, _о=ру'жiе же на проти^вныя
вjь'рныхъ царе'й: на'съ бо ра'ди jа=ви'ся зна'менiе
ве'лiе, и= во бране'хъ гро'зное.

I='косъ: Кwнстантi'на вjь'рнiи съ ма'терiю почти'мъ:
дв~да бо и= сi'и словеса` о_у=слы'шавше, на ке'дрjь и=
пе'vкjь и= кv"парi'сjь, тресло'жный кр\стъ позна'ша,
и='мже сп~си'тельная стр\сть послjь'дова: и= вся^
предста'виши i=уд_е'и, о_у=гото'витися показа'ти лю'демъ
ве'лiе w=правда'нiе, сокрове'нное за'висти ра'ди и=
не'нависти тjь'хъ, и= сiе` w=брjь'тше показа'ша _о=ни`.
сегw` ра'ди всjь^мъ побjьдоно'сни jа=ви'шася, _о=ру'жiе
нося'ще неwбори'мое, зна'менiе ве'лiе, и= во бра'нехъ
гро'зное.

Пjь'снь з~.

I=рмо'съ: _О='троцы _е=вре'йстiи въ пещи` попра'ша
пла'мень дерзнове'ннw, и= на ро'су _о='гнь преложи'ша,
вопiю'ще: бл~гослове'нъ _е=си`, гд\си бж~е, во вjь'ки.

Твоя^ повелjь^нiя сохраня'я, повину'ся твоему` зако'ну
кwнстантi'нъ, тjь'мже беззако'ннующихъ низложи`
w=полч_е'нiя, вопiя` тебjь`: гд\си бж~е, бл~гослове'нъ
_е=си`.

Дре'во _е='же всjь'хъ и=звле'кшее, досточу'дне, и=з\ъ
ро'ва поги'бели, загребе'нное за'вистiю, на'мъ
w\ткрыва'еши, погреба'яй де'мwны всегуби'т_ельныя во
вjь'ки.

Дjья'нiи бж~е'ственными создала` _е=си` се'рдце твое`
цр~ковь бг~у _е=ле'но, и= хра'мы сщ~_е'нныя тому`
содjь'лала _е=си`, и=дjь'же пло'тiю преч\стыя на'съ ра'ди
под\ъя'тъ стра^сти.

Бг~оро'диченъ: Во'лею мое'ю согрjьша'яй, и=
порабоще'нъ безмjь'стными _о=бы'чайми, ко _о=бы'чному
твоему` ны'нjь притека'ю милосе'рдiю, w\тча'яннаго сп~си'
мя, прест~а'я бц\де.

Пjь'снь и~.

I=рмо'съ: Седмери'цею пе'щь халде'йскiй мучи'тель,
бг~очести^вымъ неи'стовнw разжже`, си'лою же лу'чшею
сп~се'ны сiя^ ви'дjьвъ, творцу` и= и=зба'вителю вопiя'ше:
_о='троцы бл~гослови'те, сщ~е'нницы воспо'йте, лю'дiе
превозноси'те во вся^ вjь'ки.

Jа='кw багряни'цею, сла'вне, w=дjь'явся милосе'рдiемъ,
и= jа='коже хламv'дою, въ до'брую бро'тость, вjьнце'мъ
о_у=кра'шенъ бы'лъ _е=си`, добродjь'телей соверше'ннымъ
о_у=мо'мъ. и= преста'влься w\т земли` къ вы'шнему
цр\ствiю, зове'ши: i=ере'и бл~гослови'те, лю'дiе
превозноси'те хр\ста` во вjь'ки.

Веселя'щуся ви'дящiи съ сы'номъ тя` бг~ому'дрымъ,
сла'вная _е=ле'но, въ бж~iи цр\ствiи, хр\ста` велича'емъ,
ва'шъ чт\сны'й пра'здникъ показа'вшаго на'мъ, па'че лучи`
со'лн_ечныя на'съ w=зари'вшiй, вjь'рнw пою'щихъ, лю'дiе
превозноси'те хр\ста` во вjь'ки.

Jа='кw чу'дно жела'нiе твое`, и= нра'въ бж~е'ственный,
сла'вная _е=ле'но, жена'мъ похвало`! мjь'сть бо
дости'гши, чт\сны^я стра^сти под\ъе'мшихъ, вл\дцjь
всjь'хъ хра'мы прекра'сными о_у=добри'ла _е=си` вопiю'щи:
лю'дiе превозноси'те хр\ста` во вся^ вjь'ки.

Бг~оро'диченъ: Души` моея` _о='чи мно'гими
преступле'нiи w=слjьпл_е'нныя, бц\де просвjьти`: о_у='мъ
мо'й о_у=мири` и= се'рдце, молю'ся, смуще'нное сластьми`
многоwбра'зными, и= сп~си' мя вопiю'ща: i=ере'и
бл~гослови'те, лю'дiе превозноси'те чт\сую во вся^
вjь'ки.

Пjь'снь f~.

I=рмо'съ: О_у=жасе'ся w= се'мъ не'бо, и= земли`
о_у=диви'шася концы`, jа='кw бг~ъ jа=ви'ся человjь'кwмъ
пло'тски, и= чре'во твое` бы'сть простра'ннjьйшее нб~съ.
тjь'мъ тя` бц\ду, а='гг~лwвъ и= человjь^къ чинонача^лiя
велича'ютъ.

Гро'бъ, и=дjь'же лежи'тъ сщ~е'нное кwнстантi'не, и=
чт\сно'е тjь'ло твое`, зарю` бж~е'ственныхъ и=сцjьле'нiй,
чи'стjь приступа'ющымъ всегда` и=сточа'етъ, страсте'й
разли'чныхъ тьму` w\тгоня`, и= свjь'томъ невече'рнимъ
просвjьща'я восхваля'ющихъ тя`.

Ст~w твою` сконча'вши жи'знь, со ст~ы'ми ны'нjь
всели'лася _е=си`, w=свяще'нiя и=спо'лнена бы'вши и=
просвjьще'нiя: тjь'мже и= и=сцjьле'нiй всегда`
и=сточа'еши рjь'ки, и= стра^сти попаля'еши _е=ле'но
бл~же'нная, и= напая'еши ду'шы на'шя.

Пребезнача'льне безсме'ртне цр~ю`, цр\ствiя вы'шнягw
сподо'билъ _е=си`, и=`хже бл~гоче'стнw дре'вле
w=правда'лъ _е=си` на земли`, _е='же цр\ствовати гд\си,
тя` возлюби'вшихъ чи'стjь, _е=ле'ну ст~у'ю, и= вели'каго
кwнстантi'на: и='хже мл~твами всjь'хъ о_у=ще'дри.

Бг~оро'диченъ: Всjь'хъ цр~я` и= творца` заче'нши,
дв~о, родила` _е=си`: и= се` ны'нjь jа='коже цр~и'ца,
w=десну'ю сегw`, чт\сая, предстои'ши. тjь'мже молю' тя,
шу'iя ча'сти и=зба'ви мя` въ ча'съ суда`, и= десны^мъ
_о=вца'мъ сопричти`.

Свjьти'ленъ:

Подо'бенъ: Ж_ены` о_у=слы'шите:

Свjьти'льницы просвjьти'вшiи вселе'нную всю`
бл~гоче'стiя вjь'рою, вы` jа=ви'стеся вои'стинну,
бг~овjьнча'нне кwнстантi'не, и= _е=ле'но сла'вная: ва'съ
возвели'чившаго хр\ста` пjь'сньми славосло'вимъ, ди'внаго
во ст~ы'хъ.

Сла'ва, другi'й:

Подо'бенъ: О_у=ч~нкw'мъ:

Не w\т человjь^къ прiя'тъ ца'рственную держа'ву, но
w\т бж~е'ственныя бл~года'ти, кwнстантi'нъ вели'кiй съ
ма'терiю, съ нб~се` w=блиста'емь же зри'тъ кр\ста`
бж~е'ственную побjь'ду: и='же си'мъ погуби'въ врагw'въ,
i='дwльскую разруши` ле'сть, въ мi'рjь же о_у=крjьпи`
правосла'вную вjь'ру. [Два'жды.]

И= ны'нjь, пра'здника.

На хвали'техъ стiхи^ры пра'здника, г~. Та'же ст~ы'хъ,
г~. Гла'съ и~.

Подо'бенъ: _W пресла'внагw чудесе`!

Ра'дуйся кwнстантi'не прему'дре правосла'вiя
и=сто'чниче, напая'яй всегда` сла'дкими вода'ми всю`
подсо'лнечную, ра'дуйся ко'реню, и=з\ъ негw'же прозябе`
пло'дъ, пита'яй цр~ковь хр\сто'ву. ра'дуйся похвало`
конц_е'въ пресла'вне, хр\стiа'нскихъ царе'й пе'рвjьйшiй.
ра'дуйся ра'досте вjь'рныхъ.

Цр\ствуяй тва'рiю, бл~гопоко'рное предзря'й се'рдца
твоегw` прему'дре, слове'снjь о_у=ловля'етъ тя`,
безслове'сiемъ держи'ма: и= w=зари'въ твое` помышле'нiе
бл~гоче'стiя разумjь'нiи, мi'ру показа` свjьтоза'рна,
jа='кw со'лнце, лучы` и=спуща'юща бж~е'ственныхъ дjья'нiй
пресла'вне.

Гд\сня о_у=ч_е'нiя, jа='коже земля` и=збра'нная,
прiе'мши всехва'льная, добродjь'тельныхъ дjья'нiй
бл~гопло'дiе прозябла` _е=си`, помышл_е'нiя на^ша
пита'ющее, о_у=подобле'нiемъ _е=ле'но прему'драя
гражда'нства твоегw`: тjь'мже пра'зднуемъ ра'достнw,
дне'сь па'мять твою` торжеству'юще.

_Е=ле'емъ ра'дости, твоя^ прича'стники, хр\сте`,
кwнстантi'на и= _е=ле'ну, пресла'внw пома'залъ _е=си`,
пре'лесть возненави'дjьвшихъ, и= твоея` добро'ты
возжела'вшихъ: и= цр\ствiя нб\снагw твоегw` си'хъ
сподо'билъ _е=си`, бл~гоче'стнw пе'рвjье на земли`,
сло'ве ца'рствовавшихъ, манове'нiемъ твои'мъ.

Сла'ва, гла'съ и~:

[Меfо'дiа патрiа'рха:] Цр~ь царе'й, и= бг~ъ, бога'тыми
дарова'нiи о_у=краша'яй достw'йныя, са'мъ съ нб~се`
jа='коже па'vла пресла'внаго, зна'менiемъ кр\стнымъ
тебе`, кwнстантi'не, о_у=лови`: си'мъ, ре'къ, побjьжда'й
враги` твоя^. _е=го'же взыска'въ съ ма'терiю бг~ому'дрою,
и= w=брjь'тъ jа='коже жела'лъ _е=си`, си'хъ держа'внw въ
бjь'гство w=брати'лъ _е=си`. съ не'ю о_у='бw моли` w=
правосла'вныхъ царjь'хъ и= хр\столюби'вомъ во'инствjь, и=
w= всjь'хъ па'мять твою` соверша'ющихъ вjь'рнw,
_е=ди'наго чл~вjьколю'бца, и=зба'витися вся'кагw гнjь'ва.

И= ны'нjь, пра'здника.

Славосло'вiе вели'кое. _Е=кт_енiи`. И= w\тпу'стъ.

На лiтургi'и:

Бл~ж_е'нна пра'здника, пjь'снь рядова'я: и= ст~ы'хъ
пjь'снь s~-я на д~. Прокi'менъ, гла'съ и~: Во всю` зе'млю
и=зы'де вjьща'нiе и='хъ, и= въ концы` вселе'нныя глаго'лы
и='хъ. Стi'хъ: Нб~са` повjь'даютъ сла'ву бж~iю, творе'нiе
же руку` _е=гw` возвjьща'етъ тве'рдь. А=по'столъ къ
гала'тwмъ, зача'ло с~.

А='ще ли прилучи'тся вну'трь пятьдеся'тницы, чте'тся
а=по'столъ въ дjья'нiихъ, зача'ло м~f. А=ллилу'iа, гла'съ
а~: Вознесо'хъ и=збра'ннаго w\т люде'й мои'хъ. Стi'хъ:
Гд\си си'лою твое'ю возвесели'тся цр~ь, и= w= сп~се'нiи
твое'мъ возра'дуется sjьлw`. _Е=v\глiе i=wа'нна, зача'ло
л~_е, w\т полу`.

Прича'стенъ: Во всю` зе'млю:





