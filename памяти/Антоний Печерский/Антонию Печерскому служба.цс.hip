<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца i=у'лiа, въ _i~ де'нь.

[гл\ва л~] Слу'жба прп\дбному _о=тцу` на'шему а=нтw'нiю
пече'рскому, и='же въ кi'евjь, бы'вшему нача'льнику всjь'хъ
рwссi'йскихъ мона'хwвъ.

На ма'лjьй вече'рни, на Гд\си воззва'хъ, поста'вимъ
стiхw'въ д~. И= пое'мъ стiхи^ры, гла'съ а~:

Подо'бенъ: Нб\сныхъ чинw'въ:

Ст~ы'я горы` вели'кихъ _о=тц_е'въ, _о='тче а=нтw'нiе,
стопа'мъ послjь'довалъ _е=си`, и= jа='кw безпло'тенъ во
пло'ти подвиза'вся, w='бразъ мнw'гимъ добродjь'телiю бы'лъ
_е=си` w\т_ону'дуже и= дарw'въ чуде'съ w\т хр\ста`
сподо'бился _е=си` и=сцjьля'ти человjь'кwвъ разли^чныя
неду'ги, моли` сп~сти'ся душа'мъ на'шымъ. [Два'жды.]

Нача'льникъ мона'шествующихъ, _о='тче а=нтw'нiе, бы'лъ
_е=си`, себе` первонача'токъ без\ъ кро'ве бг~у принося`,
воздержа'нiемъ любому'дрiя: смире'нiемъ, высо'кими нра'вы,
и= безмjь'рнымъ поще'нiемъ врага` посрами'лъ _е=си`,
прп\дбне: моли` сп~сти'ся душа'мъ на'шымъ.

Свjьтоно'сная па'мять твоя`, _о='тче прп\дбне а=нтw'нiе,
и=спо'лнена ра'дости и= весе'лiя jа=ви'ся: w\т_ону'дуже
сщ~_е'нная твоя^ ча^да соше'дшеся, дх~о'внw пра'зднующе
прославля'емъ гд\са, тебе` и='скреннw просла'вльшаго.

Сла'ва, гла'съ s~:

Дне'сь гора` а=fw'нская, jа='коже но'ваго а=враа'ма
пресе'льника, тя` пресла'внw, _о='тче, прiе'мши ра'дуется:
_о=те'чество же твое`, бл~же'нне, па'ки сожи'теля тя`
и=му'щи, sjьлw` весели'тся, и= пеще'ра, въ не'йже
подвиза'лся _е=си`, w= тебjь` красу'ется, пресвjь'тлый
гра'дъ кi'евъ, па'мять твою` пра'зднуя, торже'ств_енная
гд\су воспjьва'етъ, тя` стjь'ну неразоре'нну сему`
дарова'вшаго. мы' же ча^да твоя`, твои'мъ науче'нiемъ
наставля'еми, ны'нjь пресла'вное твое` о_у=спе'нiе
пра'зднующе мо'лимся: моли` сп~сти'ся душа'мъ на'шымъ.

И= ны'нjь, бг~оро'диченъ: Бц\де ты` _е=си` лоза`:

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

W\т земны'хъ къ нб\снымъ _о=би'телемъ пресла'внw _о='тче
преше'лъ _е=си`, и= та'мw прп\дбныхъ че'сти сподо'бился
_е=си`: съ ни'миже моли` сп~сти'ся душа'мъ на'шымъ.

Стi'хъ: Ч\стна` пред\ъ гд\семъ сме'рть прп\дбныхъ
_е=гw`.

Тjьл_е'сная чу^вства воздержа'нiемъ, _о='тче,
о_у=мертви'лъ _е=си`: тjь'мъ и= въ те'мную пеще'ру, jа='кw
въ пресвjь'тлый черто'гъ всели'лся _е=си`, и=дjь'же и=
о_у=ч_ени'къ мно'жество хр\сту` приве'лъ _е=си`.

Стi'хъ: Бл~же'нъ му'жъ боя'йся гд\са, въ за'повjьдехъ
_е=гw` восхо'щетъ sjьлw`.

Ста'до твое` тебе` почита'ющее, прп\дбне, и= твое`
о_у=спе'нiе пра'зднующее, ва'рварскагw наше'ствiя
и=збавля'я, моли` сп~сти'ся душа'мъ на'шымъ.

Сла'ва, и= ны'нjь, гла'съ в~:

Хра'мъ преч\стенъ бж~iя мт~ре, jа='коже сама` та`
восхотjь`, воздви'глъ _е=си`, и= та'мw мно'жество
о_у=ч_ени'къ собра'лъ _е=си` въ не'мъ, воспjьва'ти вл\дчцу
и= бц\ду, ю='же моли`, мо'лимъ ти ся, прп\дбне а=нтw'нiе, не
w=ста'вити, jа='коже w=бjьща'лся _е=си`, сщ~е'нное твое`
ста'до, и=збавля'я и= сп~са'я w\т проти'вныхъ наше'ствiя: да
тебе` вси` jа='кw чадолюби'ваго _о=тца` пjь'сньми
непреста'ннw почита'емъ, прося'ще w\т хр\ста` прiя'ти тобо'ю
ве'лiю мл\сть.

Тропа'рь, гла'съ д~:

W\т мiрска'гw мяте'жа и=зше'дъ, w\тверже'нiемъ же мi'ра
_е=v\гльски хр\сту` послjь'довалъ _е=си`: и= равноа'гг~льное
житiе` пожи'въ, въ ти'хое приста'нище ст~ы'я горы` а=fw'на
дости'глъ _е=си`, w\т_ону'дуже бл~гослове'нiемъ _о=тц_е'въ
въ го'ру кi'ева прише'дъ, и= та'мw трудолю'бнw жи'знь
соверши'въ, _о=те'чество твое` просвjьти'лъ _е=си`, и=
мно'жеству мона'шествующихъ стезю` веду'щую къ нб\сному
цр\ствiю показа'въ, хр\сту` сiя^ приве'лъ _е=си`: _е=го'же
моли`, а=нтw'нiе прп\дбне, да сп~се'тъ ду'шы на'шя.

На вели'цjьй вече'рни стiхологису'емъ Бл~же'нъ му'жъ:
а~-й а=нтiфw'нъ.

На Гд\си воззва'хъ, поста'вимъ стiхw'въ и~.

И= пое'мъ стiхи^ры, гла'съ д~:

Подо'бенъ: Зва'нный свы'ше:

_Е=гда` бж~е'ственное раче'нiе на'йде на тя`, прп\дбне,
тогда` мiрско'е пристра'стiе jа='кw ху'до вмjьни'лъ _е=си`:
тjь'мже и= пресе'льникъ w\т твоегw` _о=те'чества ст~ы'я
горы` бы'лъ _е=си`, и= та'мw посредjь` _о='нjьхъ _о=т_е'цъ
jа='кw свjьти'ло возсiя'лъ _е=си` добродjь'телiю, а=нтw'нiе.
хр\ста`, _е=му'же w\т ю='ности послужи'лъ _е=си`, моли`
сп~сти` и= просвjьти'ти ду'шы на'шя.

_Е=гда` хр\сто'вою любо'вiю распали'лся _е=си`,
прп\дбне, тогда` мi'ра сегw` мудрова'нiе и= сла'ву, jа='кw
преходя'щую возненави'дjьлъ _е=си`. тjь'мже и= пеще'ру
себjь` содjь'лалъ _е=си` и= въ не'й подвиза'лся jа='кw
безпло'тенъ: тjь'мже и= свы'ше безпло'тныхъ по'чести
сподо'бился _е=си`, съ ни'миже хр\сту` предстоя`, моли`
сп~сти` и= просвjьти'ти ду'шы на'шя.

_Е=гда` бж~е'ственную любо'вь прiя'лъ _е=си` въ се'рдцы,
_о='тче, тогда` въ те'мную пеще'ру, jа='кw въ пресвjь'тлый
черто'гъ вше'лъ _е=си`, и= та'мw неизрече'нныхъ ра'зума
w=богати'лся, зрjь'ти бу^дущая jа='кw настоя^щая, и= всjь^мъ
jа='снw глаго'лати: хр\ста`, _е=му'же w\т ю='ности
порабо'тился _е=си`, того` моли`, прп\дбне, сп~сти` и=
просвjьти'ти ду'шы на'шя.

И='ны стiхи^ры прп\дбнагw, гла'съ _е~:

Подо'бенъ: Прп\дбне _о='тче:

Прп\дбне _о='тче а=нтw'нiе, бл~года'тiю прест~а'гw дх~а
о_у='мъ тво'й w=зари'въ, тjь'мъ jа='кw прозорли'въ
пр\оро'чески проре'клъ _е=си`, хотя'щь гнjь'въ бж~iй прiити`
на правосла'вiе. w\тню'дуже и= сi'мwну сп~се'нiе w\т
ра'тныхъ w=бручи'лъ _е=си`: и= пре'жде церко'внагw зда'нiя
тому` въ не'й положе'ну бы'ти предре'клъ _е=си`. тjь'мъ
jа='кw хода'тая тя` вы'ну всjь^мъ бл~ги^мъ воспjьва'емъ,
прося'ще тобо'ю w\т хр\ста` прiя'ти ве'лiю мл\сть.

Прп\дбне _о='тче а=нтw'нiе, ты` и='стиннагw па'стыря и=
о_у=ч~тля хр\ста` за'пwвjьди и=сполня'я, любо'вное и= по
преставле'нiи твое'мъ показа'въ, _е=ра'зма w= раска'янiи
и=мjь'нiя, лjь'ностнw пожи'вшаго, мл~твами твои'ми и=
jа=вле'нiемъ, сме'ртнагw неду'га премjьни'лъ _е=си`, и=
вре'мя покая'нiя тому` дарова'въ, и=ны'хъ къ цjьлому'дрiю
наста'вилъ _е=си`: тjь'мже хр\ста` моли`, сп~сти'ся душа'мъ
на'шымъ.

Прп\дбне _о='тче а=нтw'нiе, ты` съ бг~омъ цjьлому'дреннw
кора'бль о_у=ма` твоегw` напра'вилъ _е=си`, и= страстну'ю
пучи'ну мо'ря мi'ра сегw` немяте'жнw преплы'лъ _е=си`, дх~а
прест~а'гw вjь'триломъ направля'емь, въ ти'хое приста'нище
поро'ды дости'глъ _е=си`, и=дjь'же ст~ы'хъ жили'ще, и=
поко'й прв\дныхъ. съ ни'миже моли'ся, и= на'мъ та'мw вхо'дъ
получи'ти, мо'лимся.

Сла'ва, гла'съ s~:

Жесто'кое твое` житiе`, и= труды` jа='же по бз~jь,
jа='кw позна'но бы'сть _о=тца'ми ст~ы'я горы`, тогда`
бж~е'ственнымъ промышле'нiемъ, па'ки ко _о=те'честву твоему`
посыла'емь быва'еши: и=ди` ча'до, глаго'ля, jа='кw да и=
та'мw тобо'ю невjь'дущими бг~ъ позна'ется: w\т_ону'дуже
прише'дъ, прп\дбне, _о=те'чество твое` просвjьти'лъ _е=си`,
и= чинонача'льникъ мона'хwвъ бы'лъ _е=си`, тjь'хъ
мно'ж_ества ко хр\сту` приве'дъ. тjь'мже и= на'съ
пресвjь'тлое твое` о_у=спе'нiе пра'зднующихъ, моли`
сохрани'ти w\т вра^гъ нера'тованныхъ, и= сп~сти'ся душа'мъ
на'шымъ.

И= ны'нjь, бг~оро'диченъ: Кто` тебе` не о_у=бл~жи'тъ:

Вхо'дъ. Прокi'менъ дне`. Чт_е'нiя г~:

а) Прему'дрости соломw'новы: Прв\дныхъ ду'шы въ руцjь`
бж~iей: [пр\оро'ку а~-я.]

б) Прему'дрости соломw'новы: Прв\дницы во вjь'ки
живу'тъ: [пр\оро'ку в~-я.]

в) Прему'дрости соломw'новы: Прв\дникъ а='ще пости'гнетъ
сконча'тися: [ст~и'т_елемъ г~-я.]

[Пи'саны въ концjь` кни'ги сея`.]

На лiтi'и стiхи^ры самогла'сны, гла'съ а~:

Тезоимени'тагw ра'ди твоегw` житiя`, бж~е'ственнымъ
про'мысломъ, а=нтw'нiе, нарече'нъ бы'лъ _е=си`, и=менова'нiе
w\т дjь'лъ воспрiе'мъ: о_у=ч_ени'къ бо мно'ж_ества собра'въ,
твои^мъ о_у=че'нi_емъ послjь'дующихъ, си'хъ бг~у приве'лъ
_е=си`. но jа='кw прп\дбнымъ сожи'тель и= прв\днымъ, съ
ни'миже тр\оцjь предстоя'й, моли` w= всjь'хъ, пресла'вное
твое` о_у=спе'нiе пjь'сньми сла'вящихъ.

Jа='кw стра'стнагw мра'ка мi'ра сегw` и=збjьжа'въ,
а=нтw'нiе прп\дбне, тогда` въ пеще'ру всели'лся _е=си`,
пречу'дне, и= та'мw прини'клъ _е=си` въ глубину`
бж~е'ственнагw ра'зума. тjь'мже и= сподо'бился _е=си`,
jа='кw прозорли'въ, да^льняя проразумjьва'ти, и= jа='кw
бли'зъ су'щая jа='снw глаго'лати: и= w= согрjьше'нiихъ
людски'хъ поболjь'въ, и= хотя'щая бы'ти за грjьхи`
человjь'ч_ескiя, ва'рварское наше'ствiе пр\оро'чески
предре'клъ _е=си`. но моли'ся, _о='тче, мо'лимся,
и=зба'витися на'мъ такова'гw преще'нiя, и= сп~сти'ся душа'мъ
на'шымъ.

Гла'съ в~: Кi'й ра'зумъ человjь'ческiй и=ли` я=зы'къ
возмо'жетъ и=зрещи`, и=ли` похвали'ти по досто'инству житiе`
твое`; и= са'ми бо а='гг~ли житiю` твоему`, _е='же на земли`
въ тjьлеси`, о_у=диви'шася, и= похвали'ша хр\ста`, толи'кую
побjь'ду, прп\дбне, тебjь` на стра^сти дарова'вшаго:
_е=го'же моли`, прехва'льне, сп~сти'ся похвале'нiе _е=ли'кw
мо'щно тебjь` плету'щу, а=нтw'нiе пречу'дне.

Бл~же'нна пеще'ра, и=му'щая въ себjь` ч\стны^я мо'щы
твоя^, прп\дбне, w\т ни'хже и=стека'ютъ вjь^рнымъ
и=сцjьл_е'нiя: бл~же'нни же о_у=ченицы` твои`, такова'го
о_у=чи'теля тебе` стяжа'вшiи, и= такова'гw _о=тца` ча^да
наре'кшiися, а=нтw'нiе пречу'дне, мл~твенниче w= душа'хъ
на'шихъ.

Гла'съ д~: Ны'нjь всеч\стно'е и= сщ~е'нное тjь'ло твое`,
прп\дбне а=нтw'нiе, въ пеще'рjь лежа'щее, въ не'йже _е=ще`
въ жи'зни се'й мно'гw потруди'вся, и=сцjьл_е'нiя _о=би'льнw
и=сточа'етъ вjь'рою приходя'щымъ. тjь'мже мо'лимъ тя`: и=
душе'вное здра'вiе мл~твами твои'ми при'снw подава'й тебе`
о_у=бл~жа'ющымъ.

Сла'ва, и= ны'нjь, гла'съ и~:

Вели'ко дерзнове'нiе и= вjь'ра, ю='же къ бг~у стяжа'лъ
_е=си` прп\дбне а=нтw'нiе: пр\оро'ку бо гедеw'ну подо'бяся,
руно'мъ и=скуша'ющу побjь'ду, та'кожде и= ты`, _о='тче,
росо'ю хотjь'лъ _е=си` о_у=вjь'дjьти, гдjь` мjь'сто
о_у=го'дно _е='сть вл\дчцjь и= цр~и'цjь. тjь'мже и= ре'клъ
_е=си`: а='ще w=брjьто'хъ бл~года'ть пред\ъ тобо'ю, да
бу'детъ по все'й земли` роса`: на мjь'стjь, на не'мже
и=зво'лиши хра'му бы'ти, су'ша да бу'детъ. и= па'ки, да
бу'детъ на мjь'стjь роса`. и= сiя^ _о=боя^, _о='тче,
получи'лъ _е=си`, тjь'мже и= преч\стенъ хра'мъ мт~ри бж~iи
воздви'глъ _е=си`: съ не'юже моли'ся хр\сту`, мо'лимъ,
сп~сти'ся душа'мъ на'шымъ.

На стiхо'внjь стiхи^ры, гла'съ а~:

Подо'бенъ: Прехва'льнiи мч~нцы:

Стопа'мъ вели'кагw а=нтw'нiа послjь'довалъ _е=си`,
прп\дбне. _о='нъ бо въ пусты'ню безмо'лвiя ра'ди всели'вся,
а='гг~лwмъ собесjь'дникъ бы'ти сподо'бися: ты' же въ
подз_е'мная мjь'ста пеще'ры затвори'вся, свjь'тъ
неизрече'нный сподо'бился _е=си` зрjь'ти. тjь'мже _о='нагw
житiю` поревнова'въ, и=менова'нiе w\т дjь'йства прiе'мъ: съ
ни'мже тр\оцjь ст~jь'й предстоя`, моли` сп~сти'ся душа'мъ
на'шымъ.

Стi'хъ: Чт\сна` пред\ъ гд\семъ сме'рть прп\дбныхъ
_е=гw`.

Jа='кw пресвjь'тлый свjьти'льникъ, въ те'мнjь мjь'стjь
просiя'лъ _е=си`, и= jа='кw фi'нi_ксъ въ дому` бж~iи
пр\оро'чески процвjь'лъ _е=си`: и= пло'дъ пресвя'тъ са'мъ
себе` вл\дцjь, жи'ву же'ртву без\ъ кро'ве прине'слъ _е=си`
_о='тче. тjь'мже тя` вси` любо'вiю соше'дшеся, по достоя'нiю
при'снw о_у=бл~жа'емъ.

Стi'хъ: Бл~же'нъ му'жъ боя'йся гд\са, въ за'повjьдехъ
_е=гw` восхо'щетъ sjьлw`.

Пеще'ра, въ не'йже лежи'тъ сщ~е'нное тjь'ло твое`,
прп\дбне а=нтw'нiе, дх~а прест~а'гw си'лою, неду'ги
разли^чныя и=сцjьля'етъ вjь'рою приходя'щихъ: бjь'си w\т
человjь'къ w\тгони'ми быва'ютъ, и= разсла'бленнiи здра'вiе
прiе'млюще w\тхо'дятъ. мы' же похваля'юще гд\са,
глаго'лемъ: чт\сна` пред\ъ гд\семъ сме'рть ст~ы'хъ _е=гw`.

Сла'ва, гла'съ s~:

Ди'вно проше'нiе, и= вjь'ра превели'ка, ю='же стяжа'лъ
_е=си`, прп\дбне а=нтw'нiе, пр\оро'ку и=лiи` подо'бяся.
_о='нъ бо _о='гнь съ нб~се` сведе`, въ пояде'нiе же'ртвы:
та'кожде и= ты` мл~твою _о='гнь съ нб~се` сво'диши, въ
пояде'нiе и= w=чище'нiе мjь'ста, и=дjь'же пресла'вный хра'мъ
вл\дчцы и= бц\ды хотя'ше воздви'гнутися. тjь'мже тя` jа='кw
сожи'теля прп\дбнымъ, и= пр\оро'кwмъ ревни'теля,
о_у=бл~жа'юще мо'лимъ: моли'ся хр\сту`, сп~сти'ся душа'мъ
на'шымъ.

И= ны'нjь, бг~оро'диченъ: Творе'цъ и= и=зба'витель:

На бл~гослове'нiи хлjь'бwвъ, тропа'рь, гла'съ д~: W\т
мiрска'гw мяте'жа и=зше'дъ: два'жды [пи'санъ на ма'лjьй
вече'рни ли'стъ тм~f на w=боро'тjь] и= Бц\де дв~о ра'дуйся:
_е=ди'ножды.

На о_у='трени

по а~-мъ стiхосло'вiи, сjьда'ленъ, гла'съ д~.

Подо'бенъ: Ско'рw предвари`:

Пресвjь'тлый и= свjьтоно'сный, бг~ому'дре а=нтw'нiе,
тво'й приспjь` пра'здникъ, созыва'ющiй мона'хwвъ мно'жества
просла'вити, и= пjь'ти твое` ч\стно'е о_у=спе'нiе, прося'ще
w\т хр\ста` хода'тайствомъ твои'мъ прiя'ти ве'лiю
мл\сть.[Два'жды.]

Сла'ва, и= ны'нjь, Бг~оро'диченъ:

Jа=ви'лася _е=си` вы'шши го'рнихъ си'лъ, вл\дку ро'ждши
бц\де, и= земны'хъ _е=стество` вознесла` _е=си`
бг~оневjь'стная: тjь'мже тя` и='стинную бг~ороди'тельницу,
душе'ю и= я=зы'комъ вjь'рнiи сла'вимъ.

По в~-мъ стiхосло'вiи сjьда'ленъ, гла'съ д~:

Подо'бенъ: О_у=диви'ся i=w'сифъ:

Собесjь'дникъ и= сослужи'тель _о=тц_е'мъ ст~ы'я горы`,
_о='тче, бы'лъ _е=си`, и= тjь'хъ стопа'мъ послjь'довавъ,
jа='кw безпло'тенъ на земли` пожи'лъ _е=си`. тjь'мже
прп\дбнымъ jа=ви'лся _е=си` _е=диножи'тель: съ ни'миже и= въ
вы'шнихъ ликовству'я, моли` сп~сти'ся душа'мъ на'шымъ, тебе`
непреста'ннw сла'вящымъ. [Два'жды.]

Сла'ва, и= ны'нjь, бг~оро'диченъ:

О_у=диви'ся i=w'сифъ, _е='же па'че _е=стества` зря`, и=
внима'ше мы'слiю и='же на руно` до'ждь, въ безсjь'менномъ
зача'тiи твое'мъ, бц\де, купину` _о=гне'мъ неwпали'мую,
же'злъ а=арw'новъ прозя'бшiй: и= свидjь'тельствуя
w=бру'чникъ тво'й и= храни'тель, сщ~е'нникwмъ взыва'ше: дв~а
ражда'етъ, и= по рж\ствjь` па'ки дв~а пребыва'етъ.

По полv"еле'и сjьда'ленъ, гла'съ и~:

Подо'бенъ: Прему'дрости:

Въ подз_е'мныя пещ_е'ры вше'лъ _е=си`, прп\дбне, и=
w\тту'ду jа='кw побjьди'тель страсте'й, на колесни'цу
добродjь'телей возше'дъ, jа='коже другi'й и=лiа` къ
нб~с_е'мъ возлетjь'въ, та'мw прв\днw пресвjь'тлымъ вjьнце'мъ
вjьнча'лся _е=си`, бл~же'нне. но jа='кw _е=гда` съ на'ми
бы'лъ _е=си` въ жи'зни се'й, печа'ся и= промышля'я на'мъ
пол_е'зная: та'кw и= ны'нjь, _о='тче а=нтw'нiе, моли`
хр\ста` бг~а, грjьхw'въ w=ставле'нiе дарова'ти, чту'щымъ
любо'вiю ст~у'ю па'мять твою`.[Два'жды.]

Сла'ва, и= ны'нjь, бг~оро'диченъ:

Jа='кw всенепоро'чная невjь'сто творцу`, jа='кw
неискусому'жная мт~и и=зба'вителю, прiя'телище jа='кw су'щи
о_у=тjь'шителя препjь'тая, беззако'нiю мя` су'ща скве'рное
_о=би'телище, и= бjьсw'мъ и=гра'лище въ ра'зумjь бы'вша,
потщи'ся w\т тjь'хъ sлодjь'йства мя` и=зба'вити, и=
свjь'тлое жили'ще добродjь'телей соверши`, свjьтоно'сная
нетлjь'нная: w\тжени` _о='блакъ страсте'й, и= вы'шнягw
прича'стiя сподо'би, и= свjь'та невече'рнягw, мл~твами
твои'ми.

Степ_е'нна, а~-й а=нтiфw'нъ д~-гw гла'са.

Прокi'менъ, гла'съ з~: Ч\стна` пред\ъ гд\семъ сме'рть
прп\дбныхъ _е=гw`. Стi'хъ: Что` возда'мъ гд\си w= всjь'хъ,
jа=`же воздаде' ми: Вся'кое дыха'нiе: _Е=v\глiе матfе'а,
зача'ло м~г.

По н~-мъ _псалмjь` стiхи'ра, гла'съ s~:

Жесто'кое твое` житiе`: [пи'сана на вели'цjьй вече'рни,
ли'стъ т~и на w=боро'тjь].

Канw'нъ бц\ды, со i=рмосо'мъ на s~, гла'са и~-гw.

Та'же прп\дбнагw, два` канw'на на и~.

Канw'нъ прп\дбнагw пе'рвый, гла'съ д~.

Пjь'снь а~.

I=рмо'съ: W\тве'рзу о_у=ста` моя^, и= напо'лнятся дх~а,
и= сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

Sjь'льнымъ воздержа'нiемъ и= труды`, _о='тче а=нтw'нiе,
и= всено'щнымъ стоя'нiемъ, ду'шу твою` царя` над\ъ
страстьми` тjьле'сными поста'вилъ _е=си`. тjь'мже со ст~ы'ми
веселя'щеся хр\ста` пое'мъ тебjь` такову` побjь'ду на
стра^сти дарова'вшаго.

Приспjь` дне'сь всеч\стны'й де'нь о_у=спе'нiя твоегw`,
_о='тче а=нтw'нiе, бога'тнw веселя` ча^да твоя^, всеч\стне.
тjь'мже помина'юще твое` дре'внее житiе` и= а='гг~льскую
жи'знь, свjь'тлw пра'зднующе, тебе` воспjьва'емъ, _о='тче.

W\т те'мныхъ мjь'стъ восхи'тився, къ превы'шнимъ
свjь'тлостемъ пресла'внw преше'лъ _е=си`, прп\дбне, и= та'мw
со ст~ы'ми, jа='кw побjьди'тель страсте'й, _о='тче,
вjьнча'лся _е=си`.

Бг~оро'диченъ: Лю'тjь погружа'емую ду'шу мою` въ
пучи'нjь страсте'й, бу'рею безмjь'рныхъ w=бстоя'нiй,
сп~се'нiя просте'рши ми` ру'ку, возведи`, вл\дчце, и=з\ъ
глубины` sw'лъ мои'хъ.

Другi'й канw'нъ прп\дбнагw, гла'съ в~.

Пjь'снь а~.

I=рмо'съ: Во глубинjь` постла` и=ногда`, фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть: препросла'вленный
гд\сь, сла'внw бо просла'вися.

_Е=ще` w\т ма'лыя версты`, прп\дбне а=нтw'нiе, вели'ку
любо'вь стяжа'лъ _е=си` къ бг~у: и= сегw` ра'ди плотска^я
взыгра^нiя и= стра^сти до конца` о_у=мертви'лъ _е=си`: и=
чт\сото'ю jа='коже кри'лы впери'вся пресла'внw, къ нб~с_е'мъ
возлетjь'лъ _е=си`, _о='тче.

Вл\дчнему любостра'нству, прп\дбне, подо'бяся, са'мъ
стра'нствовати и=зво'лилъ _е=си`, а=нтw'нiе: тjь'мже
всеви'дящее _о='ко, ви'дя твое` бл~го'е произволе'нiе,
да'ромъ чуде'съ w=богати' тя jа='кw пресла'вна.

Душе'вную ти'хость и= любо'вь jа='же къ бг~у, нра^вы и=
w=бы^чаи бл~ги'ми о_у=кра'шена тя` ви'дjьвъ тво'й дх~о'вный
настоя'тель, прп\дбне, пр\оро'чески всjь^мъ проповjь'дуетъ,
хотя^щая напослjь'докъ тобо'ю бы'ти пресла^вная, а=нтw'нiе.

Бг~оро'диченъ: Мои'хъ прегрjьше'нiй, вл\дчце, плени^цы
расто'ргни, твоего` сн~а и= бг~а моля'щи, и= томя'щiй мя`
грjь'хъ, приснодв~о, низложи`: jа='кw да воспjьва'ю тя`
всегда`, пренепоро'чная, тобо'ю сп~са'емь.

Катава'сiа: W\тве'рзу о_у=ста` моя^:

Пjь'снь г~.

I=рмо'съ: Твоя^ пjьсносло'вцы, бц\де, живы'й и=
незави'стный и=сто'чниче, ли'къ себjь` совоку'пльшыя,
дх~о'внw о_у=тверди`, въ бж~е'ственнjьй твое'й сла'вjь
вjьнц_е'въ сла'вы сподо'би.

Проповjь'дуетъ пресла'внw, и= па'че трубы` вопiе'тъ
сщ~е'нная твоя`, _о='тче, вели'кая ла'vра, jа='же тобо'ю
нача'ло прiе'мшая: до'мъ же бж~iя мт~ре, а='ще и= не
гла'сомъ, вещьми' же хва'лится, глаго'ля: о_у=тверди'хся
тобо'ю, гд\си.

_Е=ди'наго гд\са возлюби'лъ _е=си`, и= сегw` кр\стъ на
ра'мо взе'мъ, прп\дбне а=нтw'нiе, страннолjь'пнw пожи'лъ
_е=си`. въ постjь'хъ, и= бдjь'нiихъ, и= мл~твахъ w='бразъ
бы'въ твои^мъ о_у=ченикw'мъ. тjь'мже и= w\т хр\ста`
просла'вился _е=си`.

Плотска'гw жела'нiя, прп\дбне, w\тве'ргся, го'рдость
воззнави'дjьлъ _е=си`: смире'нiемъ же и= нището'ю
w=богати'вся, превысw'кая дости'глъ _е=си` ст~ы'хъ жили^ща.

Бг~оро'диченъ: Поми'луй, _е=ди'на бг~омт~и, поми'луй, и=
о_у=ще'дри ду'шу мою` _о=кая'нную, потопля'емую бjь^сы, и=
страстьми` лука'выми: и= пре'жде вре'мене и=схо'да моегw`
сiю` w=чи'стити о_у=милосе'рдися.

И='нъ.

I=рмо'съ: На ка'мени мя` вjь'ры о_у=тверди'въ,
разшири'лъ _е=си` о_у=ста` моя^ на враги` моя^, возвесели'
бо ся ду'хъ мо'й, внегда` пjь'ти: нjь'сть ст~ъ, jа='коже
бг~ъ на'шъ, и= нjь'сть прв\денъ па'че тебе` гд\си.

Прозрjь'въ бу^дущая воздая^нiя, здjь` маловре'м_енная
jа='кw не су^щая, _о='тче, w=ста'вилъ _е=си`: и= сегw` ра'ди
сугу^бая воздая^нiя прiя'лъ _е=си`, прп\дбне. тjь'мже со
а='гг~лы непреста'ннw пое'ши вл\дку твоего`.

Моли'тися, _о='тче, не преста'й w= ста'дjь твое'мъ,
_е='же мно'гими пw'ты и= труды^ стяжа'лъ _е=си`, и=зба'вити
всjь'хъ w=бстоя'нiй, бjь'дъ же и= скорбе'й: да вси` тебе`
jа='кw чадолюби'ва _о=тца` воспjьва'емъ.

Весе'лiемъ, прп\дбне, съ чи'нми ст~ы'хъ бг~у
предстои'ши, jа='же та'мw весе'лiя и= ра'дости насыща'яся:
сподо'би и= на'съ та'мwшняя ра^дованiя получи'ти, да
веселя'щеся тебе` велича'емъ, _о='тче а=нтw'нiе.

Бг~оро'диченъ: Просте'рши ру'ку бл~гоутро'бiя,
бг~ороди'тельнице, вся'кагw мя` и=зми` w=сужде'нiя, къ
тебjь` прибjьга'ющаго, и= тебjь` припа'дающа, и= призыва'юща
твою` по'мощь.

Сjьда'ленъ, гла'съ д~:

Подо'бенъ: О_у=диви'ся i=w'сифъ:

О_у=диви'ся тво'й духо'вный настоя'тель, въ тебjь`
вели'ко воздержа'нiе зря`, и= внима'ше мы'слiю хотя^щая w=
тебjь` напослjь'докъ бы'ти, а=нтw'нiе: ви'дjь бо по бз~jь
твое` вели'кое житiе`, и= вра'жiими прилw'ги ника'коже
поколеби'ма. тjь'мже и= свидjь'тельствуетъ, jа='кw _о=те'цъ
и= храни'тель твоегw` житiя`, _о=тц_е'мъ ст~ы'я горы`
вопiя'ше: се'й, и='же посредjь` на'съ ви'дится, ме'ньшiй, но
послjьди` въ рwссi'и вели'кiй свjьти'льникъ бу'детъ.
[Два'жды.]

Сла'ва, и= ны'нjь, бг~оро'диченъ:

О_у=диви'ся i=w'сифъ, _е='же па'че _е=стества` зря`, и=
внима'ше мы'слiю и='же на руно` до'ждь, въ безсjь'менномъ
зача'тiи твое'мъ, бц\де, купину` _о=гне'мъ неwпали'мую,
же'злъ а=арw'новъ прозя'бшiй, и= свидjь'тельствуя
w=бру'чникъ тво'й и= храни'тель, сщ~е'нникwмъ взыва'ше: дв~а
ражда'етъ, и= по рж\ствjь` па'ки дв~а пребыва'етъ.

Пjь'снь д~.

I=рмо'съ: Неизслjь'дный бж~iй совjь'тъ, _е='же w\т дв~ы
воплоще'нiя, тебе` вы'шнягw, пр\оро'къ а=вваку'мъ
о_у=смотря'я зовя'ше: сла'ва си'лjь твое'й, гд\си.

Мjь'сто, въ не'мже лежи'тъ ч\стно'е и= сщ~е'нное тjь'ло
твое`, прп\дбне а=нтw'нiе _о='тче, мнw'га и=сцjьл_е'нiя
w\тту'ду прiе'млютъ вjь'рнiи, хр\сту` w\т души` вопiю'ще:
сла'ва си'лjь твое'й, гд\си.

Не о_у=страши` тебе`, прп\дбне, долгота` жесто'кагw
пути`, ниже` та'мw разбо'йническое наше'ствiе. тjь'мже
ст~у'ю го'ру доше'дъ, съ су'щими та'мw _о=тцы` воспjьва'лъ
_е=си`: сла'ва си'лjь твое'й, гд\си.

Ви'дjьвъ всебл~гi'й бг~ъ тве'рдое твое` и= до'брое
и=зволе'нiе, та'мw во ст~ы'хъ мjь'стjьхъ посредjь` _о=т_е'цъ
сла'вна тя` сотворя'етъ, съ ни'миже сподо'би взыва'ти:
сла'ва си'лjь твое'й, гд\си.

Бг~оро'диченъ: Ко'рень и=з\ъ чре'слъ тя` цр\скихъ,
всjь'хъ цр~ь jа='кw су'щу вожделjь'въ, и= вы'шшу херувi^мъ
и= серафi^мъ содjь'лавъ, бц\де, всели'ся въ тя`.

И='нъ.

I=рмо'съ: Пою' тя, слу'хомъ бо, гд\си, о_у=слы'шахъ, и=
о_у=жасо'хся: до мене' бо и='деши, мене` и=щя` заблу'ждшаго.
тjь'мъ мно'гое твое` снизхожде'нiе, _е='же на мя`,
прославля'ю, многомл\стиве.

Про'мысломъ бж~iимъ па'ки ко _о=те'честву твоему`,
бл~же'нне, посыла'емь быва'еши: jа='кw да и= та'мw мно'гихъ
ко сп~си'тельному пути` наста'виши, творцу` воспjьва'ти:
сла'ва си'лjь твое'й, гд\си.

О_у=пова'нiемъ бу'дущихъ бл~гъ, а=нтw'нiе,
о_у=крjьпля'емь, плотско'е стремле'нiе w=бузда'лъ _е=си`, и=
твое'й пло'ти вра'гъ неми'лостивъ, _о='тче, бы'лъ _е=си`:
сегw` ра'ди и= по'мощь свы'ше стяжа'лъ _е=си`.

Въ цjьлому'дрiи жи'знь твою` препроводи'въ, прп\дбне,
земна^я нб\сными и=змjьни'лъ _е=си`, и= нетлjь^нная
тлjь'нными и=скупи'лъ _е=си`. тjь'мже хр\сту` пое'ши: сла'ва
си'лjь твое'й, гд\си.

Бг~оро'диченъ: До'брыхъ всjь'хъ w=бнажи'хся, и= лежу` въ
sло'бjь: w=болкi'й всjь'хъ дре'вле па'дшихъ, и= ны'нjь мя`
пре'ждними о_у=краси`, и= вторы'хъ и=зба'ви, бг~оневjь'сто.

 Пjь'снь _е~.

I=рмо'съ: О_у=жасо'шася вся'ч_еская w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь над\ъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

Мона'шествующихъ w='бразъ, _о='тче, и= наказа'тель бы'лъ
_е=си`: тjь'мже и= си^льнымъ запреща'еши, на восхище'нiе не
жела'ти, но па'че маломw'щныя ми'ловати. и= w\т сегw`
просла'вился _е=си`, а=нтw'нiе, и= вели'къ нарече'нъ
о_у=чи'тель jа=ви'лся _е=си`.

Вы'шше человjь'ка, а=нтw'нiе, стяжа'лъ _е=си` житiе`,
равноа'гг~льнw бо пожи'въ на земли`, тjь'мже ра'вну jа='же
а='гг~лwмъ по'честь сподо'бился _е=си` получи'ти, и= пое'ши
съ ни'ми вл\дку твоего`.

Бл~годарова^нная твоя^ бл~года^ти, _о='тче а=нтw'нiе,
вся'къ слу'хъ человjь'ческiй о_у=диви'ша, и= научи'ша,
jа=`же здjь` мня'шаяся вели^кая, jа='кw ма^ла и= ху^да
презрjь'ти вся^, и= послjь'довати стопа'мъ твои^мъ:
w\т_ону'дуже моли`, прп\дбне, сп~сти'ся на'мъ.

Бг~оро'диченъ: О_у=пова'нiе _е=си` мое`, преч\стая, и=
сп~се'нiе и= похвала`. тjь'мже прибjьга'ю къ покро'ву
твоему`: не гнуша'йся мене`, грjьхи` мно'гими и= болjь'зньми
и= скорбьми` ны'нjь поглоще'ннагw, но предвари'вши сп~си'
мя.

И='нъ.

I=рмо'съ: Хода'тай бг~у и= человjь'кwмъ бы'лъ _е=си`,
хр\сте` бж~е: тобо'ю бо, вл\дко, къ свjьтонача'льнику
_о=ц~у` твоему`, w\т но'щи невjь'денiя приведе'нiе и='мамы.

Стра'нно твое` житiе`, прп\дбне, ку'пнw же и= смире'нiе,
_е='же стяжа'лъ _е=си`, а=нтw'нiе, jа='кw ни сама'гw свjь'та
тогw`, и='же въ мi'рjь, ниже` со'лнечнагw сiя'нiя, досто'йна
тебе` тогw` вмjьни'лъ _е=си` зрjь'нiя: но въ те'мнjь
мjь'стjь _е=ди'нъ тебе` затвори'лъ _е=си`.

Цр~ковь и= до'мъ прест~а'гw дх~а, _о='тче а=нтw'нiе,
бы'лъ _е=си`, разли'чными добродjь'тельми о_у=кра'шенъ
бы'въ: смире'нiемъ го'рнюю высоту` наслjь'дивъ, нището'ю
нб\сное бога'тство прiя'лъ _е=си`, прп\дбне.

Па'мять твою` творя'щихъ сщ~е'нную, w\т вся'кихъ сп~си`
прегрjьше'нiй, и= печа'лей, и= напа'стей: твое`
бж~е'ственное да'руй заступле'нiе, всjь'хъ цр~ю` предстоя'й,
_о='тче а=нтw'нiе.

Бг~оро'диченъ: Jа='кw невече'рнiй свjь'тъ, w\т чре'ва
твоегw` су'щiй возсiя'вшiй, w=темне'ную ду'шу мою` w=зари`,
вл\дчце чт\сая, и= w\тжени` вся'ку мглу` се'рдца моегw`.

Пjь'снь s~.

I=рмо'съ: Бж~е'ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те рука'ми
воспле'щимъ, w\т нея` ро'ждшагося бг~а сла'вимъ.

Всегда'шнимъ къ бг~у раче'нiемъ внjь` пло'ти и= мi'ра,
_о='тче а=нтw'нiе, бы'лъ _е=си`. тjь'мже и= жили'ще
досто'йно дх~а прест~а'гw показа'лся _е=си`, jа='коже и=
са'мъ хр\сто'съ рече`: прише'дъ со _о=ц~е'мъ и= дх~омъ,
та'мw вселю'ся.

Jа='кw пресла'дкiй нjь'кiй вiногра'дъ, ст~а'я гора`
тебjь`, _о='тче, и=зрасти'вши, пресла'внw тобо'ю красу'ется,
и= ра'дующися хр\ста` прославля'етъ, тебе` си^мъ
дарова'вшаго.

Но'щь jа='кw де'нь, и= де'нь jа='кw но'щь, тебjь`
вмjьня'шеся, а=нтw'нiе: не да'лъ бо _е=си`, по пр\оро'ку,
сна` _о=чи'ма твои'ма, ни вjь'ждома дрема'нiя, ниже` поко'я
тjьлеси` твоему`, до'ндеже сiе` чи'сто съ душе'ю бг~у
предста'вилъ _е=си`.

Бг~оро'диченъ: Твою` пода'ждь ми` по'мощь, и= и=зба'ви
мя` бjь'дъ и= скорбе'й, и= прегрjьше'нiй мои'хъ, jа='же
всjь'хъ ро'ждшая при'сное и=збавле'нiе.

И='нъ.

I=рмо'съ: Въ бе'зднjь грjьхо'внjьй валя'яся,
неизслjь'дную мл\срдiя твоегw` призыва'ю бе'здну: w\т тли`,
бж~е, мя` возведи`.

Jа='кw свобожде'на бы'вши бл~же'нная твоя` душа` w\т
тя'жести плотскi'я, и= w\т го'рькагw фараw'на мучи'теля,
мi'ра сегw` и=зше'дши, въ зе'млю w=бjьтова'нiя ра'йскагw
пре'йде немяте'жнw, со ст~ы'ми пребыва'етъ веселя'щися.

Ны'нjь сщ~е'нное тjь'ло твое`, прп\дбне, въ пеще'рjь
лежа'щее, и=сцjьл_е'нiя мнw'гая и=сточа'етъ вjь'рою
приходя'щымъ. тjь'мже мо'лимъ тя`, и= душ_е'вная здра^вiя
мольба'ми твои'ми пода'ждь тебе` сла'вящымъ.

Свjьтлjь'йши со'лнца возсiя`, пречт\сна'я па'мять твоя`,
а=нтw'нiе, въ ню'же соше'дшеся прославля'емъ твое`
о_у=спе'нiе и= труды`, jа='же претерпjь'лъ _е=си` въ жи'зни
се'й, прося'ще w\т хр\ста` тобо'ю прiя'ти грjьхw'въ
w=ставле'нiе.

Бг~оро'диченъ: Красоты^ мя` ви'дjьти сла'вы твоея`
сподо'би, _е=гда` w\т пло'ти моея` хощу` разлучи'тися,
jа='кw о_у=твержде'нiе мое` _е=си`, вл\дчце: да w\тсю'ду
прiиму` и=збавле'нiе.

Конда'къ, гла'съ и~:

Подо'бенъ: Взбра'нной:

Возложи'въ себjь` бг~у, па'че всjь'хъ возлю'бленному w\т
ю='ности, прп\дбне, тому` w\т всея` души` любо'вiю
послjь'довалъ _е=си`: мi'ра же тлjь^нная нивочто'же
вмjьни'въ, въ земли` пеще'ру содjь'лалъ _е=си`, и= въ не'й
до'брjь проти'ву неви'димагw врага` ко'зней подвиза'вся,
jа='кw свjьтоза'рное со'лнце во вся^ концы` земли` возсiя'лъ
_е=си`: w\т_ону'дуже веселя'ся преше'лъ _е=си` къ нб\снымъ
черто'гwмъ. и= ны'нjь со а='гг~лы вл\дчню престо'лу
предстоя`, помина'й на'съ чту'щихъ па'мять твою`, да зове'мъ
ти`: ра'дуйся, а=нтw'нiе, _о='тче на'шъ.

I='косъ: Присносу'щнагw немерца'ющагw свjь'та ст~ы'я
тр\оцы наслади'тися жела'я, и= сегw` ра'ди
четыредесятолjь'тное вре'мя, въ _е=ди'ной пеще'рjь те'мнjь
тебjь` затвори'въ, w\тту'ду неисхо'денъ, _о='тче, пребы'лъ
_е=си`, до'ндеже тjь'ло твое` чи'сто съ душе'ю бг~у
предста'вилъ _е=си`, w\т_ону'дуже и= по преставле'нiи jа='кw
жи'въ, w\т гд\са дарова^нiя чуде'съ прiя'лъ _е=си`,
и=сцjьля'ти разли^чныя болjь^зни sлjь` стра'ждущихъ, и=
бjь'сы w\т человjь^къ приходя'щихъ и=згони'ти. тjь'мже
мо'лимъ тя`: моли'ся, _о='тче, сохрани'ти без\ъ вре'да
_о=те'чество твое`, гра'дъ же и= лю'ди, да зове'мъ ти`:
ра'дуйся, а=нтw'нiе, _о='тче на'шъ.

Пjь'снь з~.

I=рмо'съ: Не послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=тц_е'въ гд\сь и= бг~ъ
бл~гослове'нъ _е=си`.

Повелjь'нiемъ дх~о'внагw твоегw` настоя'теля, бл~же'нне
а=нтw'нiе, па'ки ко _о=те'честву твоему` посыла'емь
быва'еши. тjь'мже реч_е'нная тебjь` _о=тце'мъ, jа='кw w\т
бг~а повелjь^нная сотвори'лъ _е=си`: и=дjь'же прише'дъ,
_о='тче, мно'гихъ ду'шы гд\су приве'лъ _е=си`.

Ст~jь'йшагw мjь'ста, прп\дбне а=нтw'нiе, jа='кw
дости'глъ, мно'гихъ житiе'мъ твои'мъ о_у=диви'лъ _е=си`:
вы'ше бо человjь'ка воспрiе'мъ житiе`, и='мже мно'гихъ
мiрска^я презира'ти сотвори'лъ _е=си`.

А=рхiеп\скпа i=ларiw'на пеще'ру jа='кw w=брjь'тъ,
трудолю'бнjь въ не'й пожи'лъ _е=си`, прп\дбне, въ мл~твахъ
и= поще'нiихъ, до'ндеже и='ную пеще'ру себjь` содjь'лалъ
_е=си`: въ не'йже сподо'бился _е=си` го'рнягw зва'нiя.

Бг~оро'диченъ: Человjь'ч_ескiя напа^сти и= совjь'ты,
ч\стая, разори` бж~е'ственными мл~твами твои'ми, и= рабы^
твоя^ и=зба'ви болjь'зненныхъ прегрjьше'нiй, jа='кw да
приснодв~у тя` о_у=бл~жа'емъ.

И='нъ.

I=рмо'съ: Бг~опроти'вное велjь'нiе беззако'ннующагw
мучи'теля, высо'къ пла'мень вознесло` _е='сть: хр\сто'съ же
простре` бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

Вели'каго трудополо'жника, и= ревни'теля твоему` житiю`,
прп\дбне а=нтw'нiе, fеодо'сiа бл~же'ннаго стяжа'лъ _е=си`
а='гг~льскому твоему` житiю` послjь'дующа: съ ни'мже въ
вы'шнихъ водворя'яся на'съ помина'й.

Но'ваго тя` мwv"се'а, _о='тче, позна'хомъ, страсте'й
побjьди'теля. jа='коже бо _о='нъ дре'вле а=мали'ка
побjьди'въ, лю'ди и=зведе`: ты' же, _о='тче, мно'жество
мона'шествующихъ въ зе'млю w=бjьтова'нiя ра'йскагw приве'лъ
_е=си`.

Гра'да и= _о=те'чества твоегw` пресе'льникъ, _о='тче,
бы'лъ _е=си`: но па'ки бж~iимъ помышле'нiемъ, ко
_о=те'честву твоему` сла'внw свидjь'тельствованъ
возвраща'ешися, и=дjь'же бл~года'ть w\т гд\са, _о='тче,
прiя'лъ _е=си`.

Бг~оро'диченъ: Пе'щь проwбразова'ше твое` рж\ство`,
пренепоро'чная: _о='троки бо не w=пали`, jа='коже ни
ложесна` твоя^ _о='гнь нестерпи'мый. тjь'мже мо'лимъ тя`,
_о=гня` вjь'чнагw и=зба'ви рабы^ твоя^.

Пjь'снь и~.

I=рмо'съ: _О='троки бл~гочести^выя въ пещи` рж\ство`
бг~оро'дичо сп~сло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=гw` во вся^
вjь'ки.

Вл\дки твоегw` хр\ста`, прп\дбне а=нтw'нiе, смире'нiю
поревнова'лъ _е=си`: и= сегw` ра'ди смире'нное и= жесто'кое
житiе` возлюби'лъ _е=си`, земна'гw пристра'стiя
w\трjьва'яся. тjь'мже по'чести ст~ы'хъ сподо'бился _е=си`,
и= съ ни'ми пое'ши гд\са во вjь'ки.

Твое` пресла'вное о_у=спе'нiе пра'зднующымъ, бл~же'нне,
моли'ся, и=зба'витися всjь^мъ w\т разли'чныхъ напа'стей: да
вси` тебе` прославля'емъ, а=нтw'нiе, и= превозно'симъ гд\са
во вjь'ки.

W= на'съ мл\стивно _о='ко, а=нтw'нiе, простира'й ко
вл\дцjь, чадолю'бное показу'я: и= неw\тлу'чнw w\т на'съ
дх~омъ пребыва'й, прп\дбне, jа='коже w=бjьща'лся _е=си`,
_е=гда` бы'лъ _е=си` съ на'ми, да вси` съ тобо'ю хр\сту`
воспое'мъ: бл~гослови'те вся^ дjьла` гд\сня гд\са.

Бг~оро'диченъ: На моле'нiе мое` о_у=мл\срдися ны'нjь, и=
ра'дость ми` въ печа'ли мjь'сто да'руй: да пою` тя`,
вл\дчце, сн~у твоему` воспjьва'я: гд\са по'йте дjьла`, и=
превозноси'те _е=го` во вjь'ки.

И='нъ.

I=рмо'съ: Пе'щь и=ногда` _о='гненная въ вавv"лw'нjь
дjь^йства раздjьля'ше, бж~iимъ велjь'нiемъ халд_е'и
w=паля'ющая, вjь^рныя же w=роша'ющая, пою'щая: бл~гослови'те
вся^ дjьла` гд\сня гд\са.

И=сцjьл_е'нiя _о=би^льна, прп\дбне, вjь'рою приходя'щымъ
ко хра'му твоему`, и= су'щымъ въ ско'рбехъ о_у=тjьше'нiе
подава'й, да вси` съ тобо'ю хр\сту` вопiе'мъ: бл~гослови'те
вся^ дjьла` гд\сня гд\са.

Бл~года'рное сiе` пjь'нiе принося'щыя ти`, _о='тче,
свы'ше мл\стивнw назира'й, и= моли` хр\ста` и=зба'вителя,
сп~сти` всjь'хъ вопiю'щихъ _е=му`: бл~гослови'те вся^ дjьла`
гд\сня гд\са.

Принесе'ся да'ръ вседержи'телю, тобо'ю мно'жество
спаса'емыхъ, твоему` житiю` послjь'дующихъ, а=нтw'нiе.
тjь'мже моли` сп~сти'ся всjь^мъ, съ тобо'ю хр\сту`
вопiю'щымъ: благослови'те вся^ дjьла` гд\сня гд\са.

Бг~оро'диченъ: Вели'кому та'инству рж\ства` твоегw` кто`
не о_у=диви'тся, бц\де; и=ли` кi'й я=зы'къ зе'менъ, и=ли`
о_у='мъ безпло'тенъ и=зрещи` возмо'жетъ; па'че _е=стества`
во и= смы'сла, бц\де, зижди'теля родила` _е=си`.

Пjь'снь f~.

I=рмо'съ: Вся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~омт~ре, и=
да вопiе'тъ: ра'дуйся, всебл~же'нная бц\де, ч\стая
приснодв~о.

А=нтw'нiа дре'вле просiя'вшагw, тогw` житiю` вся'чески
поревнова'ти потща'лся _е=си`: _о='нъ бо въ пусты'ню
_е=ди'нъ всели'ся, ты' же въ пеще'рjь _е=ди'наго себе`
затвори'лъ _е=си`, и= мно'гими лjь^ты, _о='тче, неисхо'денъ
пребы'лъ _е=си`.

Пече'рскому житiю` первонача'льникъ и= наста'вникъ,
_о='тче, бы'лъ _е=си`: и= та'мw подвиза'лся _е=си` jа='кw
безпло'тенъ. тjь'мже и= хр\сто'съ дарова'нiемъ чуде'съ
w=богати' тя, прп\дбне.

Мо_е'ю руку` воздjья'нiе прiими`, прп\дбне, вл\дчнjьй
подо'бяся бла'гости, презира'я прегрjьш_е'нiя: ты' бо ду'шу
о_у=язви'лъ _е=си` хр\сто'вою любо'вiю, и= _е=гw` преч\стыя
бг~ома'тере. ю='же о_у=моли` сп~сти` ду'шы на'шя.

Бг~оро'диченъ: Руко'ю твое'ю, прп\дбне а=нтw'нiе, _е='же
къ бг~у воздjья'нiемъ, пресла'внw чудодjь'йствовася:
мл~твами бо твои'ми _о='гнь съ нб~се` сво'диши, во
w=чище'нiе мjь'ста хра'ма преч\стыя, ю='же вси` съ тобо'ю
велича'емъ.

И='нъ.

I=рмо'съ: Безнача'льна роди'теля сн~ъ, бг~ъ и= гд\сь,
вопло'щься w\т дв~ы, на'мъ jа=ви'ся w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бц\ду велича'емъ

Пахw'мiа вели'кагw, а='гг~льскагw видjь'нiя
сподо'бльшагwся, житiе` _о='тче, подража'въ, равноа'гг~льнw
въ пеще'рjь пожи'лъ _е=си`. тjь'мже и= равноа'гг~льную
по'честь сподо'бился _е=си` прiя'ти, а=нтw'нiе. [Два'жды.]

И='же w\т ст~ы'я горы` путе'мъ веду'щимъ, _о='тче,
мjь'ста кi'евскагw дости'глъ _е=си`, и=дjь'же бя'ше
о_у=го'дно вл\дчцы мт~ре бж~iя хра'му воздви'гнутися: и=
та'мw хра'мъ прече'стенъ въ сла'ву бг~ома'тере, ку'пнw со
бл~же'ннымъ fеодо'сiемъ, воздви'глъ _е=си`. тjь'мже тя` вси`
съ ни'мъ велича'емъ.

Бг~оро'диченъ: Свjьтороди'тельнице дв~о, души` моея`
_о='блакъ w\тжени`, и= дава'й чи'сто зрjь'ти, вл\дчце,
сп~си'тельную добро'ту, возсiя'вшую неизглаго'ланнw и=з\ъ
твоея` преч\стыя о_у=тро'бы, во свjь'тъ jа=зы'кwвъ,
препjь'тая.

Свjьти'ленъ:

Жите'йское сладостра'стiе о_у=мертви'лъ _е=си`,
а=нтw'нiе: сла'ву же маловре'менную позна'въ, сея` вско'рjь
w\тступи'лъ _е=си` тjь'снымъ путе'мъ и=зво'ливъ ходи'ти,
веду'щимъ къ ра'йскому простра'нству. тjь'мже моли'ся,
а=нтw'нiе, сп~сти'ся тебе` почита'ющымъ. [Два'жды.]

Сла'ва, и= ны'нjь, бг~оро'диченъ:

Бц\ду тя` вои'стинну и=сповjь'дающе, вл\дчце, и='же
тобо'ю сп~са'емiи: ты' бо бг~а родила` _е=си`, разо'ршаго
кр\сто'мъ сме'рть, и= къ себjь` привле'кша прп\дбныхъ
собо'ры, съ ни'миже тя` восхваля'емъ, дв~о.

На хвали'техъ стiхи^ры, на д~, гла'съ в~:

Подо'бенъ: _Е=гда` w\т дре'ва:

Жела'я ви'дjьти неизрече'нную ра'дость ст~ы'хъ, и=
вес_е'лiя прв\дныхъ бг~у о_у=годи'вшихъ, вся'ко весе'лiе
_е='же въ мi'рjь возненави'дjьлъ _е=си`: но въ постjь'хъ, и=
слеза'хъ проводи'въ дни^ твоя^, до'ндеже и= стра^сти
тjьл_е'сныя о_у=мертви'лъ _е=си`. тjь'мже и= сподо'бился
_е=си` прв\дныхъ ра'дованiя, съ ни'миже моли'ся, сп~сти'ся
душа'мъ на'шымъ. [Два'жды.]

Дне'сь похва'льную пjь'снь въ па'мяти твое'й, а=нтw'нiе,
тебjь` принося'щихъ прiими`, и= предвари` къ бг~у мл~твами
твои'ми, и= и=зба'ви на'съ w\т шу'ягw стоя'нiя, и=
и=збра'нныхъ ча'сти сочета'ти моли`: да тебjь` вси` jа='кw
те'плаго предста'теля досто'йнw о_у=бл~жа'емъ.

Въ те'мномъ мjь'стjь jа='кw sвjьзда` возсiя'лъ _е=си`,
прп\дбне, и= мра^чная ли'ца бjьсw'въ посрами'лъ _е=си`,
прему'дре, w\тню'дуже возше'дъ къ небес_е'мъ, со
дерзнове'нiемъ пр\сто'лу хр\сто'ву предстоя`, помина'й
пра'зднующихъ па'мять твою`, прп\дбне, мл\сть w=брjьсти`
на'мъ въ де'нь су'дный.

Сла'ва, гла'съ и~:

_О=те'чество твое`, прп\дбне _о='тче а=нтw'нiе,
w=ста'вивъ, и= во'льное стра'нство гд\са ра'ди прiе'мъ,
труды` до'лгагw пути` ше'ствiя, жа'жду и= гла'дъ, сту'день
же и= зно'й хр\ста` ра'ди претерпjь'лъ _е=си`. тjь'мже и=
слы'шиши: бл~гi'й ра'бе и= вjь'рный, вни'ди въ ра'дость
гд\са твоегw`. сегw' же гла'са и= на'мъ о_у=слы'шати,
_о='тче, моли'ся, да всегда` твою` па'мять любо'вiю
о_у=бл~жа'емъ.

И= ны'нjь, бг~оро'диченъ: Вл\дчце, прiими`:

Славосло'вiе вели'кое. И= w\тпу'стъ.

На лiтургi'и:

Прокi'менъ, гла'съ з~: Чт\сна` пред\ъ гд\семъ сме'рть
прп\дбныхъ _е=гw`. Стi'хъ: Что` возда'мъ гд\севи w= всjь'хъ
jа=`же воздаде' ми; А=по'столъ къ гала'тwмъ, зача'ло сг~_i.
А=ллилу'iа, гла'съ s~: Бл~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`. Стi'хъ: Си'льно на
земли` бу'детъ сjь'мя _е=гw` _Е=v\глiе матfе'а, зача'ло _i~.

Прича'стенъ: Въ па'мять вjь'чную бу'детъ прв\дникъ, w\т
слу'ха sла` не о_у=бои'тся.

