<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ д~_i-й де'нь.%>

%<Слу'жба свята'гw i=сi'дwра, хр\ста` ра'ди
ю=ро'дивагw, росто'вскагw чудотво'рца.%>

%<На Г%>д\си, воззва'хъ, %<стiхи^ры, гла'съ д~.
Подо'бенъ: Jа='%>кw до'бля:

%<С%>вjь'тлw возсiя`, * jа='кw со'лнце свjьтоза'рная
па'мять твоя`, * луча'ми w=блиста'ющи твои'хъ
добродjь'тельныхъ дjья'нiй, * всебл~же'нне i=сi'дwре, *
и= w=заря'ющи вjь'рныхъ ра'зумы свjь'томъ чуде'съ
твои'хъ. * сiю` о_у='бw пра'зднующе, * ра'достнw тя`
сла'вимъ, * и= вjь'рнw о_у=блажа'емъ, * о_у=го'дниче
хр\ста` бг~а на'шегw: * _е=го'же моли`, w\т тли` и=
бjь'дъ и=зба'витися, * вjь'рою пра'зднующымъ всечестно'е
твое` о_у=спе'нiе.

%<З%>емны'й а='гг~лъ, * и= нб\сный человjь'къ
jа=ви'лся _е=си`,преблаже'нне, * и=сто'чникъ
о_у=миле'нiя, * ми'лости тече'нiе, * пучи'на чуде'съ, *
струя` и=сцjьле'нiй, * i=сi'дwре досточу'дне, * ма'слина
бж~iя вои'стинну плодови'та, * _е=ле'емъ трудw'въ твои'хъ
просвjьща'я вjь'рнw хва'лящихъ тя`, * и= моля`
человjьколю'бца w\т бjь'дъ и=зба'вити, * любо'вiю чту'щыя
всечестну'ю па'мять твою`.

%<Р%>а'зумъ тво'й, бл~же'нне, * бж\ственнымъ свjь'томъ
сiя'я, * тjьл_е'сныя стра^сти превзы'де, * непримjь'сенъ
дw'льнимъ нося` _о='бразъ, * и= воwбража'я себе`
бж\ственными добродjь'тельми, * показа'ся ве'сь
свjьто_обра'зенъ, * поспjьше'нiемъ дх~а прест~а'гw, *
i=сi'дwре бг~ому'дре, прв\днымъ похвала`. * Съ ни'миже
моли` хр\ста` бг~а на'шего, * w\т бjь'дъ и=зба'вити
пою'щыя тя`.

%<И='ны стiхи^ры, гла'съ и~. Подо'бенъ: _W%>
пресла'внагw чудесе`!

%<Б%>лаже'нне i=сi'дwре бг~ому'дре, * чи'стая твоя`
душа`, * правовjь'рнымъ смы'сломъ сiя'ющи, * w=блиста'ющи
добродjь'телей свjьтлостьми`, * w=заря'етъ вjь'рныхъ
и=сполне'нiе, * бjьсо'вскую тму` w\тгоня'щи. * Тjь'мже
jа='кw прича'стника тя` невече'рнjьй благода'ти,
о_у=блажа'емъ благоче'стнw вси`, * досточу'дне.

%<И=%>мjь'я ду'шу ми'лостивну, * и= чи'стъ по'мыслъ, *
и= се'рдце бо'дро, * вjь'ру небла'зненну, * и= любо'вь
вои'стинну нелицемjь'рну: * w\т земли` преста'вился
_е=си` къ нб\снымъ, и= съ ли'ки пра'ведныхъ
водворя'ешися. * Тjь'мже тя` почита'емъ сщ~е'нными
пjь'сньми, * и= благоче'стнw вси` сла'вимъ, досточу'дне
i=сi'дwре.

%<Б%>ж\ственными о_у=ч_е'нiи о_у=крjьпля'яся, *
стра^сти плотскi^я w\т души` w\тгна'лъ _е=си`, * и=
ст~jь'й тр\оцjь селе'нiе преwчище'нное бы'лъ _е=си`. *
Тjь'мъ къ бж\ственнjьй жи'зни преста'вился _е=си`, * бг~у
соблюда'ющему и= ны'нjь * невреди'мо твое` блаже'нное
тjь'ло, * бж\ственнымъ судо'мъ, * и='мже са'мъ вjь'сть, *
прославля'яй тя` jа='вjь, i=сi'дwре.

%<Сла'ва, гла'съ а~:%>

%<Jа='%>кw тече'нiе до'брjь сконча'вшему, и= вjь'ру
соблю'дшему непоро'чну, и= враги` безплw'тныя
терпjь'нiемъ свои'мъ попра'вшему возложи'ся на честны'й
тво'й ве'рхъ, побjь'ды вjьне'цъ пресвjь'телъ, w\т руки`
вседержи'теля бг~а: _е=гw'же ра'ди мi'ръ, и= jа=`же въ
не'мъ су'_етства преwби'дjьлъ _е=си`. тjь'мъ и= ст~а'я
твоя` чи'стая душа` на нб~са` востече` ра'дующися,
пра'ведныхъ же ли'цы срjьто'ша тя` веселя'щеся, и=
нб\сная сел_е'нiя свjь'тлw воспрiя'ша: блаже'нное же и=
честно'е тjь'ло твое` на земли` пребыва'етъ нетлjь'ннw,
вjь^рнымъ подая` и=сцjьле'нiе. тjь'мже вjь'рою пра'вою,
и= те'плымъ жела'нiемъ, ст~о'му твоему` гро'бу
припа'дающе, бг~ому'дре i=сi'дwре, про'симъ и=спроси'ти
о_у= хр\ста` бг~а на'шегw, гра'ду твоему` непоколеби'му
и= безмяте'жну пребы'ти w\т навjь^тъ вра'жiихъ, и=
пога'нскагw наше'ствiя, во'инству на'шему побjь'ды на
враги`, о_у=мире'нiя мi'ру, и= спасе'нiя душа'мъ на'шымъ.

%<И= ны'нjь, пра'здника и=ли` бг~оро'диченъ. Чт_е'нiя
г~: пи^саны сегw` мц\са въ г~ де'нь. На стiхо'внjь
стiхи^ры, гла'съ в~: По\д: Д%>о'ме _е=vфра'fовъ:

%<Д%>о'мъ и= жили'ще * дх~а прест~а'гw, * му'дре
i=сi'дwре, бы'лъ _е=си`. * тjь'мже и= на'съ до'мы тому`
содjь'лай, * святу'ю твою` па'мять почита'ющихъ.

%<Стi'хъ: В%>озвесели'тся пра'ведникъ w= гд\сjь, и=
о_у=пова'етъ на него`.

%<Ж%>итiе` твое` jа='кw со'лнце, * въ сердца`
вjь'рныхъ возсiя`, * зарю` чуде'съ и=спуща'я. тjь'мже и=
на'съ свjь'томъ невече'рнимъ w=зари`, * всечестну'ю твою`
па'мять почита'ющихъ.

%<Стi'хъ: П%>ра'ведникъ, jа='кw фi'нi_ксъ,
процвjьте'тъ, jа='кw ке'дръ, и='же въ лiва'нjь,
о_у=мно'жится.

%<Н%>е преста'й моля'ся, i=сi'дwре, * w= при'сныхъ
твои'хъ рабjь'хъ, * и=`хже дх~о'внымъ твои'мъ житiе'мъ
просвjьти'лъ _е=си`, * да вси` честно'е твое` о_у=спе'нiе
* веселя'щеся почита'емъ.

%<Сла'ва, гла'съ то'йже. Самогла'сенъ:%>

%<W\т%> нече'стiя во благоче'стiе прише'дый, свjь'томъ
разу'мнымъ w\т бг~а просвjьще'нъ бы'въ, возненави'дjьлъ
_е=си` _о=те'ческое безбо'жiе, и= возлюби'лъ _е=си`
и='стинную вjь'ру хр\сто'ву, гра'да на'шегw jа='кw
дости'гнувъ, и= въ не'мъ чи'стымъ, и= непоро'чнымъ
житiе'мъ гд\севи о_у=годи'лъ _е=си`, и= мнw'гiя лю'ди
о_у=диви'лъ _е=си` чудесы`, бг~облаже'нне i=сi'дwре: по
ны'нjь и=мjь'я дерзнове'нiе ко вл\дцjь всjь'хъ бг~у,
моли` w= и=`же вjь'рою творя'щихъ всечестну'ю твою`
па'мять, притека'ющихъ со о_у=се'рдiемъ къ чуде'сному
гро'бу твоему`, и=зба'витися страсте'й душе'вныхъ же
вку'пjь и= тjьле'сныхъ, и= вся'ческихъ бjь'дъ и=
и=скуше'нiй, и= спасти'ся душа'мъ на'шымъ.

%<И= ны'нjь, пра'здника, и=ли` бг~оро'диченъ.%>
%<Тропа'рь, гла'съ д~:%>

%<П%>росвjьти'вся бж\ственною благода'тiю, бг~ому'дре,
цjьлому'дрiемъ мно'гимъ и= терпjь'нiемъ, во вре'меннjьй
жи'зни тече'нiе до'брjь сконча'лъ _е=си`. Тjь'мъ и= по
сме'рти jа=ви' тя свjь'тлость житiя` твоегw`, и=сточа'еши
бо и=сцjьле'нiй благода'ть, и=`же съ вjь'рою
притека'ющымъ ко свято'му твоему` гро'бу, i=сi'дwре
блаже'нне: моли` хр\ста` бг~а, да спасе'тъ ду'шы на'шя.

%<На о_у='трени, по а~-й стiхоло'гiи сjьда'ленъ,
гла'съ и~.%>

%<Подо'бенъ: П%>рему'дрости:

%<W\т%> ю='ности jа='кw свjьти'льникъ возсiя'лъ
_е=си`, блаже'нне, sjь'льнымъ воздержа'нiемъ
о_у=мертви'лъ _е=си` плотска^я взыгра^нiя: тjь'мъ и= на
высоту` восте'клъ _е=си` бг~оразу'мiя, пресла'вне,
пожи'въ въ мi'рjь бг~оуго'днw, посрами'лъ _е=си`
бjьсw'вская w=полч_е'нiя, i=сi'дwре всеблаже'нне. сегw`
ра'ди вопiе'мъ ти`: моли` хр\ста` бг~а, согрjьше'нiй
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<В%>ъ ти'ну впа'дъ грjьхw'въ, и= нjь'сть мнjь`
постоя'нiя, лю'тjь потопи' мя бу'ря прегрjьше'нiй. Но
jа='кw ро'ждши сло'во, _е=ди'наго чл~вjьколю'бца, на мя`
раба` твоего` при'зри, и= и=зба'ви мя` вся'кагw грjьха`,
и= страсте'й душетлjь'нныхъ, и= вся'кагw w=sлобле'нiя
лука'вагw о_у=бi'йцы, бц\де неискусому'жная: моли`
хр\ста` бг~а, грjьхw'въ w=ставле'нiе да'ти ми`, тебе' бо
наде'жду и='мамъ, ра'бъ тво'й.

%<По в~-й стiхоло'гiи, сjьда'ленъ, гла'съ д~:%>

%<Jа='%>кw въ дому` вои'стинну, на мjь'стjь пу'стjь,
посреди` безу'мныхъ человjь^къ всели'вся, бг~ому'дре
i=сi'дwре, вся'ко w=sлобле'нiе претерпjьва'я, дw'брыя
дjь'тели jа='коже fv"мiа'мъ бл~гово'ненъ, и= же'ртву
благопрiя'тну бг~у прине'слъ _е=си`. тjь'мже дерзнове'нiе
стяжа'въ къ нему`, моли`, дарова'ти w=чище'нiе
согрjьше'нiй, вjь'рою хва'лящымъ святу'ю па'мять твою`.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<П%>рибjь'жище су'щымъ въ лю'тыхъ, примjьне'нiе къ
бг~у согрjьша'ющымъ, преч\стая вл\дчце, спаси` на'съ w\т
вся'кагw w=бстоя'нiя и= w=sлобле'нiя человjь'ческа, и=
стра'шнагw муче'нiя, и= страсте'й безче'стiя,
несумнjь'нною вjь'рою тя` при'снw призыва'ющихъ, дв~о
всепjь'тая.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<Jа='%>кw врача` прему'дра и= о_у=го'дника гд\сня
бг~опрiя'тна, къ чуде'сному твоему` гро'бу прикаса'ющеся,
бг~ому'дре, соше'дшеся любо'вiю и= вjь'рою, во
_псалмjь'хъ и= пjь'нiихъ возра'дуемся сла'вяще хр\ста`,
такову'ю благода'ть тебjь` дарова'вшаго и=сцjьле'нiй,
i=сi'дwре всеблаже'нне. моли` хр\ста` бг~а, согрjьше'нiй
w=ставле'нiе дарова'ти, вjь'рою и= любо'вiю пра'зднующымъ
всечестну'ю па'мять твою`.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'менеро'ждшую бг~а пло'тiю, вси`
о_у=блажа'емъ ро'ди человjь'честiи: _о='гнь бо всели'ся
въ тя` бж\ства`, и= jа='кw младе'нца млеко'мъ пита'еши
зижди'теля и= гд\са. тjь'мъ а='гг~льскiй и=
человjь'ческiй ро'дъ, досто'йнw сла'вимъ прест~о'е
рж\ство` твое`, и= согла'снw вопiе'мъ ти`: моли` хр\ста`
бг~а, согрjьше'нiй w=ставле'нiе дарова'ти покланя'ющымся
вjь'рою прест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: В%>озвесели'тся пра'ведникъ w=
гд\сjь, и= о_у=пова'етъ на него`. %<Стi'хъ: О_у=%>слы'ши,
бж~е, гла'съ мо'й, внегда` моли'тимися къ тебjь`.
%<_Е=v\глiе матfе'а, зача'ло м~г.%>

%<По н~-мъ _псалмjь`, стiхи'ра, гла'съ s~:%>

%<Ч%>еловjь'че бж~iй, вjь'рный ра'бе, о_у=го'дниче
хр\сто'въ, соверши'телю тогw` бж\ственныхъ повелjь'нiй,
му'жу ди'вный въ чудесjь'хъ, сто'лпе и= о_у=твержде'нiе
гра'ду на'шему, цр\ствiя нб\снагw наслjь'дниче,
бг~облаже'нне i=сi'дwре, дерзнове'нiе и=мjь'я ко хр\сту`
бг~у, не преста'й, моля'ся w= душа'хъ на'шихъ.

%<Канw'нъ пра'здника, со i=рмосо'мъ на s~, и= ст~а'гw
на и~.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й
и=ногда` мwv"се'йскiй же'злъ, кр\сто_обра'знw порази'въ
и= раздjьли'въ мо'ре: i=и~ля же бjьглеца`, пjьшехо'дца,
спасе`, пjь'снь бг~ови воспjьва'юща.

%<В%>ы'спрь житiе` стяжа'въ бл~годjья'нiемъ
бж\ственнымъ, и= ве'сь свjьто_обра'зенъ бы'въ,
просвjьще'нiе ми` низпосли`, jа='кw да ра'дуяся восхвалю`
пресвjь'тлое житiе` твое`, _е='же до'брjь соверши'въ,
воспрiя'лъ _е=си`, jа=`же о_у=гото'ва бг~ъ лю'бящымъ
_е=го`, бг~ому'дре i=сi'дwре.

%<Б%>ж\ственнымъ разже'гся жела'нiемъ, вся^
_о=те'ч_ескiя w\тве'рглъ _е=си` нра'вы, хр\ста' же
w=брjьсти` потща'лся _е=си`. И= сегw` ра'ди бjь'гая,
о_у=дали'вся нечести'выхъ сожи'тельства, благоче'стiя
свjь'томъ w=заре'нъ бы'лъ _е=си`, и= бж\ственными
добродjь'тельми о_у=кра'шенъ, досточу'дне i=сi'дwре.


%<Д%>рема'нiя вjь'ждома не да'лъ _е=си`, блаже'нне
i=сi'дwре, ниже` поко'я твоему` тjь'лу, до'ндеже сно'мъ
пра'веднымъ почи'въ, и= непоколеби'мь бы'лъ _е=си` jа='кw
сто'лпъ, вра^гъ неви'димыхъ w=полче'нiемъ, бг~у при'снw
предстоя` во всено'щномъ стоя'нiи и= славосло'вiи:
тjь'мже w\т негw` ны'нjь просла'вился _е=си`.

%<Бг~оро'диченъ:%>

%<Jа='%>кw ло'жницу бж\ственную, и= лjь'ствицу къ
нб\снjьй возводя'щую высотjь` человjь'ческое _е=стество`,
кади'льницу же невеще'ственнагw и= свjьтоно'снагw
о_у='гля, въ ложеснjь'хъ поне'сшу бг~оизбра'нную
_о=трокови'цу мр~i'ю, вси` о_у=блажа'емъ, зову'ще:
ра'дуйся, ч\стая, ро'ждшая нача'льника жи'зни на'шея.

%<Катава'сiа пра'здника.%>

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъ w=снова'вый, на ка'мени мя`, хр\сте`,
за'повjьдей твои'хъ о_у=тверди`: jа='кw нjь'сть свя'тъ,
па'че теб_е`, _е=ди'не чл~вjьколю'бче.

%<Г%>лаго'лwмъ бж\ств_еннымъ послjь'дуя, и= си^мъ
вы'ну поуча'яся, и=спо'лнился _е=си` во'дъ бл~года'тныхъ,
и= и=сточи'лъ _е=си` пото'ки чуде'съ, и= чу'ждь бы'въ
вся'кагw плотска'гw жела'нiя, воспjьва'я глаго'лалъ
_е=си` бг~у, i=сi'дwре: нjь'сть свя'тъ па'че теб_е`,
чл~вjьколю'бче.

%<Б%>л~гоутро'бiе стяжа'лъ _е=си`, ми'лостивому бг~у
подо'бствовавъ, расточи'лъ _е=си` бога'тство о_у=бw'гимъ:
тjь'мже на нб~сjь'хъ присносу'щее блаже'нство тебjь`
о_у=гото'вася. _е=го'же получи'въ, i=сi'дwре, вопiе'ши:
нjь'сть свя'тъ па'че теб_е`, чл~вjьколю'бче.

%<Б%>л~гоугоди'въ зижди'телю дjь'лы бж\ственными,
наслjь'довалъ _е=си` благи'хъ воспрiя'тiе: дре'ва о_у='бw
живо'тнагw при'снw наслажда'яся, блаже'нне i=сi'дwре,
воспjьва'еши непреста'ннw: нjь'сть свя'тъ па'че теб_е`,
чл~вjьколю'бче.

%<Бг~оро'диченъ:%>

%<С%>т~ы'хъ а='гг~лъ су'щи ст~jь'йши, jа='же си'хъ
содjь'теля вотвое'й о_у=тро'бjь поне'сшая, и=
ро'ждшая, бг~о_отрокови'це ч\стая, и=зба'вителя
человjь'кwмъ. тjь'мже ти` согла'снw вопiе'мъ: нjь'сть
свя'ты и= пречи'сты, ра'звjь теб_е`, вл\дчце.

%<Сjьда'ленъ, гла'съ д~:%>

%<W\т%> земли` воззва'вый тя` на вjь^чныя _о=би'т_ели,
соблюда'етъ и= по сме'рти неврежде'но тjь'ло твое`,
свя'те: ты' бо въ цjьлому'дрiи и= чистотjь` житiе`
по'жилъ _е=си`, не порабо'тився плотски^мъ страсте'мъ,
i=сi'дwре бг~ому'дре. тjь'мже тя` любо'вiю почита'емъ.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<С%>тjьна` непобjьди'мая на'мъ хрiстiа'нwмъ _е=си`,
бц\де дв~о: къ тебjь' бо прибjьга'юще невреди'ми
пребыва'емъ, и= па'ки согрjьша'юще, и='мамы тя`
моли'твенницу. тjь'мъ благодаря'ще вопiе'мъ ти`:
ра'дуйся, бл~года'тная, гд\сь съ тобо'ю.

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. Тjь'мъ съ
пр\оро'комъ а=вваку'момъ зову' ти: си'лjь твое'й сла'ва,
чл~вjьколю'бче.

%<З%>а'повjьдемъ бж\ств_еннымъ соверши'тель jа=ви'вся,
неукло'ннымъ ра'зумомъ, всеблаже'нне, _о=те'ческагw
небре'глъ _е=си` невjь'рствiя: w\т ю='ности бо житiе`
и=мjь'лъ _е=си` нескве'рно, и= ми'лостивенъ ра'зумъ,
досточу'дне, зовы'й непреста'ннw: си'лjь твое'й сла'ва,
чл~вjьколю'бче.

%<Н%>и мi'ра возмуще'нiе, ни вла'сти о_у=держа'нiе, ни
сла'ва вре'менная, ниже` тлjь'емое бога'тство, твоея` къ
бг~у любве` возмого'ша о_у=клони'ти, i=сi'дwре, но
благоволи'лъ _е=си` вои'стинну житiе` и=зря'дно,
бж\ственнымъ раче'нiемъ о_у=крjьпля'емь взыва'я при'снw:
си'лjь твое'й сла'ва, чл~вjьколю'бче.

%<В%>озвыша'яся бж\ственными повелjь^нiи вы'ну, вра^гъ
неви'димыхъ смири'лъ _е=си` возвыш_е'нiя о_у=миле'нiя
слеза'ми,jа='коже ке'дръ при'снw сы'й
напоя'емь, прiя'лъ _е=си` и=сцjьле'нiй дjь'тель,
i=сi'дwре, судо'мъ пра'веднымъ вся'ч_еская
w=правда'ющагw, _е=му'же предстоя`, вопiе'ши: си'лjь
твое'й сла'ва, чл~вjьколю'бче.

%<Бг~оро'диченъ:%>

%<П%>реукра'шена бж\ственною сла'вою, вся'ч_еская w\т
не су'щихъ сло'вомъ соста'вльшаго, бг~а сло'ва родила`
_е=си`, чл~вjь'ка вои'стинну бы'вша: _е=го'же w= на'съ
рабjь'хъ твои'хъ моля'щи непреста'й, бц\де мт~и
приснодв~о, вjь'рою тебjь` зову'щихъ: си'лjь твое'й
сла'ва, вл\дчце.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я
тма` _о=кая'ннагw, но w=брати' мя, и= къ свjь'ту
за'повjьдей твои'хъ пути^ моя^ напра'ви, молю'ся.

%<С%>вjь'томъ невеще'ственнымъ трисiя'ннагw бж~ества`
w=заре'нъ, досточу'дне i=сi'дwре, но'щь житiя`
настоя'щагw непоткнове'ннw преше'лъ _е=си`: и= ны'нjь въ
вjь'чныхъ w=би'телехъ съ ли^ки преподо'бныхъ водворя'яся,
помина'й на'съ всечестну'ю твою` па'мять на земли`
торжеству'ющихъ.

%<Н%>ы'нjь _е='же w= тебjь` чу'до ве'лiе зри'мо
_е='сть, и= о_у='жаса и=спо'лнено, бг~облаже'нне
i=сi'дwре: ка'кw на мнw'га лjь^та земле'ю покрове'нно,
нетлjь'нно твое` тjь'ло во гро'бjь лежа'ще соблюда'ется,
судьба'ми, и='миже вjь'сть бг~ъ, прославля'я тя`.

%<Б%>г~опрiя'тному твоему` начина'нiю и= чу'дному
соверше'нiю по хр\стjь` житiя` твоегw`, а='гг~льстiи
чи'ни о_у=диви'шася, бг~ому'дре i=сi'дwре: и='бо во
пло'ти сы'й, тjь'хъ житiю` подража'тель jа=ви'лся _е=си`.
тjь'мже и= да'ръ прозрjь'нiя w\т бг~а прiя'лъ _е=си`,
_е='же пресла^вная твори'ти чудеса`.

%<Бг~оро'диченъ:%>

%<М%>оли` и=зъ теб_е` ро'ждшагося гд\са, дв~о
_о=трокови'це ч\стая, сохрани'ти рабы^ твоя^ w\т
сопроти'вныхъ w=бстоя'нiй и= бjьсо'вскагw и=скуше'нiя,
тя` вои'стинну бж~iю мт~рьи=сповjь'дающихъ, и=
страсте'й душетлjь'нныхъ свободи'ти, и= вjь'чнагw
w=сужде'нiя.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^,
и= и=зъ глубины` sw'лъ возведи`, молю'ся: къ тебjь' бо
возопи'хъ, и= о_у=слы'ши мя`, бж~е спасе'нiя моегw`.

%<С%>труи^ бл~года'ти, jа='кw мv'ро бл~гово'нно, w\т
ст~а'гw твоегw` гро'ба и=стека'ютъ, всебога'те, веселя'ще
сердца` вjь'рныхъ, w\т любве` къ тебjь` приходя'щихъ, и=
прогоня'юще кова^рства духw'въ лука'выхъ, си'лою дх~а
прест~а'гw, i=сi'дwре.

%<В%>о дво'рjьхъ гд\са саваw'fа насажде'нъ, jа='коже
фi'нi_ксъ, процвjь'лъ _е=си`, бг~ому'дре, и= страсте'й
вои'стинну тлетво'рныхъ побjьди'тель jа=ви'лся _е=си`,
i=сi'дwре, поспjьше'нiемъ бж~е'ственнымъ. тjь'мже и=
ра'дости пра'ведныхъ сподо'бился _е=си`, досточу'дне.

%<Ц%>р\ствiя бж~iя возжела'въ, тече'нiе до'брjь
сконча'лъ _е=си`, и= вjь'ру соблю'лъ _е=си` нескве'рну,
вiногра'дъ бы'въ благопло'денъ, бг~озва'нне i=сi'дwре,
принося` всекра^сныя гро'зды добродjь'тели, содjь'телю
всjь'хъ бг~у, вjьнце'мъ нетлjь'нiя тебе` о_у=краси'вшему.

%<Бг~оро'диченъ:%>

%<И=%>збра` тебе` гд\сь во всjь'хъ ро'дjьхъ,
бл~гослове'нная въ жена'хъ, непоро'чная дв~о бц\де,
jа='кw прекра'сное селе'нiе простра'нное, бж~е'ственную
ло'жницу и= кiвw'тъ ст~ы'ни, и= свjь'щникъ, и= трапе'зу,
ч\стая.

%<Конда'къ, гла'съ и~. Подо'бенъ: В%>збра'нной:

%<В%>збра'нному и= ди'вному въ пра'ведницjьхъ, и='же
о_у=`бо w\т хр\ста` да'ръ чуде'съ прiи'мшему, похва^льныя
ны'нjь принесе'мъ глаго'лы: но jа='кw и=мjь'я
дерзнове'нiе ко ст~jь'й тр\оцjь, ю='же моли`,
и=зба'витися w\т бjь'дъ рабw'мъ твои^мъ, да зове'мъ ти`:
ра'дуйся, бг~ому'дре i=сi'дwре.

%<I='косъ:%>

%<К%>а'кw возмогу` грjь'шный и= скве'рный а='зъ
вку'пjь душе'ю и= тjь'ломъ и=списа'ти, _е='же во пло'ти
сы'й равноа'гг~льноежитiе` твое`, и=
пресла^вная чудеса`; а='ще о_у='бw мно'зи прему'дрiи не
дости'гнутъ и=сповjь'дати мно'гагw твоегw` терпjь'нiя и=
смире'нiя, и= те'плыя ко хр\сту` любве`: но _о=ба'че
надjь'яся на твое` безsло'бiе, _w блаже'нне, си'це вопiю'
ти: ра'дуйся, пресвjь'тлая sвjьздо`, w\т за'пада
возсiя'вшая и= къ восто'ку прише'дшая: ра'дуйся,
возненави'дjьвый _о=те'ческую и= бг~оме'рзскую вjь'ру,
хр\ста' же _е=ди'наго, над\ъ всjь'ми су'щаго бг~а всjь'мъ
се'рдцемъ возлюби'вый, и= тому` невозвра'тнымъ жела'нiемъ
послjь'довавый: ра'дуйся, бу'йственное и= ю=ро'дственное,
_е='же по а=п\столу, жи'тельство и=збра'вый: ра'дуйся,
премjьни'вый тлjь^нная и= нестоя^щая наде'ждею бу'дущихъ
бла^гъ: ра'дуйся, дре'внему i='wву о_у=подо'бивыйся
терпjь'нiемъ: ра'дуйся, страстоте'рпче хр\сто'въ
непобjьди'мый, но при'снw побjьди'вый дiа'вола твои'мъ
смире'нiемъ: ра'дуйся, jа='кw дре'внiй _о='нъ ла'зарь
ни'щiй, почива'я ны'нjь въ ло'нjьхъ а=враа'млихъ:
ра'дуйся, и='же по w\тше'ствiи мi'ра сегw`, су'щымъ въ
бjьда'хъ и= и=скуше'нiихъ гото'въ w=брjьта'яся
предста'тель и= засту'пникъ: ра'дуйся, вездjь`
призыва'ющихъ тя` бы'стрw предваря'еши: ра'дуйся,
бг~ому'дре i=сi'дwре.

%<Пjь'снь з~. I=рмо'съ:%>

%<Б%>ж~iя снисхожде'нiя _о='гнь о_у=стыдjь'ся въ
вавv"лw'нjь и=ногда`, сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще,
поя'ху: бл~гослове'нъ _е=си`, бж~е _о=т_е'цъ на'шихъ.

%<С%>и'лою о_у=крjьпля'емь всемогу'щагw бг~а, плw'ти
о_у=мертви'лъ _е=си`, и= jа=`же до'лу влеку'щая
мудрова^нiя, всебога'те, чистото'ю и= бдjь'нiемъ
непреста'ннымъ, и= ра'зумъ горjь` стяжа'лъ _е=си`, вопiя`
непреста'ннw, i=сi'дwре: бл~гослове'нъ _е=си`, бж~е
_о=т_е'цъ на'шихъ.

%<С%>вjь'тлости ра'ди житiя` твоегw`, о_у=диви' тя
гд\сь въ чудесjь'хъ, бг~ому'дре i=сi'дwре, купцу` о_у='бw
въ мо'ри о_у=топа'ющу скорjь'йшимъ jа=вле'нiемъ
предста'лъ _е=си`, досточу'дне,и= w\т глубины`
сего` и=зба'вилъ _е=си`, вопiю'ща: бл~гослове'нъ _е=си`,
бж~е _о=т_е'цъ на'шихъ.

%<Г%>о'рнее цр\ствiе, весе'лiе присносу'щное, и=
сла'ву неувяда'ющую, бога'тство неистощи'мое, и= _е='же
прп\дбныхъ наслажде'нiе, по'честь трудw'въ твои'хъ
воспрiя'лъ _е=си` w\т бг~а, бл~годjь'теля всjь'хъ.
_е=му'же ны'нjь предстоя`, вопiе'ши: бл~гослове'нъ
_е=си`, бж~е _о=т_е'цъ на'шихъ.

%<Бг~оро'диченъ:%>

%<_Е=%>го'же родила` _е=си` гд\са, вл\дчце ч\стая, не
преста'й моля'щи, и=з\ъя'ти мя` при'снw w\т вра^гъ
w=скорбля'ющихъ мя`, и= тя'жкое бре'мя грjьхw'въ мои'хъ
расточи'ти, бг~оневjь'стная, jа='кw да ра'дуяся вопiю`:
бл~гослове'нъ, преч\стая, пло'дъ твоегw` чре'ва.

%<Пjь'снь и~. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю
вопiя'ше: _о='троцы, бл~гослови'те, свяще'нницы,
воспо'йте, лю'дiе, превозноси'те во вся^ вjь'ки.

%<Н%>е то'кмw въ житiи` сы'й, но и= по w\тше'ствiи
мi'ра, мнw'жайшая чудеса` w\т честна'гw твоегw` гро'ба
содjьва'ются приходя'щымъ съ вjь'рою, всеблаже'нне
i=сi'дwре, и='бо неду'ги прого'ниши си'лою дх~о'вною, и=
w\т бjь'дъ и=зима'еши. тjь'мже не престаю'ще вопiе'мъ:
свяще'нницы, воспо'йте, лю'дiе, превозноси'те во вся^
вjь'ки.

%<Д%>ерзну'вша о_у='бw i=ере'а и=звjьще'нiе прiя'ти w=
святjь'мъ тjьлеси` твое'мъ, бж~е'ственная а='бiе си'ла
напра'снw порази`: но твои'ми моли'твами и=сцjьле'нiе
получи`, всехва'льне i=сi'дwре. тjь'мже и= мы`
веселя'щеся вопiе'мъ: свяще'нницы, воспо'йте, лю'дiе,
превозноси'те во вся^ вjь'ки.

%<Д%>обродjь'тельнымъ нра'вомъ, и= се'рдцемъ
смире'ннымъ, ми'лостивъ ты` jа=ви'лся _е=си`, досточу'дне
i=сi'дwре, тре'бующымъ w\т теб_е` по'мощи, при'снw
помога'я, и= чуде'съдjья'нiемъ о_у=дивля'я,
вjь'рою гд\севи вопiю'щыя: свяще'нницы, по'йте, лю'дiе,
превозноси'те во вся^ вjь'ки.

%<Бг~оро'диченъ:%>

%<А=%>да'ма содjь'тель въ ложесна'хъ твои'хъ, ч\стая,
зи'ждется, и= млеко'мъ пита'ется, пита'яй вся'ко
дыха'нiе, дв~о бц\де. тjь'мже jа='кw мт~рь бж~iю,
вjь'рнiи тя` прославля'емъ, и= превозно'симъ ч\стую во
вjь'ки.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее небе'съ. тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<З%>рjь'ти при'снw возжела'въ сла'ву бг~а на'шегw,
i=сi'дwре, мно'гихъ добродjь'телей разли'чными _о='бразы
себе` о_у=добри'лъ _е=си`: и= свjьщу` нося` о_у=кра'шену
_е=ле'емъ терпjь'нiя твоегw`, возше'лъ _е=си` въ
свjьтоно'сный черто'гъ, со а='гг~лы сы'й jа=снjь'е
наслажда'ешися бг~овидjь'нiя.

%<Jа='%>кw о_у='треннее со'лнце возсiя` па'мять твоя`
въ мi'рjь су'щымъ, сердца` w=заря'ющи бж\ственною
свjь'тлостiю: ты' бо свjь'та и= дне`, jа='кw вои'стинну
сы'нъ jа=ви'лся _е=си`, бг~ому'дре i=сi'дwре: тjь'мже тя`
непреста'ннw о_у=блажа'емъ.

%<П%>рему'дростiю о_у=краша'яся, и= ра'зумомъ
просвjьща'яся, смире'нiемъ се'рдца ра'дуяся, высото'ю же
житiя` сiя'я, досточу'дне, въ нб\сная сел_е'нiя преше'лъ
_е=си`: и= та'мw въ ли'цjь пра'ведныхъ предстоя`, на'съ
помина'й чту'щихъ тя`, блаже'нне i=сi'дwре.

%<Бг~оро'диченъ:%>

%<С%>вjь'та бж\ственнагw прiя'телище, луча'ми бж\ства`
мi'ръ w=зари'вшагw, ви'дjьна была` _е=си`,
бг~облагода'тная, мо'стъ же и= лjь'ствица на высоту`
земны^я возводя'щи, дв~о: тjь'мже вjь'рнiи, о_у=блажа'юще
тя`, велича'емъ.

%<Свjьти'ленъ. Подо'бенъ: Ж%>_ены` о_у=слы'шите:

%<О_у=%>дали'вся бjь'гая мiрски'хъ сожи'тельства,
хр\сту` надъ всjь'ми бг~у на'шему, непоро'чнымъ житiе'мъ
благоугоди'лъ_е=си`, всеблаже'нне i=сi'дwре,
_е=го'же ны'нjь моли` w= на'съ рабjь'хъ твои'хъ, вjь'рою
пра'зднующихъ всечестну'ю па'мять твою`.

%<Два'жды.%>

%<Бг~оро'диченъ:%>

%<М%>у'дрость v=поста'сную и= сло'во пресу'щное, и=
врача` всjь'хъ хр\ста` ро'ждшая, дв~о, стру'пы и= jа='звы
души` моея` и=сцjьли` лю^тыя и= многовре'м_енныя, и=
се'рдца моегw` стра^стная о_у=толи` помышл_е'нiя.

%<На хвали'техъ стiхи^ры, на д~. Гла'съ д~ По\д:
Д%>а'лъ _е=си` зна'менiе:

%<Д%>а'лъ _е=си` при'тчу терпjь'нiя и= му'жества, *
преблагi'й гд\си, * пра'веднаго i=сi'дwра, и=
многочуде'снаго * добродjь'тельми и= словесы` * и= дjь'лы
сiя'юща, * цjьлому'дрiемъ о_у=краша'ема и= кро'тостiю. *
тjь'мъ твое` неизрече'нное смотре'нiе сла'вимъ, * i=и~се
всеси'льне * и= сп~се ду'шъ на'шихъ.

%<Два'жды.%>

%<П%>ра'веденъ и= неsло'бивъ, * и='стиненъ же и=
непоро'ченъ, и= вjь'ренъ, * о_у=клоня'яся w\т вся'кiя
sло'бныя ве'щи, * показа'лся _е=си`, i=сi'дwре блаже'нне,
* просвjьще'нъ добродjь'тельми, * и= благоче'стiемъ
сiя'я. * тjь'мъ тя` о_у=блажа'емъ, * и= свято'е твое` и=
честно'е дне'сь пра'зднуемъ о_у=спе'нiе, * ра'дующеся,
бг~ому'дре.

%<Ц%>jьлому'дрiемъ и= благовjь'рiемъ, * jа='кw
багряни'цею многоцjь'нною, w=дjь'явся, i=сi'дwре, *
пра'вдою же и= кро'тостiю, * jа='кw бж\ственнымъ,
вjьнце'мъ вjьнча'лся _е=си`, * со стра'ждущими хр\ста`
ра'ди, * ца'рствовати возжелjь'лъ _е=си`. * И= ны'нjь
цр~ю` си'лъ предстои'ши, i=и~су всеми'лостивому * и=
сп~су ду'шъ на'шихъ.

%<Сла'ва, гла'съ и~:%>

%<Д%>обродjь'телей твои'хъ, бг~ому'дре i=сi'дwре,
и=справл_е'нiя о_у=ясни'ша вjь'рныхъ сердца`: кто' бо
слы'ша безмjь'рное твое` смире'нiе, и= терпjь'нiю не
о_у=диви'ся; jа=`же ко всjь^мъ кро'тости и= безsло'бiю,
къ скорбя'щымъ ми'лованiю, и= къ су'щымъ въ бjьда'хъ
ско'рому поможе'нiю, къ пла'вающымънемяте'жному
приста'нищу, и= въ пу'ть ше'ствующымъ благо'му
поспjьше'нiю вся^ бг~олjь'пнw научи'лъ _е=си`,
досточу'дне. И= ны'нjь неувяда'емымъ вjьнце'мъ вjьнча'лся
_е=си` w\т руки` вседержи'теля бг~а: _е=го'же моли`,
спасти'ся душа'мъ на'шымъ.

%<И= ны'нjь, пра'здника, и=ли` бг~оро'диченъ.
Славосло'вiе вели'кое и= w\тпу'стъ.%>

%<На лiтургi'и: Блаж_е'нна, пjь'снь г~ и= s~.
Прокi'менъ: Ч%>естна` предъ гд\семъ сме'рть преподо'бныхъ
_е=гw`. %<Стi'хъ: Ч%>то` возда'мъ гд\севи w= всjь'хъ,
jа=`же воздаде' ми; %<А=п\слъ къ гала'тwмъ, зача'ло
сг~_i. А=ллилу'iа: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`. %<_Е=v\глiе
матfе'а, зача'ло _i~. Прича'стенъ: В%>ъ па'мять вjь'чную
бу'детъ пра'ведникъ:

