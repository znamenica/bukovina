---
вечерня:
   отпустительно:
      тропарь:
         глас: 4
         текст: Ветхий Рим, / отечество твое, оставив, / на камень, / яко на легкий корабль,
            возшел еси / и на нем паче естества, аки безплотен, / по водам шествовал еси, /
            промышлением Божественнаго разума направляемь, / Великаго Новаграда достигл еси /
            и, обитель в нем сотворив, / тело твое в ней предложил еси, / яко дар освящен. /
            Тем молим тя, / отче Антоние: / моли Христа Бога, // да спасет души наша.
      молитва: 'Пастырю предобрый и наставниче наш, преподобне отче Антоние! Ты во
         плоти еще сый, Божественным мановением управляемь, ветхий Рим отечество твое
         и род твой оставил еси, и оттуду чудесным по водам на камени, яко на легцем
         корабли, пришествием твоим семо освятил еси град сей, и в нем храм Божией Матери
         воздвигл еси, труды же и подвиги твоими просветил еси обитель твою , еяже и
         основание тобою бысть, умножил еси в ней чада твоя, образом добрых дел и учением
         наставляяй их; тем и нетлением мощей твоих и чудес сиянием прослави тя Бог,
         Емуже безплотен со безплотными предстоя радуешися, и, радуяся, о притекающих
         к чудотворней раце твоей, и мощи твоя усты же и сердцем лобызающих молишися:
         ты и ныне, яко имеяй дерзновение ко Владыце Христу, буди молитвенник и ходатай
         о предстоящих сих рабех твоих, честному твоему образу кланяющихся, и просящих
         от тебе милостиваго заступления. Ей молим тя, слуго Христов и угодниче, главы
         и сердца наша преклоняюще тебе; не презри убогаго сего моления нашего, но призри
         на ны милостивно, коегожды потребу исполняя: болящим здравие, путешествующим
         в пути благопоспешество, плавающим скорое и безбедное плавание даруя: нас от
         всяких бед, внезапно находящих, сохрани; да вси твоими молитвами на земли богоугодно
         поживем, и небеснаго царствия наследники будем, достойны славословити Всесвятую
         Троицу, Отца, и Сына, и Святаго Духа, в безконечные веки. Аминь.'
утреня:
   величание:
   канон:
      кондак:
       - глас: 2
         текст: 'Яко звезда, / возсиял еси от Рима, / и, дошед Богоспасаемаго / Великаго
            Новаграда, / ту в нем обитель сотворил еси, / и, церковь поставив, / созва
            инок множество. / С нимиже моли о нас, / чтущих память твою, / да зовем ти: /
            радуйся, преподобне // отче Антоние.'
       - глас: 8
         текст: 'Римское воспитание, / Великому же Новуграду / благодатное процветение, /
            многими бо труды / и подвиги в нем / Богу угодил еси. / Сего ради чудес дарований /
            от Него сподобился еси, / и тело твое многими леты / соблюде нетленно. / Мы
            же, сие лобызающе, / радостно от души вопием ти: // радуйся, отче Антоние.'
