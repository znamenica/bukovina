---
вечерня:
   отпустительно:
      тропарь:
         глас: 7
         текст: Первый в князех / народа твоего, / Богом вдохновенный, / возжелал еси 
            уклонитися от идолослужения, / в правой вере / познати Бога живаго, /
            Промышляюща о людех Своих. / На торжество веры призвах / мудрыя учители, /
            иже открыша многоценную / жемчужину вечныя жизни, / Моравский княже Ростиславе, /
            благословен был еси / святыми Кириллом и Мефодием, / иже великую любовь / к
            народу явиша, / научивше его истинному богопочитанию. / На сем камне веры /
            благочестных житием украсился еси. / И ныне в обителех / Отца Небеснаго 
            молися о нас, // да спасет Господь души наша.
утреня:
   канон:
      кондак:
         глас: 4
         текст: Всем своим сердцем / и душею Бога возлюбив, / трудился еси со своим
            народом / послужити ему в преподобии / и правде во всем житии своем, / проводя
            духовный подвиг. / И призвал еси мудрыя учители / из Богоспасаемого
            Константинова Града, / иже люди твоя / закону Божию / и святым писанием научиша, /
            Богу содействующу. / Из эллинских словес / на словенския совершенно преложиша, /
            писмены их научиша. / В них же и мы / утвердившеся Богу / благодарение возносим, /
            яко не быти нам в невежествии, / но разумети, яже Богу угодна суть, / и како
            спасати души наша, / жизнь бесконечную, / яже на небесех, / получити молитвами
            твоими, / княже Ростиславе, / и в Церкви православно // светлую память твою
            восхвалим.
