---
вечерня:
   отпустительно:
      тропарь:
         глас: 4
         текст: Костромскаго края украшение, / новомучениче святителю Никодиме, /
            веру Православную / твердо исповедуя, / от безбожных неправедно осужден быв, /
            в заточении многая / страдания претерпев, / венец мученический восприял еси. /
            Ныне же предстоя / Престолу Божию / со Пречистою Богородицею / и всеми святыми /
            усердно Христу молися / даровати нам / веры отеческия утверждение, // мир
            и велию милость.
      молитва: Святый новомучениче святителю Никодиме, дивный пастырю и доблестный
         воине Христов! Ты всею душею от юности заповеди Божии возлюбил еси. Неленостно
         словесам Христовой истины внимая, и иным многим добрый наставник был еси. Темже
         Господь яви тя преемника апостолом Своим. И во дни гонения лютаго на веру Православную
         яко истинный пастырь явился еси; крестный путь со паствою своею прошед, ссылки,
         заточения и страдания смиренно претерпевый и тако венец мученический восприявый,
         обрете благодать молитися за ны. И ныне, о ходатаю наш пред Престолом Царя славы,
         испроси у Него веру отеческую утвердити, Церковь святую от ересей и расколов
         оградити, верных укрепити, заблудших обратити, многострадальное Отечество наше
         умирити и от врагов ненаветно сохранити, да молитвами твоими укрепляеми, избавимся
         от козней лукаваго, избегнем от всякия беды и напасти и тако на земли благочестно
         поживше, жизни вечныя на Небеси сподобимся, идеже вкупе со Пречистою Госпожею
         Девою Богородицею, сонмом преподобных и богоносных отец Костромскаго края покровителей
         и всеми святыми прославим в Троице славимаго Бога Отца и Сына и Святаго Духа
         во веки веков. Аминь.
утреня:
   канон:
      кондак:
         глас: 2
         текст: 'Мужественный Российский исповедниче, / истинный подвижниче благочестия /
            священномучениче Никодиме, / избранниче Божия Матере / днесь светло прославляется. /
            Мы же дерзновенно / тебе возопиим: / моли Христа Бога // спасти души наша.'
