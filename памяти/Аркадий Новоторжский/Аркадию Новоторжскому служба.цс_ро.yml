---
вечерня:
   отпустительно:
      тропарь:
         глас: 4
         текст: От духовнаго наставника, / отца преподобнаго / Ефрема, наставляемь, / послушания
            добрый рачителю, / отче Аркадие, / от мирскаго мятежа удалился еси / и, инок быв
            изрядный, / добрым подвигом ревнуяй, / от Христа Бога приял еси / венец славы Небесныя; /
            и ныне, вкупе / с преподобным отцем Ефремом / у Престола Вышняго предстоя, / о нас
            молися, / избавитися нам / от всех бед и скорбей // и спастися душам нашим.
      молитва: 'Небеснаго вертограда Христова юная лозо, Церкви Православныя похвало
         превознесенная, града и обители нашея крепкое забрало и утверждение, всех с верою и
         любовию притекающих к тебе тихая отрада и утешение, преподобне и богоносне отче наш
         Аркадие. Во дни тяжких зол, обышедших страну нашу, к тебе, яко к молитвеннику
         благодатному и скорому помощнику, усердно прибегаем и усердно просим тя: пролей теплое
         твое ходатайство ко Всемилостивому Спасу, да милостив будет к неправдам нашим, да
         утвердит миром и любовию страну нашу, град сей, обитель сию и вся грады и веси наши
         от всякаго злаго обстояния, от глада и пагубы и междоусобныя свары добре да сохранит;
         Церковь же Свою святую да избавит от лютаго гонения, от смертоносныя и душегубительныя
         язвы неверия, да укрепит и возрастит ю; всех же нас от обидящих и ненавидящих нас да
         свободит и вся полезная к временному житию и спасению вечному дарует твоим
         предстательством и заступлением, да тако прославится тобою пречестное и великолепое
         имя Святыя Троицы Отца и Сына и Святаго Духа во веки веков. Аминь.'
утреня:
   канон:
      кондак:
         глас: 2
         текст: К глубинам Божественнаго / разума вперив ум свой, / в Небесныя обители востекл
            еси, / и равноангельно житие, / отче Аркадие, / на земли пожил еси, / и во всем
            повинулся еси / духовному своему / настоятелю и наставнику, / преподобному отцу
            Ефрему, / и ныне, вкупе предстояще / у Престола Владыки Христа, / молися
            непрестанно // о всех нас.
