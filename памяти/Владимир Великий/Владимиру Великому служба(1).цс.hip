<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _е~_i-й де'нь.%>

%<Ст~ы'хъ мч~никъ ки'рv"ка и= i=улi'тты.%>

%<С%>лу'жба и='хъ предписа'ся вчера'шнягw дне`.

%<И= ст~а'гw равноап\сла, вели'кагw кня'зя влади'мiра,
нарече'ннагw во ст~о'мъ креще'нiи васi'лiа.%>

%<Ве'черъ, Б%>л~же'нъ му'жъ: %<а~-й а=нтiфw'нъ. На
Г%>д\си, воззва'хъ, %<стiхи^ры на s~, гла'съ д~.
Подо'бенъ: Jа='%>кw до'бля:

%<В%>торы'й ты` бы'лъ _е=си` кwнстантi'нъ, * сло'вомъ
и= дjь'ломъ: * _о='нъ во хр\стiа'нское вре'мя роди'ся, *
и= мнw'га лjь^та во _е='ллинствjь сотвори'лъ _е='сть. *
ты' же w\т варя^гъ роди'вся, * но возлюби'лъ _е=си`
возлюби'вшаго тя` хр\ста`, * къ нему'же возше'лъ _е=си`
ра'дуяся. * _е=го'же моля` не преста'й, * w= чту'щихъ
па'мять твою`.

%<В%>есели'тся вjь'чнw свjь'тлw сiя'ющи * гора`
сiна'йская, * мwv"се'йскимъ w=святи'вшися зако'номъ, *
неви'димаго ви'дjьвши, * свjь'тлw же сiя'я весели'тся и=
ра'дуется * вели'кiй гра'дъ тво'й, васi'лiе: * не jа='кw
во мра'цjь, * но jа='кw въ дс~jь сн~а со _о=ц~е'мъ ви'дя
въ себjь` сла'вима. * _е=го'же моли`, * спасти` и=
просвjьти'ти ду'шы на'шя.

%<Jа='%>коже _о=т_е'цъ духо'внw, * ца'рь же
чу'вственнw, * рwссi^йскимъ лю'демъ бы'лъ _е=си`,
васi'лiе: * и='стинный же проповjь'датель, * jа='кw
а=п\слъ хр\сто'въ, * провозвjьсти'лъ _е=си` спаси'тельное
креще'нiе: * и= тjь'мъ свjь'тлw просвjьти'въ, *
w=святи'лъ _е=си` лю'ди твоя^ * во всjь'хъ страна'хъ
ца'рствiя твоегw`, бл~же'нне.

%<К%>о'рень правовjь'рiя ты` бы'лъ _е=си`, васi'лiе, *
напое'нъже дх~омъ прест~ы'мъ, * возрасти'вый
на'мъ вjь^тви бг~осажд_е'нныя, * цвjь'тъ благоуха'нiя
и=сточа'ющыя, * бори'са чу'днаго * и= глjь'ба, ревни'теля
благоче'стiю, * кипя'щыя всjь^мъ вjь^рнымъ _о=би'льнw
чудесы`. * съ ни'ми же предстоя` хр\сту`, * моли'ся,
спасти` и= просвjьти'ти ду'шы на'шя.

%<Сла'ва, гла'съ и~:%>

%<П%>рiиди'те, стеце'мся вси` въ честнjь'й па'мяти
_о=тца` рwссi'йскагw, и= наста'вника на'шегw влади'мiра:
се'й бо w\т варя^гъ роди'ся, и= возлю'би возлюби'вшаго
_е=го` хр\ста`, къ нему'же взы'де ра'дуяся, съ
прама'терiю свое'ю _е=ле'ною: вся^ бо лю'ди своя^ научи`
вjь'ровати, и= покланя'тися въ тр\оцjь _е=ди'ному бг~у,
i='дwлы же разруши'въ, попра`: и= и=зрасти` на'мъ свои`
честны^я лjь'тwрасли, рwма'на и= давi'да. тjь'мже и= мы`
свjь'тлw ны'нjь пjь'сньми па'мять и='хъ вjь'рнw чту'ще,
любо'вiю пра'зднуемъ: да мо'лятся w= на'съ ко гд\су,
во'инству же на'шему пода'ти побjь^ды на пога^ныя враги`,
и= о_у=мири'ти ве'сь мi'ръ, и= спасти` ду'шы на'шя.

%<И= ны'нjь, бг~оро'диченъ: Ц%>р~ь небе'сный.

%<Вхо'дъ. Прокi'менъ дне`. И= чт_е'нiя.%>

%<Ца'рствъ тре'тiихъ чте'нiе.%>

[Глава` и~] %<С%>та` соломw'нъ предъ лице'мъ
же'ртвенника гд\сня, предъ всjь'мъ собо'ромъ i=и~левымъ,
и= воздjь'въ ру'цjь свои` на не'бо, и= рече`: гд\си бж~е
i=и~левъ, нjь'сть бг~ъ, jа='коже ты` на нб~си` горjь`, и=
на земли` до'лjь. А='ще бо нб~о, и= нб~о нб~се` не
довлjь'ютъ тебjь`, ка'кw до'мъ се'й, _е=го'же созда'хъ
и='мени твоему`; _о=ба'че и= при'зриши на моли'тву мою`,
гд\си бж~е i=и~левъ, о_у=слы'шати мол_е'нiя и= моли'тву,
_е='юже ра'бъ тво'й мо'лится предъ тобо'ю, къ тебjь`
дне'сь. Да бу'дутъ _о='чи твои` w\тве'рсты на до'мъ се'й
де'нь и= но'щь, на мjь'сто сiе`, w= не'мже гл~го'лалъ
_е=си`: бу'детъ и='мя мое` та'мw, _е='же о_у=слы'шати
моли'тву, _е='юже мо'лится ра'бътво'й на
мjь'стjь се'мъ, во дни^ и= нw'щи: И= послу'шати мольбы^
раба` твоегw`, и= люде'й твои'хъ i=и~ля. И= _е=ли^ка
а='ще помо'лятся къ тебjь` на мjь'стjь се'мъ, и= ты`
о_у=слы'шиши на мjь'стjь жили'ща твоегw` на нб~си`: и=
сотвори'ши, и= ми'лостивъ бу'деши и=`мъ.

%<Проро'чества и=са'iина чте'нiе.%>

[Глава` _кс~а] %<Д%>а возра'дуется душа` моя` w=
гд\сjь, w=блече' бо мя` въ ри'зу спасе'нiя, и= _о=де'ждею
весе'лiя w=дjь'я мя`: jа='кw жениху` возложи` мнjь`
вjьне'цъ, jа='кw невjь'сту о_у=краси' мя красото'ю. и=
jа='кw земля` растя'щая цвjь'тъ сво'й, и= jа='кw
вертогра'дъ сjь'мена своя^ прозяба'етъ: та'кw возсiя'етъ
гд\сь пра'вду, и= ра'дость предъ всjь'ми jа=зы^ки.
[_кс~в] сiw'на ра'ди не о_у=мо'лкну, и= i=ер\сли'ма ра'ди
не попущу`, до'ндеже о_у='бw и=зы'детъ jа='кw свjь'тъ
пра'вда моя`, спасе'нiе же мое` jа='кw свjьща`
разжже'тся. и= о_у='зрятъ jа=зы'цы пра'вду твою`, и= вси`
ца'рiе зе'мстiи сла'ву твою`, и= нареку'тся и='менемъ
твои'мъ но'вымъ, _е='же гд\сь и=мену'етъ _е=`. и= бу'деши
вjьне'цъ добро'ты въ руцjь` гд\сни, и= дiади'ма ца'рствiя
въ руцjь` бг~а твоегw`. и= ктому` не нарече'шися
w=ста'вленъ, и= земля` твоя` ктому` не нарече'тся пуста`:
тебjь' бо нарече'тся во'ля моя`, и= земля` твоя`
вселе'нная, jа='кw благоволи'тъ гд\сь въ тебjь`, и=
земля` твоя` насели'тся. и= jа='кw живы'й ю='ноша съ
дjь'вою, та'кw поживу'тъ сы'нове твои` съ тобо'ю: и=
бу'детъ, и='мже _о='бразомъ возвесели'тся жени'хъ w=
невjь'стjь, та'кw возвесели'тся гд\сь w= тебjь`.

%<Проро'чества и=са'iина чте'нiе.%>

[Глава` _кс~] %<С%>вjьти'ся, свjьти'ся, i=ер\сли'ме:
прiи'де бо тво'й свjь'тъ, и= сла'ва гд\сня на тебjь`
возсiя`. jа='кw се` тма` покры'етъ зе'млю, и= мра'къ на
jа=зы'ки: на тебjь' же jа=ви'тся гд\сь, и= сла'ва _е=гw`
на тебjь` о_у='зрится. и= по'йдутъ ца'рiе свjь'томъ
твои'мъ, и= jа=зы'цы свjь'тлостiю восто'ка твоегw`.
Возведи`_о='крестъ _о='чи твои`, и= ви'ждь
сw'бранная ча^да твоя^: прiи'дутъ вси` сы'нове твои`
и=здале'ча, и= дщ_е'ри твои` на ра'мjьхъ во'змутся.
тогда` о_у='зриши, и= возра'дуешися, и= о_у=бои'шися, и=
о_у=жа'снешися се'рдцемъ, _е=гда` приложи'тъ на тя`
бога'тство мо'ря, и= jа=зы^къ, и= люде'й. и= прiи'дутъ
ти` стада` велблу^дъ, и= покры'ютъ тя` велблу'ды
мадiа'мстiи и= гефа'рстiи, вси` w\т савы` прiи'дутъ,
нося'ще тебjь` зла'то и= лiва'нъ, принесу'тъ тебjь` и=
ка'мень че'стенъ, и= спасе'нiе w\т гд\са благовjьстя'тъ.
и= вся^ _о='вцы кv"да^рскiя соберу'тся тебjь`, и= _о=вни`
навеw'fстiи прiи'дутъ тебjь`, и= вознесу'тся прiя^тная на
же'ртвенникъ мо'й, и= до'мъ моли'твы моея` просла'вится.
Кi'и су'ть, и=`же jа='кw _о='блацы лета'ютъ, и= jа='кw
го'лубiе со птенцы` свои'ми; со мно'ю _е='сть сiw'нъ,
мен_е` _о='строви w=жида'ша, и= корабли` fарсi'йстiи въ
пе'рвыхъ, _е='же привести` ча^да твоя^ и=здале'ча, и=
сребро` и= зла'то и='хъ съ ни'ми, за и='мя гд\сне ст~о'е,
и= за _е='же ст~о'му i=и~леву сла'вну бы'ти. и=
сози'ждутъ сы'нове и=норо'днiи стjь'ны твоя^, и= ца'рiе
и='хъ предста'нутъ тебjь`: за гнjь'въ бо мо'й порази'хъ
тя`, и= за ми'лость мою` возлюби'хъ тя`. и= w\тве'рзутся
врата` твоя^, i=ер\сли'ме, вы'ну де'нь и= но'щь, и= не
затворя'тся, _е='же ввести` къ тебjь` си'лу jа=зы'кwвъ,
и= цари` и='хъ ведw'мыя. jа=зы'цы бо и= ца'рiе, и=`же
тебjь` не порабо'таютъ, поги'бнутъ: и= jа=зы'цы
запустjь'нiемъ запустjь'ютъ. и= сла'ва лiва'нова къ
тебjь` прiи'детъ въ кv"парi'сjь и= пе'vкjь и= ке'дрjь
вку'пjь, просла'вити мjь'сто ст~о'е мое`, и= мjь'сто
но'гъ мои'хъ просла'влю. и= по'йдутъ къ тебjь` боя'щiися,
сы'нове смири'вшихъ тя`, и= прогнjь'вавшихъ тя`, и=
покло'нятся слjьда'мъ но'гъ твои'хъ вси` прогнjь'вавшiи
тя`, и= нарече'шися гра'дъ гд\снь сiw'нъ ст~а'гw
i=и~лева. за _е='же бы'ти тебjь` w=ста'влену и=
возненави'дjьну, и= не бjь` помога'яй тебjь`: и= положу'
тя въ ра'дость вjь'чную,весе'лiе родw'мъ
родw'въ. и= и=ссе'ши млеко` jа=зы'кwвъ, и= бога'тство
царе'й снjь'си, и= разумjь'еши, jа='кw а='зъ гд\сь
спаса'яй тя`, и= и=збавля'яй тя` бг~ъ i=и~левъ.

%<На лiтi'и стiхи'ра хра'ма, та'же, ст~а'гw. Гла'съ
в~:%>

%<Д%>не'сь возсiя` благочести'вагw кня'зя влади'мiра
па'мять, jа='кw мv'ро и=злiя'нное: хр\ста' бо возлюби'въ,
i='дwлы преwби'дjьвъ цр~кви распе'ншемуся на'съ ра'ди на
земли` воздви'же, и= на нб~сjь'хъ прiя'тъ ца'рство и=
вjьне'цъ.

%<Сла'ва, гла'съ s~:%>

%<П%>рiиди'те, стеце'мся вси` вjь'рнw къ честнjь'й
па'мяти _о=тца` рwссi'йскагw, наста'вника на'шегw
васi'лiа: се'й бо, w\тне'лjьже рожде'нъ бы'сть, возлюби`
возлю'бльшаго и= хр\ста`: къ нему'же и= взы'де ра'дуяся
съ прама'терiю _е=ле'ною. тjь'мъ и= мы` любе'знw
пра'зднуемъ моля'щеся, моли'тися w= на'съ ко гд\су,
о_у=мири'ти мi'ръ, и= спасти` ду'шы на'шя.

%<И= ны'нjь, бг~оро'диченъ: Т%>воре'цъ и=
и=зба'витель:

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`!

%<_W%> пресла'внагw чудесе`! * велича'вый ра'зумъ
погубля'ется дне'сь, * и= рыда'ютъ вся^ лука^вая
вw'инства, * ви'дяще вjь'тви сjьку'щыя вседи^чныя, *
си'лою бж~iею, * и= бг~онасажде'нна и= прославля'ема, *
и= свjь'тлw вjьнчава'ема w\т бг~а, * вели'кагw васi'лiа,
* на'шего вjь'рнаго нача'льника.

%<Стi'хъ: В%>ознесо'хъ и=збра'ннаго w\т люде'й мои'хъ.

%<Д%>и'вная чуде'съ пучи'на, * жестосе'рдiя бо
ра'зумомъ, * и=`же вотще` шата'хуся, * w\т лица` дне'сь
васi'лiева, * веселя'тся въ честнjь'й цр~кви: * и=
ца'рствуетъ хр\сто'съ бг~ъ, * w=брjь'тъ _е=го` jа='кw
па'vла пре'жде, * и= поста'ви кня'зя вjь'рна на земли`
свое'й, * просвjьти'вшаго лю'ди своя^ честны'мъ
креще'нiемъ.

%<Стi'хъ: _Е=%>ле'емъ ст~ы'мъ мои'мъ пома'захъ _е=го`.

%<Р%>а'дуйся, рwссi'йская похвало`: * ра'дуйся,
вjь^рнымъ прави'телю: * ра'дуйся, бж\ственный влади'мiре,
нача'льниче на'шъ: *ра'дуйся, вjь'ры забра'ло:
* ра'дуйся, чу'до чудес_е'мъ пресла'вное, * и=
притека'ющымъ приста'нище ти'хое: * ра'дуйся, всест~ы'й
ка'меню вjь'ры, * и= моле'бниче w= пою'щихъ тя`, и=
велича'ющихъ вjь'рнw.

%<Сла'ва, гла'съ и~:%>

%<Н%>ача'льника благоче'стiя и= проповjь'дника вjь'ры,
и= князе'й рwссi'йскихъ верхо'внаго, дне'сь рwссi'йстiи
собо'ри соше'дшеся восхва'лимъ вели'каго влади'мiра,
а=п\слwмъ ра'внаго, хвала'ми и= пjь'сньми духо'вными
вjьнча'емъ _е=го`, глаго'люще: ра'дуйся, хр\сто'въ во'ине
прехра'брый, jа='кw томи'теля врага` до конца` погуби'въ,
и= на'съ w\т ле'сти _е=гw` и=зба'вивъ, приве'лъ _е=си`
цр~ю` хр\сту` бг~у: но, _w преблаже'нне и= всехва'льне,
ми'ръ моли` пода'ти во'инству на'шему, и= на пога^ныя
побjь^ды, цр~кви бл~гостоя'нiе и= душа'мъ на'шымъ ве'лiю
ми'лость.

%<И= ны'нjь, бг~оро'диченъ: В%>л\дчце, прiими`
моли^твы ра^бъ твои'хъ:

%<Тропа'рь, гла'съ д~:%>

%<О_у=%>подо'бился _е=си` купцу`, и='щущему до'брагw
би'сера, славнодержа'вный влади'мiре, на высотjь` стола`
сjьдя` ма'тере градw'въ, бг~оспаса'емагw кi'ева:
и=спыту'я же и= посыла'я къ ца'рскому гра'ду
о_у=вjь'дjьти правосла'вную вjь'ру, и= w=брjь'лъ _е=си`
безцjь'нный би'серъ хр\ста`, и=збра'вшаго тя` jа='кw
втора'го па'vла, и= w\ттря'сшаго слjьпоту` во святjь'й
купjь'ли душе'вную, вку'пjь и= тjьле'сную: тjь'мже
пра'зднуемъ твое` о_у=спе'нiе лю'дiе твои` су'ще. моли`
спасти'ся держа'вы твоея` рwссi'йскiя нача'льникwмъ и=
мно'жеству владо'мыхъ.

%<Сла'ва, и= ны'нjь, бг~оро'диченъ: _Е='%>же w\т
вjь'ка о_у=тае'нное:



%<На о_у='трени на Б%>г~ъ гд\сь, %<тропа'рь два'жды:
и= бг~оро'диченъ:%>

%<По а~-й стiхоло'гiи сjьда'ленъ, гла'съ а~:%>

%<Jа='%>кw нача'льнику и= ко'реню вjь'ры, и= i='дwлwвъ
разруши'телю, блаже'нне кня'же, равноап\сльне
влади'мiре, вопiе'мъ ти`: моли` хр\ста` бг~а, грjьхw'въ
w=ставле'нiе дарова'ти пра'зднующымъ любо'вiю святу'ю
па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>аста'ви на'съ на пу'ть покая'нiя, о_у=кло'ншыяся
при'снw къ безпу'тi_емъ sw'лъ, и= пребл~га'го
прогнjь'вавшыя гд\са, неискусобра'чная бл~гослове'нная
марi'е, прибjь'жище w\тча'янныхъ человjь'кwвъ, бж~iе
жили'ще.

%<По в~-й стiхоло'гiи сjьда'ленъ, гла'съ и~:%>

%<Н%>аучи'вся неизрече'нною w\т бг~а вы'шнею
му'дростiю, бога'тнw къ ра'зуму вjь'ры _е=гw` дости'глъ
_е=си`, и= къ добро'тjь _е=гw` ско'рw прите'клъ _е=си`.
тjь'мже и=з\ъясни'лъ _е=си` о_у='мныя твоя^ _о='чи, къ
ра'зуму возве'лъ _е=си` благоче'стiя вjь'ры. тогw` ра'ди
пра'зднующе глаго'лемъ: благослове'нъ бг~ъ, просвjьти'вый
свjь'томъ разу'мнымъ се'рдце твое`, свjьти'льниче
свjь'тлый васi'лiе: моли` хр\ста` бг~а, грjьхw'въ
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Г%>рjьхо'вный мра'къ покрыва'етъ мя`, и= сту^дная
моя^ дjьла` безъ воздержа'нiя вы'ну, и= со'вjьстное
томле'нiе непреста'ннw му'читъ мя`: о_у=вы` мнjь`, гдjь`
о_у='бw ны'нjь скры'юся; къ кому' ли прите'къ па'ки
w=бря'щу по'мощь; то'кмw къ тебjь` бг~ома'тери припа'даю,
и= молю'ся ти`: моли` вы'ну спасти'ся душа'мъ на'шымъ.

%<По полv"еле'и сjьда'ленъ, гла'съ д~:%>

%<С%>ко'рое и= тве'рдое стяжа'лъ _е=си` тща'нiе ко
и='стиннjьй вjь'рjь хр\сто'вjь, и= w=брjь'тъ купjь'ль
бг~омы'сленную и= духо'вную, ско'рw прите'клъ _е=си`
любо'вiю, скве'рну прегрjьше'нiй w=чи'стивъ, лю'ди твоя^
w=святи'лъ _е=си`: моли'ся хр\сту` бг~у, спасти'ся
душа'мъ на'шымъ.

%<Сла'ва:%>

%<С%>ко'рw предвари`, кня'же, вjь'рныхъ наста'вниче:
врази' бо ху'лятъ и= претя'тъ на'мъ, хр\сто'въ
о_у=го'дниче, погуби` вjь'рою твое'ю борю'щыяся съ на'ми,
да навы'кнутъ и= тi'и сла'вити твою` па'мять: на'съ же
пою'щихъ тя` спаса'й w\т вся'кагw гнjь'ва.

%<И= ны'нjь, бг~оро'диченъ:%>

%<С%>ло'во _о='ч~ее хр\ста` бг~а на'шего, w\т теб_е`
воплоти'вшагося позна'хомъ, бц\де дв~о, _е=ди'на ч\стая,
_е=ди'на бл~гослове'нная: тjь'мъ непреста'ннw тя`
воспjьва'юще велича'емъ.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: В%>ознесо'хъ и=збра'ннаго w\т
люде'й мои'хъ. %<Стi'хъ: И='%>бо рука` моя` засту'питъ
_е=го`. %<В%>ся'кое дыха'нiе: %<_Е=v\глiе i=wа'нна,
зача'ло л~s.%>

%<По н~-мъ _псалмjь` стiхи'ра, гла'съ и~:%>

%<А=%>п\слwмъ ревни'теля влади'мiра, преблаже'ннаго
_о=тца` и= о_у=чи'теля соше'дшеся восхва'лимъ, и='мже
хр\ста` бг~а позна'хомъ и= w\т тмы` къ свjь'ту
приближа'ющеся, _о='чи и= сердца` просвjьща'емъ, въ
па'мять _е=гw` ликовству'юще, ку'пнw весели'мся,
w=брjь'тше _е=го` вожда` правовjь'рна въ цр\ствiе
нб\сное.

%<Канw'нъ бц\ды, со i=рмосо'мъ на s~: пи'санъ сегw`
мц\са въ _е~-й де'нь. И= ст~а'гw канw'на два`, на и~.%>

%<Канw'нъ.%>

%<Гла'съ и~. Пjь'снь а~. I=рмо'съ:%>

%<П%>осjь'ченный несjько'маго пресjьче`, и= ви'дjь
со'лнце зе'млю, ю='же не ви'дjь, лю'таго врага` вода`
потопи`, и= непроходи'мое про'йде i=и~ль, пjь'снь же
воспjьва'шеся: гд\севи пои'мъ, сла'внw бо просла'вися.

%<С%>обезнача'льное сло'во бж~iе, и='же дре'вле
четы'ремъ стiхi'амъ творе'цъ, и= тjь'ми ве'сь мi'ръ
сотвори'вый, свя'занную страстьми` ду'шу мою` разрjьши`,
jа='кw да воспою` лику'я сла'внаго кня'зя васi'лiа.

%<W\т%> вы'спрь соше'дъ, вл\дко, невеще'ственнw на
духо'вную го'ру, свы'ше прося'щымъ w\т теб_е` w=би'льну
свjь'тлостьдуша'мъ посли`, достодо'лжнw
похвали'ти чу'днаго кня'зя васi'лiа.

%<Бг~оро'диченъ:%>

%<М%>а'теремъ и= дjь'вамъ похвала` ты`, вл\дчце,
ро'ждшая жи'знь творца` мi'рови, ма'терскихъ же
болjь'зней не w=щути'ла _е=си`, но мт~и о_у='бw, и= дв~а
пребыла` _е=си`. тjь'мже хва'ляще тя`, ра'дуйся, вопiе'мъ
ти`.

%<Другi'й канw'нъ.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь, пои'мъ, вопiя'ше.

%<П%>рiиди'те вjь'рнiи, пjь'снь духо'вную возопiе'мъ,
и= просла'вимъ хр\ста`, и='же свjь'тлw просла'вилъ
_е='сть честна'го влади'мiра вели'каго кня'зя.

%<И='%>же сjь'мя сjь'ющему да'руя, ты` и= мнjь` да'руй
сло'во, да'телю благи'хъ, разрjьша'я ми` соу'зъ я=зы'ка,
и= w=бнови`, сп~се, къ славословле'нiю вjь'рнw.

%<И='%>же во'лею, а= не ну'ждею къ тебjь` всjь'хъ
призыва'еши, jа='коже дре'вле мwv"се'а и= и=са'iю:
та'кожде и= ны'нjь въ се'рдцjь возгласи'лъ _е=си`
вjь'рнагw и= достохва'льнагw кня'зя.

%<Бг~оро'диченъ:%>

%<О_у=%>кра'шена добро'тою добродjь'телей, бг~ома'ти
ч\стая, бг~а и='стиннаго зачала` _е=си`, на'съ
бж\ственными добродjь'тельми просвjьти'вшаго.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся
ро'гъ мо'й въ бз~jь мое'мъ, разшири'шася на враги` моя^
о_у=ста` моя^, возвесели'хся w= спасе'нiи твое'мъ.

%<Jа='%>кw труба` бг~огла'сная возгласи`, я=зы'къ
тво'й, блаже'нне, духо'вный, провозглаша'ющь всjь^мъ
конц_е'мъземли` рwссi'йскiя хр\сто'во
правовjь'рное креще'нiе, и='мже просвjьще'нъ бы'въ, мi'ръ
ве'сь просвjьти'лъ _е=си`.

%<С%>iя'етъ дне'сь, васi'лiе, пресла'вная па'мять
твоя`, ю='же пра'зднуютъ хр\стоимени'тiи лю'дiе, тебе`
похваля'я своего` пра'_отца, и=`хже къ свjь'ту разу'мному
приве'лъ _е=си`.

%<Бг~оро'диченъ:%>

%<С%>jь'нь зако'на пре'йде рж\ство'мъ твои'мъ, бц\де,
благода'ти прише'дши, _о='ч~у сло'ву хр\сту` бг~у
на'шему: _е=го'же позна'въ сла'вный кня'зь, цр~ковь твою`
свjь'тлw о_у=краси'лъ _е='сть.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и=
о_у=тверди'вый на'съ на ка'мени и=сповjь'данiя твоегw`.

%<И='%>же па'vла просвjьти'вый, и= и=збра'нна
сотвори'вый, та'кw и= васi'лiа ны'нjь _о=тца`
рwссi'йскагw _о=чны'й неду'гъ w\тто'ргнулъ _е=си`,
ми'лостиве, твои'мъ креще'нiемъ.

%<К%>wнстантi'на вjь'рнагw подо'бникъ jа=ви'лся
_е=си`, хр\ста` въ се'рдцы твое'мъ прiи'мъ, и= _е=гw`
за'повjьдемъ jа='коже _о=те'цъ всю` зе'млю рwссi'йскую
научи'лъ _е=си`.

%<Б%>ж\ственною си'лою ты` возмога'я, безбо'жнаго
перу'на, ку'чу бjьсо'вскую сокруши'лъ _е=си`, и= ко
_о='паши ко'нстjьй того` привяза'въ, повелjь'лъ _е=си`
во'инwмъ разби'ти i='дwла.

%<Бг~оро'диченъ:%>

%<С%>jь'нь ст~у'ю w=брjь'тъ мр~i'ю дв~у, бж~iй сосу'дъ
влади'мiръ кня'зь вели'кiй, а=п\сла па'vла ревни'тель,
се'й цр~ковь бж\ственную въ тоя` и='мя воздви'глъ
_е='сть.

%<Сjьда'ленъ, гла'съ в~:%>

%<В%>ъ моли'твахъ бдя'й при'снw ра'достною душе'ю,
васi'лiе, тогw` ра'ди поче'рплъ _е=си` ду'ха прему'дрости
w\т и=сто'чника, сходя'щагw свы'ше. тjь'мъ вjь'рою
просiя'въ jа='кwсо'лнце, моля'ся хр\сту`
непреста'ннw, о_у=скори` ще'дрый, и= потщи'ся спасти` w\т
прегрjьше'нiй мi'ръ.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ц\де безневjь'стная ч\стая, jа='же безъ сjь'мене
ро'ждшая всjь'хъ вл\дку, того` со а='гг~лы моли`
и=зба'витися на'мъ w\т вся'кагw недоумjь'нiя, и= да'ти
о_у=миле'нiе и= свjь'тъ душа'мъ на'шымъ, и= согрjьше'нiй
w=чище'нiе, jа='же _е=ди'на вско'рjь заступа'ющи.

%<Пjь'снь д~. I=рмо'съ:%>

%<П%>р\оро'къ а=вваку'мъ о_у='мныма _о=чи'ма
прови'дjь, гд\си, прише'ствiе твое`, тjь'мъ и= вопiя'ше:
w\т ю='га прiи'детъ бг~ъ. сла'ва си'лjь твое'й, сла'ва
снизхожде'нiю твоему`.

%<С%>вjь'тло бы'сть и= сла'дко по _о='блацjь, и='мже
покрыва'шеся нб\сное со'лнце: весела' же и= ра'достна
весна` по зи'мнjьй ско'рби: ты' же по _о='блацjь
i='дwльскагw мра'ка, креще'нiемъ jа='кw со'лнце свjь'тлое
возсiя'лъ _е=си` на'мъ, васi'лiе.

%<П%>а'vелъ фарiсе'й къ дама'ску гряды'й, ма'лымъ
блеща'нiемъ вели'кагw свjь'та w=слjьпле'нъ, креще'нiемъ
же просвjьти'ся: _е=му'же ты` подо'бникъ бы'лъ _е=си`,
сла'вне, корсу'ня доше'лъ _о=чны'й мра'къ w\тгна'лъ
_е=си`.

%<Бг~оро'диченъ:%>

%<Т%>ы` jа=ви'лася _е=си`, дв~о, ко'рень ненапое'нъ,
прозяба'я w\тпуще'нiе, пло'дъ свjьтоно'сный ро'ждши
хр\ста` бг~а на'шего: дря'хлующую страстьми` ду'шу мою`
просвjьти`, и= и=спроси` грjьхw'въ w=ставле'нiе.

%<И='нъ. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ взыва'ющи, w\т смы'сла чи'ста
w= гд\сjь пра'зднующи.

%<Ч%>у'до стра'шное и= пресла'вное и= неизглаго'ланное
соверша'етъ вл\дка хр\сто'съ: w=бновля'етъ бо
бж\ственнымъ креще'нiемъ всю` рwссi'йскую зе'млю, и=
просвjьща'етъ кня'зя васi'лiа.

%<С%>вjь'тлw прiиди'те, и= достолjь'пнw возгласи'те,
сы'новерwссi'йстiи, ко _о=тцу` на'шему
влади'мiру, и= па'мять _е=гw` вjь'рнw вси` да пра'зднуемъ
свjь'тлw.

%<_О='%>тчее нече'стiе w\тгна'лъ _е=си`, всечестны'я
же твоея` прама'тере{<::рус>Исправлена опечатка
оригинала: <::слав> према'тере. <::рус>Прим. <::лат>
оrthlib<::слав>} правовjь'рную вjь'ру возлюби'лъ _е=си`,
ра'вне а=п\слwмъ хр\стw'вымъ кня'же, вели'кiй влади'мiре.

%<Бг~оро'диченъ:%>

%<Jа='%>кw две'рь приводя'щую къ бж\ственному вхо'ду
рая` свjь'тлагw, jа='кw мы'сленное мjь'стно свяще'нiя,
jа='кw добро'ту i=а'кwвлю, дв~у о_у=блажа'емъ.

%<Пjь'снь _е~. I=рмо'съ:%>

%<Г%>д\си бж~е на'шъ, ми'ръ да'ждь на'мъ, гд\си бж~е
на'шъ, стяжи' ны, гд\си, ра'звjь теб_е`, и=но'гw не
вjь'мы, и='мя твое` и=мену'емъ.

%<Р%>а'дуйся и= красу'йся ду'хомъ, рwссi'йскiй царю`
васi'лiе, и=зря^дныя бо вjь^тви бг~оса^дныя ко хр\сту`
прине'слъ _е=си`, бг~оизря'дный тво'й пло'дъ, бори'са
сла'внаго, и= глjь'ба благочести'ваго: съ ни'миже
предстоя` хр\сту`, w= на'съ моли'ся.

%<Д%>и'вный прорече` и=са'iа на i=ерусали'мъ: бу'детъ
jа='вjь гора` гд\сня, и= до'мъ на ве'рхъ го'ръ.
пра'веднjь же на тебjь` разумjь'хомъ бл~года'ть дх~а:
до'мъ бо вл\дцjь созда'лъ _е=си` на версjь'хъ го'ръ.

%<Бг~оро'диченъ:%>

%<П%>роповjь'дуетъ w= тебjь` чу'дный и=са'iа дх~омъ,
дв~ою хотя'щу роди'ти хр\ста` безъ сjь'мене: дв~дъ же
тво'й пра'дjьдъ ди'внw провозвjьсти` твоя^ вели'ч_ествiя:
спасе' бо на'съ jа='кw ми'лостивъ.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти,
сло'ве бж~iй, и='стиннаго бг~а, w\т мра'ка грjьхо'внагw
взыва'юща.

%<Д%>не'сь а='гг~ли бж~iи ра'дуются свjь'тлw на
нб~сjь'хъ въ па'мять твою` святу'ю: спа'слъ бо _е=си`
на'съ w\т вся'кагw лука'вства, и= же'ртвъ бjьсо'вскихъ
лю'ди мнw'ги и=зба'вилъ _е=си`, и= всю` зе'млю
рwссi'йскую.

%<Р%>ыда'етъ бjьсо'вское мно'жество и= те'мное
собо'рище, ви'дяще на земли` попира'_емы i='дwлы, и=`же
на поги'бель воздви'ж_енныя человjь'кwмъ: и='хже бж~iимъ
повелjь'нiемъ, васi'лiе, сокруши'лъ _е=си`.

%<Р%>а'дуйся и= весели'ся, ра'бе хр\сто'въ, кня'же
вели'кiй и= му'дрый, моле'бниче w= душа'хъ на'шихъ:
тобо'ю бо мы` вси` и=зба'влени _е=смы` бjьсо'вскiя
ле'сти. тjь'мже ра'дуйся, вопiе'мъ ти`.

%<Бг~оро'диченъ:%>

%<Ч%>истото'ю сiя'ющи и=здале'ча, бж\ственное
о_у=гото'ванiе вл\дчне, всепjь'тая, бы'вши: ты' бо
_е=ди'на показа'лася _е=си` мт~и су'щи бг~у, и= рука'ми
jа='кw мл\днца того` носи'вши.

%<Пjь'снь s~. I=рмо'съ:%>

%<Jа='%>кw во'ды морскi^я, чл~вjьколю'бче, волна'ми
жите'йскими w=бурева'юся. тjь'мже, jа='кw i=w'на, та'кw
вопiю' ти: возведи` w\т тли` живо'тъ мо'й, бл~гоутро'бне
гд\си.

%<Б%>лагоче'стiя ревни'тель сла'внагw царя`
кwнстантi'на ты` бы'лъ _е=си`, васi'лiе, просвjьти'вшагw
креще'нiемъ _е='ллинскiй ро'дъ: ты' же духо'вною ба'нею
лю'ди твоя^ пресвjь'тлw w=бнови'лъ _е=си`.

%<W=%>слади'въ любо'вiю хр\сто'вою ду'шу, и= разу^мныя
прiе'мъ крилjь^, прелетjь'лъ _е=си` i='дwльскiй мра'къ,
и= разгна'лъ _е=си` тму` sловjь'рiя, бл~же'нне,
весели'вся въ черто'гъ сп~са всjь'хъ бг~а.

%<Бг~оро'диченъ:%>

%<Б%>лагоду'шствуетъ цр~ковь рwссi'йская дне'сь, и=
правовjь'рныхъ собо'ри, въ па'мять пресвjь'тлую васi'лiа,
о_у=блажа'юще твое` безсjь'менное рж\ство`, дв~о, и=
прилjь'жнw сн~у твоему` моля'щеся зову'тъ: тя`
велича'емъ.

%<И='нъ. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю'
ти: возведи` w\т тли` живо'тъ мо'й, многоми'лостиве.


%<С%>и'лою бж~iею попра'нъ _е='сть сатана`
душегу'бецъ, и= л_е'стныя _е=гw` ж_е'ртвы: побjь'дника бо
jа=ви'лъ на'мъ _е='сть хр\сто'съ, васi'лiа вjь'рнаго
кня'зя, сокруши'ти и= поврещи` того` подъ но'ги на'шя.

%<С%>пасе` пре'жде гд\сь руко'ю мwv"се'овою i=и~ля w\т
рабо'ты: то'йже и= ны'нjь руко'ю васi'лiа, вjь'рнагw
кня'зя, всjь'хъ на'съ w\т ле'сти i='дwльскiя спа'слъ
_е='сть.

%<Д%>осто'йнw ти` взыва'емъ, и= вопiе'мъ вси`:
ра'дуйся, всече'стне пребл~же'нне, тя' бо и=зба'вителя съ
бг~омъ, васi'лiе, и='мамы. не пре'зри рабw'въ твои'хъ, но
при'снw сохраня'й на'съ.

%<Бг~оро'диченъ:%>

%<W=%>брjьто'хомъ, преч\стая, тобо'ю спасе'нiе, дв~о
препjь'тая: _е=го'же жела'ютъ а='гг~ли на нб~сjь'хъ
ви'дjьти, се'й ны'нjь ви'дится въ нjь'дрjьхъ твои'хъ
мл\днцъ, бг~ъ на'шъ.

%<Конда'къ, гла'съ и~:%>

%<П%>одо'бствовавъ вели'кому а=п\слу па'vлу въ
сjьди'нахъ, всесла'вне влади'мiре, вся^ jа='кw
младе'нч_еская мудрова^нiя, jа=`же w= i='дwлjьхъ тща^нiя
w=ста'вль, jа='кw му'жъ соверше'нный, о_у=краси'лся
_е=си` бж\ственнагw креще'нiя багряни'цею: и= ны'нjь
сп~су хр\сту` въ весе'лiи предстоя`, моли` спасти'ся
держа'вы рwссi'йскiя нача'льникwмъ, и= мно'жеству
владо'мыхъ.

%<I='косъ:%>

%<П%>росвjьти'вый дре'вле i=и~ля мwv"се'йскимъ
зако'номъ, просвjьти'лъ же _е=си` мi'ръ jа=вле'нiемъ
твоегw` прише'ствiя, хр\сте` бж~е, бг~огла^сныя твоя^
о_у=ченики` посла'лъ _е=си` проповjь'дати по страна'мъ,
_е='же w\т дв~ы безсjь'менное рж\ство` твое`: и= тjь^мъ
повелjь'лъ _е=си` кр\сти'ти, во и='мя _о=ц~а` и= сн~а и=
ст~а'гw дх~а. w=бветша'вшу же ви'дя страну` рwссi'йскую
грjьхо'мъ, дх~ъ тво'й посла'лъ _е=си`, въ
крjьпкоразу'мнагw ду'шу сла'внагw влади'мiра, позна'ти
тебе` _е=ди'наго w\т тр\оцы хр\ста` бг~а, и= твои'мъ
креще'нiемъ просвjьти'ти и=збра^нныятвоя^, и=
w\т теб_е` поруч_е'нныя _е=му` лю'ди, и= привести` къ
тебjь` вjь'рою вопiю'щыя: и=зба'ви твое` достоя'нiе w\т
сопроти'вныхъ пога^нъ, рwссi'йскiя нача'льники, и=
мно'жество владо'мыхъ.

%<Пjь'снь з~. I=рмо'съ:%>

%<Х%>алде'йскiя пе'щи всепа'губную си'лу о_у=гаси'вше,
_о='бразомъ а='гг~ла снизше'дшагw, зижди'телю ю='нwши
взыва'ху: бл~гослове'нъ _е=си` и= хва'льный бж~е
_о=т_е'цъ на'шихъ.

%<П%>ра'_отчи бг~оистка'нныя мя` ри'зы вра'гъ
душегу'бецъ w=бнажи'лъ _е='сть: i=и~съ же безнача'льный
jа=вле'йся пло'тiю, w=чи'стивъ водо'ю дх~а, па'ки мнjь`
подаде` ю=`, _е=го'же позна'въ, сла'вне влади'мiре,
весели'шися вопiя`: бл~гослове'нъ бг~ъ _о=т_е'цъ на'шихъ.

%<М%>wv"се'йскiй сохрани'въ зако'нъ, данiи'лъ
бг~овидjь'нiя сподо'бися: пра'_отеческiя же ты` попра'въ
i='дwлы, не jа='кw во мра'цjь, но въ бо'льшей сла'вjь,
разу'мнw о_у=зрjь'лъ _е=си` хр\ста` со _о=ц~е'мъ и=
дх~омъ, креще'нiемъ же просвjьще'нъ, весели'шися вопiя`:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<Б%>ж\ственныя w=бнажи` _о=де'жды, вра'гъ прельсти'въ
первозда'ннаго пра'дjьда твоего`, дв~о, и=зъ боку' же
тво_е'ю ч\стою и= неискусобра'чною прише'дъ, сп~съ
сла'дкiй мо'й i=и~съ: на него'же поте'къ а='ки на
а=да'ма, но w= бг~а w=брази'ся, и= сокруши'ся лю'тjь. мы'
же сн~у твоему` зове'мъ: бл~гослове'нъ бг~ъ _о=т_е'цъ
на'шихъ.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее
велjь'нiе бж~iе мучи'теля о_у=вjьща` вопи'ти:
бл~гослове'нъ _е=си`, бж~е _о=т_е'цъ на'шихъ.

%<_Е=%>ле'ны ты` но'выя любо'вiю и=звjьсти'лся _е=си`,
вну'къ бы'въ преблаже'нныя _о='льги: кwнстантi'нъ же
вели'кiй но'вый jа=ви'лся _е=си`, хр\сту`, васi'лiе,
вопiя`: бл~гослове'нъ _е=си`, бж~е _о=т_е'цъ на'шихъ.


%<Л%>ю'тый льсте'цъ двиза'шеся на хр\стiа'ны воева'ти:
превели'кiй же гд\сь въ корсу'нjь тя` просвjьща'етъ, и=
креще'нiю бж\ственному сподобля'етъ: и= цр\ствiе нб\сное
тебjь` дарова'лъ _е='сть.

%<W=%>бветша'вшую ле'сть бjьсо'вскую прогна'лъ _е=си`,
jа='кw вели'кiй хр\сто'въ о_у=чени'къ, w=бнови'въ
просвjьти'лъ _е=си` всjь'хъ на'съ, вопи'ти гд\севи
немо'лчнw: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<W\т%> родw'въ тя` всjь'хъ и=збра'лъ _е='сть бг~ъ
превjь'чный пре'жде вjь^къ, и= въ послjь^днiя дни^ пло'ть
прiе'мъ w\т теб_е`, соверше'нъ вку'пjь jа=ви'ся бг~ъ и=
чл~вjь'къ, приснодв~о.

%<Пjь'снь и~. I=рмо'съ:%>

%<П%>окрыва'яй вода'ми превы'спр_енняя своя^,
полага'яй мо'рю предjь'лъ песо'къ, и= содержа'й вся^, тя`
пое'тъ со'лнце, тя` сла'витъ луна`, тебjь` прино'ситъ
пjь'снь вся` тва'рь, jа='кw содjь'телю всjь'хъ во вjь'ки.

%<Р%>о'дъ пра'ведныхъ благослови'тся, бж\ств_енныя
вjьща'ша о_у=ста`, _е='же на тебjь` сбы'стся, блаже'нне:
сjь'мя бо ст~олjь'пное и= бг~оизбра'нное прине'слъ _е=си`
хр\сту`, непобjьди^мыя мч~ники, и='миже просвjьти'лъ
_е=си` зе'млю рwссi'йскую. и=`хже похваля'юще съ тобо'ю,
превозно'симъ хр\ста` во вjь'ки.

%<М%>т~и всjь'хъ градw'въ вои'стинну, ца'рства твоегw`
гра'дъ jа=ви'ся кi'евъ, въ не'мже хр\сто'съ пре'жде со
_о=ц~е'мъ и= дх~омъ просла'вися, твое'ю прама'терiю и=
тобо'ю, блаже'нне: и=дjь'же му'жественное твое` тjь'ло
лежи'тъ свjь'тлw въ цр~кви вл\дчцы: мы' же лю'дiе твои`
хва'ляще пое'мъ хр\ста` во вjь'ки.

%<Бг~оро'диченъ:%>

%<Б%>езнача'льное сiя'нiе и= сло'во _о='ч~ее,
проповjь'даша нело'жнw пр\оро'честiи гла'си, и=зъ теб_е`
хотя'щаго безъ тли` роди'тися _е=мману'ила, бг~а же и=
чл~вjь'ка, крjь'пкое jа=зы'кwвъ ча'янiе: _е=му'же, jа='кw
мт~и, моли'ся спасти'ся на'мъ.

%<И='нъ. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`,
и= пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти, тя`
превозно'симъ во вся^ вjь'ки.

%<W\т%> безду'шныхъ i='дwлwвъ всjь'хъ на'съ и=зба'вилъ
_е=си`, ко хр\сту' же бг~у приве'лъ _е=си`, _о='ч~е,
вjь'рныхъ князе'й, наказа'теля ста'дъ твои'хъ, хр\ста`
пою'щихъ во вjь'ки.

%<К%>wнстантi'нъ но'вый ты` и=звjьсти'лся _е=си` во
все'й рwссi'йстjьй земли`, бл~же'нне васi'лiе: ты' бо
и='мя хр\сто'во и=з\ъясни'лъ _е=си`, _е=го'же
превозно'симъ во вjь'ки.

%<Ц%>р~ю` вjь'чному ны'нjь ты` предстои'ши, и=
десни'цею _е=гw` вjьнча'нъ _е=си`: моли'ся _е=му` за
недостw'йныя рабы^ твоя^, jа='кw да пое'мъ _е=го`, и=
превозно'симъ во вjь'ки.

%<Бг~оро'диченъ:%>

%<_О='%>блакъ сло'ва ты` _е=си`, препjь'тая, и=
свjьща` со'лнечная, колесни'ца многоцjь'нная,
дjьви'ческое возвыше'нiе, горо` ту'чная и= о_у=сыре'нная,
пребыва'еши преч\стая дв~о гд\соимени'тая.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее небе'съ. тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<Д%>в~дъ w=брjь'теся пре'жде i=и~лю держа'вный ца'рь,
и= лю'ди спасе`, бо'ги и=ноjазы^чныя низложи'въ, дх~омъ
бж~iя сн~а проповjь'да. ты' же въ тр\оцjь позна'лъ _е=си`
бг~а, бл~же'нне васi'лiе, _е=го'же велича'емъ.

%<Д%>а торжеству'ютъ дне'сь ве'селw па'мять твою`,
святолjь'пнw въ цр~кви бж~iя мт~ре, бг~оизбра'ннiи
лю'дiе, ю='же любе'знw о_у=краси'лъ _е=си`, въ па'мять
вjь'чную твоегw` преставле'нiя, не'бо земно'е: въ не'мже
почива'я, w=жида'еши всестра'шныя трубы` а=рха'гг~ловы,
бл~же'нне. тjь'мъ тя` при'снw велича'емъ.

%<Бг~оро'диченъ:%>

%<Д%>х~омъ бж\ственнымъ распала'еми вси` ро'ди,
любо'вiю бл~жи'мъ тя`, бц\де: ты' бо кля'тву прама'тере
разруши'ла _е=си`. прилjь'жнw же пое'мъ бж~iя сло'ва:
того' бо неwпа'льнw во чре'вjь твое'мъ прiе'мши, родила`
_е=си` пло'тiю. къ нему'же моли'ся, и=зба'витися
вjь'рному твоему` ста'ду w\т вся'кiя ну'жды и= печа'ли.

%<И='нъ. I=рмо'съ:%>

%<Б%>г~а человjь'кwмъ не возмо'жно ви'дjьти, на
него'же не смjь'ютъ чи'ни а='гг~льстiи взира'ти: тобо'ю
бо, всеч\стая, jа=ви'ся человjь'кwмъ сло'во воплоще'нно.
_е=го'же велича'юще, съ нб\сными вw'и, тя` о_у=блажа'емъ.

%<С%>ла'докъ jа='коже фi'нi_ксъ, высо'къ и=зраща'емь,
и= цвjь'тъ творя` ма'сличный, вjь^тви многоплw'дныя, ты`
быва'еши вi'нное и=зраще'нiе, ки'сти двjь` созрjь^лы
му'ченики принося`, рwма'на и= давi'да честны^я.

%<Л%>и'цы князе'й ны'нjь благоро'дныхъ предстоя'тъ,
w\т теб_е` благоче'стiе нося'ще, съ людьми` вjь'рными
хва'ляще тя`: наста'вниче и= ско'рый засту'пниче,
помина'й всjь'хъ на'съ, jа='кw да въ ми'рjь тобо'ю
живо'тъ w=бря'щемъ.

%<Л%>ю'дiе рwссi'йстiи, прiиди'те, сни'дитеся въ
ч\стнjь'й цр~кви влади'мiра ст~а'гw, нарече'ннагw
васi'лiа, пребл~же'ннагw вели'кагw кня'зя, о_у=го'дника
хр\сто'ва пресла'внагw, и= прiими'те живо'тъ и=
спасе'нiе, бл~года'ть и= ве'лiю ми'лость.

%<Бг~оро'диченъ:%>

%<Б%>г~а, дв~о, ты` родила` _е=си` на земли`, во
пло'ти соедине'нiе бы'сть безпло'тное, во _е=ди'ной
v=поста'си, и= во двою` _е=ст_еству`: да спасе'тъ всjь'хъ
на'съ, кла'няющихся вjь'рнw, jа='кw бц\дjь преч\стjьй.

%<Свjьти'ленъ. Подо'бенъ: Ж%>_ены` о_у=слы'шите:

%<С%>вjьти'льницы, просвjьти'вше вселе'нную всю`
благоче'стiемъ и= вjь'рою, вы` jа=ви'стеся вои'стинну,
бг~овjьнча'нневлади'мiре, съ прама'терiю
_е=ле'ною сла'вною. ва'съ возлюби'вшаго хр\ста`, и= мы`
славосло'вимъ ди'внаго во ст~ы'хъ.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>о двою` вw'лю и= _е=ст_еству`, пренепоро'чная, во
_е=ди'ной же v=поста'си ражда'еши бг~а неизрече'ннw,
на'съ ра'ди w=бнища'вшаго до распя'тiя хотjь'нiемъ, и=
дарова'вшаго на'мъ{<::рус>Исправлена опечатка оригинала:
<::слав>ба'мъ. <::рус>Прим. <::лат> оrthlib<::слав>}
бога'тство бж\ственное, бг~ома'ти дв~о.

%<На хвали'техъ стiхи^ры на д~, гла'съ д~. По\д:
Д%>а'лъ _е=си` зна'менiе:

%<_О=%>ру'жiе крjь'пкое * кня'зю на'шему да'лъ _е=си`,
гд\си, * кр\стъ тво'й честны'й, * и='мже поживе` на
земли` пра'веднw, * просiя'въ бл~гоче'стiемъ, * и=
цр\ству нб\сному сподо'бися милосе'рдiемъ твои'мъ. *
тjь'мже твое` человjьколю'бное смотре'нiемъ сла'вимъ, *
i=и~се всеси'льне, * сп~се ду'шъ на'шихъ.

%<Два'жды.%>

%<Д%>а'лъ _е=си`, чл~вjьколю'бче, * благочести'вому
твоему` о_у=го'днику, * соломw'нову му'дрость, * дв~дову
кро'тость * и= а=п\сльское правосла'вiе, * jа='кw царе'й
цр~ь * и= госпо'дствующихъ{<::рус>Исправлена опечатка
оригинала <::слав> госпо'дстующихъ. <::рус>Прим. <::лат>
оrthlib<::слав>} всjь'хъ гд\сь. * тjь'мже твое`
чл~вjьколю'бное смотре'нiе сла'вимъ, * i=и~се всеси'льне,
* сп~се ду'шъ на'шихъ.

%<П%>е'рвый повину'лъ _е=си` багряни'цу, *
приснопо'мнимый кня'же, во'лею хр\сту`, * того` позна'въ
бг~а, * и= jа='кw цр~я` всjь'хъ бл~годjь'теля, * побjь^ды
творя` вся'кому нача'лу, * и= вла'сти належа'щымъ. *
w\тсю'ду тебjь`, хр\столю'бче, ца'рство и=спра'вилъ
_е='сть, * i=и~съ чл~вjьколю'бецъ, * сп~съ ду'шъ на'шихъ.

%<Сла'ва, гла'съ в~:%>

%<Н%>е w\т человjь^къ зва'нiе прiя'лъ _е=си`, но
jа='кw чу'дный па'vелъ: прiя'лъ же па'че, сла'вне, сiе`
свы'ше, влади'мiре а=п\сле, w\т хр\ста` бг~а. и='бо
зна'менiемъ кр\ста` w=гради'вся, и= тjь'мъ о_у=ловле'нъ
бы'въ, jа='кw предо'брая лови'тва, си'мъ побjьди'тель на
ви^димыя и= неви^димыя враги` jа=ви'лся _е=си`
непобjьди'мь. тjь'мже мо'лимъ тя`, jа='кw моли'твенника
те'пла земноро'днiи, по достоя'нiю па'мять твою`
почита'юще, со дерзнове'нiемъ проси'ти на'мъ
просвjьще'нiе, и= w=чище'нiе, и= ве'лiю ми'лость.

%<И= ны'нjь, бг~оро'диченъ: С%>лавосло'вiе вели'кое.
И= w\тпу'стъ.

%<На лiтургi'и, бл~ж_е'нна, w\т _о=бою` канw'нwвъ: а~-
гw пjь'снь г~, и= в~-гw пjь'снь s~. Прокi'менъ, гла'съ
г~: П%>о'йте бг~у на'шему, по'йте: Стi'хъ: Вси` jа=зы'цы
восплещи'те{<::рус>Исправлена опечатка оригинала <::слав>
воспещи'те. <::рус>Прим. <::лат> оrthlib<::слав>}
рука'ми, воскли'кнете бг~у гла'сомъ ра'дованiя. %<А=п\слъ
къ гала'тwмъ, зача'ло с~. А=ллилу'iа, гла'съ s~:
В%>ознесо'хъ и=збра'ннаго w\т люде'й мои'хъ. %<Стi'хъ:
И='%>бо рука` моя` засту'питъ _е=го`, и= мы'шца моя`
о_у=крjьпи'тъ _е=го`. %<_Е=v\глiе i=wа'нна, зача'ло л~_е,
w\т полу`. Прича'стенъ: В%>ъ па'мять вjь'чную бу'детъ
прв\дникъ:

