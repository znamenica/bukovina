<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ л~-й де'нь.%>

%<Слу'жба благода'рственная бг~у, въ тр\оцjь ст~jь'й
сла'вимому, на воспомина'нiе заключе'ннагw ми'ра, между`
i=мпе'рiею рwссi'йскою и= коро'ною свjь'йскою.%>

%<И= на пренесе'нiе моще'й ст~а'гw бл~говjь'рнагw
вели'кагw кня'зя а=ле_кса'ндра не'вскагw.%>

%<На ма'лjьй вече'рни, стiхи^ры, гла'съ а~. По\д:
В%>сехва'льнiи мч~ницы:

%<W\т%> благочести'вагw ко'рене * святопома'занная
розга` произше'дъ, * пло'дъ прине'слъ _е=си` тебе`
преподо'бiя и= пра'вды, * преми'рнw бл~гоуха'я * вjь'рнw w\т
души` чту'щыя тя`: * w= ни'хже со а='гг~лы * хр\сту`
моли'ся, блаже'нне, дарова'ти ми'ръ * и= ве'лiю ми'лость.

%<М%>wv"се'а и= па'vла ре'вности подража'въ, *
и=зво'лилъ па'че страда'ти * за лю'ди бж~iя: * тjь'мже и= къ
sлочести^вымъ ва'рварwмъ ше'дъ, * невре'днw возврати'лся
_е=си`, * тишину` _о=те'честву твоему` принося`. * ны'нjь
о_у='бw со ст~ы'ми пребыва'я, * ми'рное житiе` * о_у= гд\са
и=спроси` наслjь'дiю твоему`.

%<Б%>лагоче'стiемъ и= вjь'рою * пресвjь'тлw
о_у=кра'шенъ, * jа='кw благочести'въ скипетроно'сецъ, * и=
преизря'денъ и= преимени'тъ, * преч\стыя тр\оцы побо'рникъ
бы'лъ _е=си`: * w\т нея'же просвjьти'вся, * чуде'съ свjь'тъ
мi'ру провозсiя'лъ _е=си`, * и= моли'твенникъ jа=ви'лся
_е=си` * w= душа'хъ на'шихъ.

%<Сла'ва, гла'съ s~:%>

%<Б%>лаговjь'рне кня'же а=ле_кса'ндре, и=зъ мла'да
возлюби'въ хр\ста`, бг~оимени'тъ вjьнцено'сецъ бы'лъ _е=си`,
прп\дбiемъ и= пра'вдою свjь'тлw о_у=кра'шенъ: ми'лостынями
же и= чистото'ю, простра'нное селе'нiе бы'лъ _е=си` дх~а
ст~а'гw. _е=му'же непреста'ннw моли'ся, _е='же
сохрани'тися _о=те'честву твоему`, w\т пога'ныхъ неwбори'му
бы'ти, и= сыновw'мъ рwссi^йскимъ спасти'ся.

%<И= ны'нjь, пра'здника, гла'съ а~:%>

%<В%>е'лiя и= пресла'вная, гд\си, ми'лость твоя` въ
ро'дjь рwссi'йскомъ jа=ви'ся, jа='кw и=`хже пред\ъуста'вилъ,
си'хъ и= w=правда'лъ _е=си` соwбра^знымъ бы'ти вели'чествiю
смотре'нiй твои'хъ. и=ску'сства нико'егw и=му'ще, въ бра'нь
жесто'кую со всеиску'сными внидо'хомъ. безси^льныя, не
и=спыта'вше на'шея си'лы, _о=ру'жiе воспрiя'хомъ на
все_ору^жныя. но пособи'вый, гд\си, кро'ткому давi'ду, ты`
и= на'ши ру'цjь о_у=крjьпи'лъ _е=си` на w=полче'нiе. тjь'мже
ны'нjь въ ми'рjь торжеству'юще пое'мъ: ве'лiй _е=си`, гд\си,
и= чу'дна дjьла` твоя^, сла'ва тебjь`.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>о'мъ ст~а'гw дх~а, * поспjьше'нiемъ бл~года'ти, *
а=ле_кса'ндръ jа=ви'ся: * тjь'мже ны'нjь соше'дшеся, * тому`
воспои'мъ пjь'снь.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Р%>а'дуйся, царе'й рwссi'йскихъ похвало`, * и=
во'инwвъ соблюде'нiе, * ва'рварwвъ побjьжде'нiе, * сирw'тъ
и= вдw'въ засту'пниче, * и= _о=те'чества на'шегw
о_у=твержде'нiе.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=го` восхо'щетъ sjьлw`.

%<П%>рiими` ны'нjь пjь'нiе * люде'й твои'хъ, бл~же'нне,
* и= моля'щымся ти` * о_у= хр\ста` и=спроси` грjьхw'въ
и=збавле'нiе, * да о_у=блажа'емъ тя` при'снw.

%<Сла'ва, гла'съ и~:%>

%<Б%>г~ому'дре а=ле_кса'ндре вели'кiй кня'же, блаже'нъ
_е=си`, jа='кw блаже'нство наслjь'дивый, _е=гw'же ра'ди
житiя` сегw` небре'глъ _е=си`, неw\тло'жнw тогw` взыску'я,
ни'щыя о_у=довли'лъ _е=си`, сирw'тъ пита'тель, плjь'нныхъ
свободи'тель бы'въ: тjь'мъ въ нестарjь'емую ра'дость вше'лъ
_е=си` гд\са твоегw`. _е=му'же со а='гг~лы
предстоя`, моли` вjь'рою пою'щымъ тя` гобзова'нiе щедрw'тъ
пода'ти, и= грjьхw'въ w=ставле'нiе.

%<И= ны'нjь, пра'здника, гла'съ з~:%>

%<П%>рiиди'те, возра'дуемся гд\севи, дади'мъ вели'чiе
бг~у на'шему, научи'вшему ру'цjь на'шя на w=полче'нiе, и=
пе'рсты на'шя воwружи'вшему на бра'нь: вjьнча'вшему же на'съ
всежела'емымъ ми'ромъ, и=спо'лнившему во бл~го'е намjь'ренiе
на'ше, и= си'мъ многовре'менное вражды` средостjь'нiе
разори'вшему, и= велегла'снw возопiе'мъ къ нему`: кто` бо'гъ
ве'лiй jа='кw бг~ъ на'шъ; вои'стинну _е=ди'нъ _е=си` творя'й
чудеса`.

%<Тропа'рь, гла'съ д~:%>

%<П%>озна'й свою` бра'тiю, рwссi'йскiй i=w'сифе, не въ
_е=гv'птjь, но на нб~си` ца'рствующiй, благовjь'рный кня'же
а=ле_кса'ндре, и= прiими` мол_е'нiя и='хъ, о_у=множа'я жи^та
лю'демъ плодоно'сiемъ земли` твоея`, гра'ды влады'чествiя
твоегw` w=гражда'я моле'нiемъ: и= правосла^внымъ
хр\стiа'нwмъ на сопроти^вныя спобо'рствуя.

%<Сла'ва, и= ны'нjь, гла'съ и~:%>

%<Б%>л~гослове'нъ _е=си`, хр\сте` бж~е на'шъ, и='же
невjь'дущыя ны`, во бра'ни прему^дрыя jа=вле'й, дарова'въ
на'мъ крjь'пость и= си'лу бл~года'ти твоея`, и=збра'вый
му'жа по се'рдцу твоему`, благовjь'рнаго i=мпера'тора
на'шего петра`, о_у=крjьпи'вый му'жествомъ подвиза'ющееся
во'инство: и='мже и= си'ми рwссi'и ми'ръ тво'й дарова'вый,
чл~вjьколю'бче, сла'ва тебjь`.

%<На вели'цjьй вече'рни, стiхи^ры благода'рств_енныя, на
д~, гла'съ а~:%>

%<_О='%>ч~е пребл~гi'й, трiv"поста'сный вл\дко, _е=ди'не
во всjь'хъ чудодjь'йствуяй, прiими` w\т на'съ
благода'рств_енныя сiя^ моли^твы, jа='кw вдовы` кодра'нтъ,
твоему` бл~гоутро'бiю приноси^мыя. что' бо возда'мы тебjь`
w= всеще'дрыхъ собы'вшихся на на'съ смотре'нiихъ; твое'ю
всеси'льною десни'цею пресла'вными о_у=вjьнча'лъ _е=си`
на'съ побjь'дами: неиску'сныхъ въ вои'нскомъ
правле'нiи препоя'салъ си'лою на прему^дрыя, и= по толи'кихъ
неча'янныхъ вели'кихъ побjь'дахъ, пресла'внымъ ми'ромъ
w=гради'лъ предjь'лы на'шя. тебjь` о_у=`бо _е=ди'ному вся^
сiя^ воспису'юще, и= побjьди'т_ельныя пjь^сни воспjьва'юще,
зове'мъ: сла'ва тебjь`, всjь'хъ бл~ги'хъ пода'телю.

%<В%>е'лiя и= пресла'вная, гд\си, ми'лость твоя` въ
ро'дjь рwссi'йскомъ jа=ви'ся, jа='кw и=`хже пред\ъуста'вилъ,
си'хъ и= w=правда'лъ _е=си` соwбра^знымъ бы'ти вели'чествiю
смотре'нiй твои'хъ. и=ску'сства нико'егw и=му'ще, въ бра'нь
жесто'кую со всеиску'сными внидо'хомъ: безси^льныя, не
и=спыта'вше на'шея си'лы, _о=ру'жiе воспрiя'хомъ на
все_ору^жныя. но пособи'вый, гд\си, кро'ткому дв~ду, ты` и=
на'ши ру'цjь научи'лъ _е=си` на w=полче'нiе. тjь'мже ны'нjь
въ ми'рjь торжеству'юще, пое'мъ: ве'лiй _е=си`, гд\си, и=
чу^дна дjьла` твоя^, сла'ва тебjь`.

%<Н%>азира'ху пре'жде _о=кре'стнiи наро'ди, о_у=кло'нше
на рwссi'ю _о=чеса` своя^, и= _е=я` си^лы въ себjь`
разсмотрjьва'юще, со w=пасе'нiемъ мно'гимъ разсужда'ху:
ка'кw свjь'тъ о_у=че'нiя w\тврати'ти; и=ску'сства во'инскагw
и= морепла'ванiя не допусти'ти, бра'ни наче'ншiяся не
протяза'ти; да не си'ми дви'жемiи и=ску'съ о_у=че'нiя
позна'ютъ, но ны'нjь о_у=ви'дjьша, _е='же никогда'же ча'яху
ви'дjьти: непоколеби'мое всему` положи` пе'тръ w=снова'нiе
на тве'рдомъ ка'мени наде'жды въ бз~jь, _е=го'же и=
благодари'мъ дарова'вшаго на'мъ сицевы^я своя^ ми'лwсти.

%<Та'же стiхи^ры ст~о'му на д~, гла'съ s~:%>

%<П%>о и='мени твоему` та'кw и= житiе` твое`,
благовjь'рный кня'же а=ле_кса'ндре: му'жествомъ бо на
земли`, и= до'брымъ правле'нiемъ, ны'нjь же на нб~си`
моли'твами помоществу'еши лю'демъ твои^мъ. тjь'мже тя` и= въ
тебjь` сла'вимаго во ст~ы'хъ свои'хъ бг~а почита'емъ.


%<Д%>о'бръ строи'тель и= до'бль во'инъ, ски'петромъ на
престо'лjь пра'вw пра'вя, и= во бра'ни _о=ру'жiемъ защища'я
лю'ди твоя^, сугу'быя че'сти сподо'бился _е=си` w\т вы'шнягw
прави'теля и= гд\са саваw'fа.

%<Б%>о'льшiя любве` никто'же и='мать w\т сея`, а='ще
кто` положи'тъ ду'шу свою` за дру'ги своя^: сицево'ю лю'ди
твоя^ возлюби'лъ _е=си`, на _о=ру'жiе вра'жiе за ня`
му'жественнw и=сходя`, бг~у w=сjьня'ющу надъ главо'ю твое'ю
въ де'нь бра'ни.

%<М%>wv"се'а и= дв~да и= про'чiихъ люде'й бж~iихъ
вождw'въ подража'я, му'жественнw во бра'нjьхъ за лю'ди твоя^
подвиза'лся _е=си`: тjь'мже и= на нб~си` съ ни'ми
побjьди'тель торжеству'еши, моля'ся w= во'инствующихъ ко
гд\су.

%<Сла'ва, гла'съ s~:%>

%<В%>есели'ся, i='жерская земле`, и= вся` рwссi'йская
страна`, варя'жское мо'ре, восплещи` рука'ми, нево` рjько`,
распространи` своя^ струи^: се' бо кня'зь тво'й и= вл\дка,
w\т и='га свjь'йскагw тя` свободи'вый, торжеству'етъ во
гра'дjь бж~iи, _е=го'же веселя'тъ рjь^чная о_у=стремл_е'нiя.

%<И= ны'нjь, гла'съ и~:%>

%<В%>е'лiе чу'до бы'сть во i=и~ли просвjьще'нiемъ w\т
гд\са _е=ди'нагw человjь'ка, глаго'лаху бо: кто` когда`
w\тве'рзе _о='чи слjьпорожде'нну; но ны'нjь то'йже
несравни'тельное чу'до на'мъ содjь'ла, _е=гда` не
_е=ди'ному, но всему` наро'ду _о='чи къ ра'зуму w\тве'рзе,
и= си'мъ о_у=ничиже'нiе на'ше w\тя'тъ. зри'те, _о=кр_е'стныя
страны^, во _е=ди'но вся^ согласи'вшыяся, да возмо'гутъ во
тмjь` пе'рвагw невjь'жества рwссi'ю о_у=держа'ти: но са'ми
намjь'ренiе свое` забы'вше, въ протяже'нiе долговре'менныя
бра'ни вступи'ша, и= _е='же всjь'ми _о='бразы w\твраща'ху,
къ сему` са'ми да'ша поwщре'нiе. сицевы^я су'ть судьбы^
бж~iя: совjь'ты _е=гw` не су'ть jа='кw совjь'ты
человjь'ч_ескiя, возвыша'етъ и= низверга'етъ и=`хже
благоволи'тъ. ны'нjь сбы'шася реч_е'нiя
а=п\сльская: бу'ее бж~iе прему'дрjье человjь^къ _е='сть, и=
немощно'е бж~iе крjьпча'е человjь^къ _е='сть: и='бо
немощны^я и= о_у=ничиж_е'нныя и=збра` бг~ъ, да посрами'тъ
крjь^пкая, и= не су^щая, да су^щая о_у=праздни'тъ, jа='кw да
не похва'лится вся'кая пло'ть предъ бг~омъ.

%<Та'же вхо'дъ, и= прокi'менъ дне`.%>

%<Пр\оро'чества и=са'iина чте'нiе.%>

[Глава` _кс~з] %<В%>есели'ся, i=ер\сли'ме, и=
торжеству'йте въ не'мъ вси` лю'бящiи _е=го`, ра'дуйтеся
вку'пjь: ра'дуйтеся вси`, _е=ли'цы пла'касте по не'мъ, да
сса'вше насытите'ся w\т сос_е'цъ о_у=тjьше'нiя _е=гw`, да
сса'вше насытите'ся w\т вхо'да сла'вы _е=гw`, jа='кw се`
гл~го'летъ гд\сь: Се` а='зъ совращу` въ ня` jа='кw рjьку`
ми'ра, и= jа='кw пото'къ потопля'ющь сла'ву jа=зы'кwмъ.
Дjь'ти и='хъ на ра'му воздви'гнутся, и= на колjь'ну
о_у=тjь'шатся: jа='коже кого` ма'ти _е=гw` о_у=тjьша'етъ,
та'коже и= а='зъ о_у=тjь'шу вы`, и= во i=ер\сли'мjь
о_у=тjь'шитеся, и= о_у='зрите, и= возра'дуется се'рдце
ва'ше. И= кw'сти ва'шя jа='кw трава` прозя'бнутъ, и=
позна'ется рука` гд\сня чту'щымъ и=`, и= воспрети'тъ
непокаря'ющымся. Та'кw гл~го'летъ гд\сь и=збавле'й тя`, бг~ъ
i=и~левъ.

%<Пр\оро'чества и=са'iина чте'нiе.%>

[Глава` _кс~а] %<Д%>а возра'дуется душа` моя` w= гд\сjь,
w=блече' бо мя` въ ри'зу спасе'нiя, и= _о=де'ждею весе'лiя
w=дjь'я мя`, jа='кw жениху` возложи` мнjь` вjьне'цъ, и=
jа='кw невjь'сту о_у=краси' мя красото'ю. И= jа='кw земля`
растя'щая цвjь'тъ сво'й, и= jа='кw вертогра'дъ сjь'мена
своя^ прозяба'етъ: та'кw возсiя'етъ гд\сь пра'вду, и=
ра'дость предъ всjь'ми jа=зы^ки. [Глава` _кс~в] Сiw'на ра'ди
не о_у=мо'лкну, и= i=ер\сли'ма ра'ди не попущу`, до'ндеже
о_у='бw и=зы'детъ jа='кw цвjь'тъ пра'вда моя`, спасе'нiе же
мое` jа='кw свjьща` разжже'тся. И= о_у='зрятъ jа=зы'цы
пра'вду твою`, и= вси` ца'рiе зе'мстiи сла'ву твою`: и=
нареку'тся и='менемъ твои'мъ но'вымъ, _е='же гд\сь
и=мену'етъ _е=`. И= бу'деши вjьне'цъ добро'ты въ руцjь`
гд\сни, и= дiади'ма ца'рствiя въ руцjь` бг~а твоегw`. И=
ктому` не нарече'шися w=ста'вленъ, и= земля` твоя` ктому` не
нарече'тся пуста`. Тебjь' бо нарече'тся во'ля моя`, и=
земля` твоя` вселе'нная, jа='кw благоволи'тъ гд\сь въ
тебjь`, и= земля` твоя` насели'тся. И= jа='кw живы'й ю='ноша
съ дjь'вою, та'кw поживу'тъ сы'нове твои` съ тобо'ю. И=
бу'детъ, и='мже _о='бразомъ возвесели'тся жени'хъ w=
невjь'стjь, та'кw возвесели'тся гд\сь w= тебjь`.

%<Пр\оро'чества и=са'iина чте'нiе.%>

[Глава` _кс~] %<С%>вjьти'ся, свjьти'ся, i=ер\сли'ме,
прiи'де бо тво'й свjь'тъ, и= сла'ва гд\сня на тебjь`
возсiя`. Jа='кw се` тма` покры'етъ зе'млю и= мра'къ на
jа=зы'ки: на тебjь' бо jа=ви'тся гд\сь, и= сла'ва _е=гw` на
тебjь` о_у='зрится. И= по'йдутъ ца'рiе свjь'томъ твои'мъ, и=
jа=зы'цы свjь'тлостiю восто'ка твоегw`. Возведи` _о='крестъ
_о='чи твои`, и= ви'ждь сw'бранная ча^да твоя^. Прiи'дутъ
вси` сы'нове твои` и=здале'ча и= дщ_е'ри твои` на ра'мjьхъ
во'змутся. Тогда` о_у='зриши и= возра'дуешися, и=
о_у=бои'шися, и= о_у=жа'снешися се'рдцемъ, _е=гда`
преложи'тъ на тя` бога'тство мо'ря, и= jа=зы^къ и= люде'й,
и= прiи'дутъ ти` стада` велблу^дъ, и= покры'ютъ тя`
велблу'ды мадiа'мстiи и= гефа'рстiи, вси` w\т сава`
прiи'дутъ, нося'ще тебjь` зла'то и= лiва'нъ, принесу'тъ
тебjь` и= ка'мень че'стенъ, и= спасе'нiе w\т гд\са
благовjьстя'тъ. И= вся^ _о='вцы кида^рскiя соберу'тся
тебjь`, и= _о=вни` навеw'fстiи прiи'дутъ тебjь`, и=
вознесу'тся прiя^тная на же'ртвенникъ мо'й, и= до'мъ
моли'твы моея` просла'вится. Кi'и су'ть, и=`же jа='кw
_о='блацы лета'ютъ, и= jа='кw го'лубiе со пт_енцы` свои'ми;
Со мно'ю _е='сть сiw'нъ, мене` _о='строви w=жида'ша, и=
карабли` fарсi'йстiи въ пе'рвыхъ, _е='же привести` ча^да
твоя^ и=здале'ча: и= сребро` и= зла'то и='хъ съ ни'ми, за
и='мя гд\сне ст~о'е, и= за _е='же ст~о'му i=и~леву
сла'вну бы'ти. И= сози'ждутъ сы'нове и=норо'днiи стjь'ны
твоя^, и= ца'рiе и='хъ предста'нутъ тебjь`: за гнjь'въ бо
мо'й порази'хъ тя`, и= за ми'лость мою` возлюби'хъ тя`. И=
w\тве'рзутся врата` твоя^, i=ер\сли'ме, вы'ну де'нь и=
но'щь, и= не затворя'тся, _е='же ввести` къ тебjь` си'лу
jа=зы'кwвъ, и= цари` и='хъ ведw'мыя. Jа=зы'цы бо и= ца'рiе,
и='же тебjь` не порабо'таютъ, поги'бнутъ: и= jа=зы'цы
запустjь'нiемъ запустjь'ютъ. И= сла'ва лiва'нова къ тебjь`
прiи'детъ въ кv"парi'сjь и= пе'vкjь и= ке'дрjь вку'пjь,
просла'вити мjь'сто ст~о'е мое`, и= мjь'сто но'гъ мои'хъ
просла'влю. И= по'йдутъ къ тебjь` боя'щiися, сы'нове
смири'вшихъ тя` и= прогнjь'вавшихъ тя`, и= покло'нятся
слjьда'мъ но'гъ твои'хъ вси` прогнjь'вавшiи тя`: и=
нарече'шися гра'дъ гд\сень, сiw'нъ ст~а'гw i=и~лева. За
_е='же бы'ти тебjь` w=ста'влену и= возненави'дjьну, и= не
бjь` помога'яй тебjь`, и= положу' тя въ ра'дость вjь'чную,
весе'лiе родw'мъ родw'въ. И= ссе'ши млеко` jа=зы'кwвъ, и=
бога'тство царе'й снjь'си: и= разумjь'еши, jа='кw а='зъ
гд\сь спаса'яй тя`, и= и=збавля'яй тя` бг~ъ i=и~левъ.

%<На лiтi'и стiхи^ры, гла'съ а~:%>

%<Г%>д\са си'лъ, да'вшаго на'мъ крjь'пость, дне'сь
лю'дiе просла'вимъ: се'й бо бг~ъ на'шъ, и= не вмjьни'тся
и='нъ къ нему`, се'й под\ъя'тъ на'съ, и= не возвели'чи
о_у=кори'вшыя ны`. бг~ъ сы'й мi'ра, _о=ц~ъ щедрw'тъ,
благослови` достоя'нiе свое` ми'ромъ. се'й цр~ь
ца'рствующихъ, мwv"се'емъ сохрани'вый лю'ди i=и~льт_ескiя,
и= ны'нjь петро'мъ и=зба'вивый w\т бjь'дъ рwссi'ю: тому`
всегда` сла'ву и= че'сть принесе'мъ.

%<Та'же ст~о'му, гла'съ д~:%>

%<Д%>а весели'тся дне'сь но'вый i=и~ль, w= сотво'ршемъ
_е=гw`, и= сы'нове рwссi'йстiи да возра'дуются w= кня'зjь
свое'мъ благовjь'рномъ а=ле_кса'ндрjь не'вскомъ: се' бо
ца'рскою дiади'мою вjьнча` _е=го` цр~ь ца'рствующымъ.


%<А='%>ще на'мъ и= влады'чествуеши, благовjь'рный кня'же
а=ле_кса'ндре, _о=ба'че раба` бж~iя тя` и=мену'емъ: _е=го'же
влады'чествуя на'мъ гд\са своего` и=сповjь'далъ, _е=му'же
послужи'лъ, w\т негw'же и= о_у=слы'шалъ _е=си`: благi'й
ра'бе, до'брый и= вjь'рный, вни'ди въ ра'дость гд\са
твоегw`.

%<П%>рельсти'шася фарiсе'_е глаго'люще: кто` w\т кня^зь
вjь'рова въ _о='нь; се' бо благовjь'рный кня'зь
а=ле_кса'ндръ не'вскiй вjь'рова во i=и~са распя'таго, и=
благоче'стiемъ о_у=годи` _е=му`, и= воспрiя'тъ спасе'нiе
вjь'чное.

%<В%>ои'стинну вjь'рный и= му'дрый строи'тель бы'лъ
_е=си`, а=ле_кса'ндре, _е=го'же поста'ви гд\сь надъ рабы^
свои'ми рwссi'йскими нарw'ды: блаже'нъ _е=си`, и='бо во
вре'мя кончи'ны твоея` прише'дъ къ тебjь` гд\сь, w=брjь'те
тя` до'брjь творя'ща, и= надъ всjь'мъ и=мjь'нiемъ на нб~си`
поста'ви тя`.

%<Сла'ва, гла'съ а~:%>

%<В%>озвесели'теся дне'сь, рwссi'йстiи наро'ди,
ликовству'йте нача^ла и= вла^сти: се' бо пло'ть w\т пло'ти,
и= вла'сть w\т вла'сти ва'шея, благовjь'рный кня'зь
а=ле_кса'ндръ не'вскiй лику'етъ со а='гг~лы на нб~си`, и=
всjь'хъ свои'хъ сро'дникwвъ и= власте'й, и= подъ вла'стiю
су'щихъ, на духо'вное созыва'етъ торжество`: w= всjь'хъ
мо'лится ко гд\су.

%<И= ны'нjь, гла'съ _е~:%>

%<В%>и'дjьхомъ, бж~е, сла'ву твою`, ви'дjьхомъ чудеса`
твоя^ jа=ви'вшаяся въ на'съ: о_у=жаса'ется о_у='мъ
воспомяну'ти бjь^дствiя, jа=`же всеси'льною твое'ю десни'цею
w\тврати'лъ _е=си`. не то'чiю бо си'льнiи w\твнjь`
сопроти'внiи, торжеству'юще мно'гимъ свои'мъ w=буче'нiемъ,
и= предъ прича'стники тогw'жде и=ску'сства, непобjьди^мыя
себе` вмjьня'юще: но и= вну'трь мнw'гая sла^я w=быдо'ша
на'съ, смят_е'нiя w= всеsло'бныхъ мяте'жникwвъ, мно'гое
кровопроли'тiе простира'ющихъ. подви'жеся всему`
сопроти'вное се'рдце а=вессалw'мле, не то'кмw
дjьла` _о=те'ч_еская тща'щееся w=проверга'ти, но и= здра'вiя
_е=гw` и='щущее. но не здjь` предjь'лъ w=бстоя'щихъ ны`
лю'тыхъ: возмути'ша проти'внiи _е=ще` хр\стоненави'стный
jа=зы'къ i=сма'ильтескiй. _w коли'кихъ sлы'хъ и=зба'вилъ
_е=си` на'съ, непостижи'мый въ дjь'лjьхъ твои'хъ вл\дко.
сла'ва о_у=`бо тебjь` да бу'детъ, вся^ прему'дрjь стро'ящему

%<На стiхо'внjь стiхи^ры ст~о'му, гла'съ s~:%>

%<И=%>сповjь'давшаго и='мя i=и~сово предъ человjь'ки,
и=сповjь'дуетъ тя` i=и~съ предъ _о=ц~е'мъ свои'мъ на нб~си`:
и= мы` на земли` воспjьва'емъ тя`, благовjь'рне
а=ле_кса'ндре, jа='кw моля'щагося w= душа'хъ на'шихъ.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<С%>е'рдцемъ вjь'ровалъ _е=си` въ пра'вду, о_у=сты' же
предъ мучи'телемъ и=сповjь'далъ _е=си` во спасе'нiе: о_у=`бо
jа='кw и='стинный и=сповjь'дникъ и= наслjь'дникъ, моли'ся w=
спасе'нiи ду'шъ на'шихъ.

%<Стi'хъ: Б%>лаже'нъ му'жъ боя'йся гд\са:

%<М%>у'ченикwвъ подража'тель, не о_у=боя'лся _е=си`
пострада'ти, jа='кw до'бръ во'инъ i=и~съ хр\сто'въ,
и=зволе'нiемъ бы'въ му'ченикъ. тjь'мже и= съ му'ч_еники
вjьнча'лся _е=си` w\т подвигополо'жника i=и~са.

%<Сла'ва, гла'съ в~:%>

%<П%>рiиди'те вси` рwссi'йстiи чи'ни, восхвали'те
до'браго чинонача'льника: вла^сти, му'драго строи'теля:
во'ини, прехра'браго во'ина: правосла'вiя люби'тели,
тве'рдаго и=сповjь'дника, и=зволе'нiемъ му'ченика.
повину'йтеся наста'внику ва'шему и= покаря'йтеся, и=
ви'дjьвше кончи'ну _е=гw`, подража'йте вjь'рjь _е=гw`.

%<И= ны'нjь, гла'съ з~:%>

%<П%>рiиди'те, возра'дуемся гд\севи, дади'мъ вели'чiе
бг~у на'шему, научи'вшему ру'цjь на'шя на w=полче'нiе, и=
пе'рсты на'шя воwружи'вшему на бра'нь: вjьнча'вшему же на'съ
всежела'емымъ ми'ромъ, и=спо'лнившему во благо'е намjь'ренiе
на'ше, и= си'мъ многовре'менное вражды` средостjь'нiе
разори'вшему. и= велегла'снw возопiе'мъ къ нему`: кто`
бо'гъ ве'лiй jа='кw бг~ъ на'шъ; вои'стинну _е=ди'нъ _е=си`
творя'й чудеса`.

%<По Ны'нjь w\тпуща'еши: тропа'рь, гла'съ и~:
Б%>л~гослове'нъ _е=си`, хр\сте` бж~е на'шъ: %<Два'жды.
Ст~о'му, гла'съ д~: П%>озна'й свою` бра'тiю: %<_е=ди'ножды,
пи'саны на ма'лjьй вече'рни.%>

%<По а~-й стiхоло'гiи сjьда'ленъ, ст~о'му гла'съ д~.
Подо'бенъ: Jа=%>ви'лся _е=си` дне'сь:

%<Д%>а весели'тся дне'сь но'вый i=и~ль w= сотво'ршемъ
_е=го`, и= сы'нове рwссi'йстiи да возра'дуются w= кня'зjь
свое'мъ, благовjь'рномъ а=ле_кса'ндрjь не'вскомъ: се' бо
ца'рскою дiади'мою вjьнча` _е=го` цр~ь ца'рствующымъ.

%<Сла'ва, и= ны'нjь: Подо'бенъ: О_у=%>диви'ся i=w'сифъ:

%<В%>оспо'йте, рwссi'йстiи наро'ди, воспо'йте пjь'снь
но'ву, ди^вная сотво'ршему бг~у на'шему: и='же мы'шцею
высо'кою возведе` лю'ди своя^ въ поко'й, и= по
неизрече'нныхъ и= жесто'кихъ бра'нехъ, ми'ромъ w=гради`
предjь'лы на'шя, и= проти^вныя си^лы во _е=ди'но совокупи`.
_е=му'же дади'мъ вели'чiе, jа=ви'вшему на'мъ бога'тую
ми'лость.

%<По в~-й сjьда'ленъ, гла'съ г~. Подо'бенъ: К%>расотjь`
дjь'вства:

%<Б%>лагода'рнw зове'мъ вси` хр\сто'ву о_у=го'днику,
прилjь'жнw моля'щеся: разруши` бра'нь страсте'й на'шихъ, и=
w\тжени` д_е'мwнская мечта^нiя, блаже'нне, и= моли` хр\ста`
бг~а дарова'ти на'мъ ве'лiю ми'лость.

%<Сла'ва, и= ны'нjь, гла'съ и= подо'бенъ то'йже:%>

%<Т%>ебjь` подоба'етъ пjь'снь, бж~е, въ рwссi'и, тебjь`
да возда'стся моли'тва по все'й земли` благода'рственная,
и='же наче'нъ съ на'ми и= соверши` дjь'ло, о_у=дивле'нiя и=
бл~года'рствiя досто'йное: предъ _о=кре'стными наро'ды
сла'вою и= че'стiю вjьнча'лъ _е=си` на'съ, и= вну'тр_еннiя
пресла'внw посрами` мяте'жники. да ви'дятъ и= разумjь'ютъ
вси`, jа='кw _е='сть защи'тникъ на'шъ, по на'мъ
побо'рствуяй.

%<Велича'нiе пое'тъ пе'рвый ли'къ:%>

%<В%>елича'емъ тя`, трiv"поста'сне вл\дко,
всеми'лостивнw на на'съ рабw'въ твои'хъ призрjь'вшаго, и=
ми'ромъ вожделjь'ннымъ предjь'лы на'шя w=гради'вшаго.

%<Вторы'й ли'къ, ст~о'му:%>

%<В%>елича'емъ тя`, благовjь'рный кня'же а=ле_кса'ндре,
и= чте'мъ ст~у'ю па'мять твою`: ты' бо мо'лиши w= на'съ
хр\ста` бг~а на'шего.

%<_Псало'мъ и=збра'нный.%>

%<Ли'къ а~-й: В%>оскли'кните гд\севи вся` земля`, по'йте
же и='мени _е=гw`, дади'те сла'ву хвалjь` _е=гw`.

%<Ли'къ в~-й: О_у=%>слы'шите сiя^ вси` jа=зы'цы,
внуши'те вси` живу'щiи по вселе'ннjьй.

%<Ли'къ а~-й: К%>ро'тцыи наслjь'дятъ зе'млю, и=
насладя'тся w= мно'жествjь ми'ра.

%<Ли'къ в~-й: Г%>д\си, возлюби'хъ благолjь'пiе до'му
твоегw`, и= мjь'сто селе'нiя сла'вы твоея`.

%<Ли'къ а~-й: В%>озсiя'етъ во дне'хъ _е=гw` пра'вда и=
мно'жество ми'ра, до'ндеже w\ти'мется луна`.

%<Ли'къ в~-й: О_у=%>ста` пра'веднагw поуча'тся
прему'дрости, и= я=зы'къ _е=гw` возглаго'летъ су'дъ.

%<Ли'къ а~-й: Г%>д\сь крjь'пость лю'демъ свои^мъ да'стъ,
гд\сь благослови'тъ лю'ди своя^ ми'ромъ.

%<Ли'къ в~-й: Б%>лаже'ни живу'щiи въ дому` твое'мъ, въ
вjь'ки вjькw'въ восхва'лятъ тя`.

%<По полv"еле'и сjьда'ленъ, гла'съ д~. Подо'бенъ:
О_у=%>диви'ся i=w'сифъ:

%<Д%>х~ъ ст~ы'й тя`, бл~же'нне, наста'ви _о=те'чество
твое` па'ствити на па'житехъ спаси'тельныхъ, и= хр\сто'съ
свjьти'льника тя` показа` jа='вjь. сегw` ра'ди лику'й и=
весели'ся со дерзнове'нiемъ, jа='кw сугу'быя вjьнцы` w\т
вjьнцеда'вца прiи'мь.

%<Сла'ва, и= ны'нjь, гла'съ и= подо'бенъ то'йже:%>

%<В%>оспо'йте, рwссi'йстiи наро'ди, воспо'йте пjь'снь
но'ву, ди^вная сотво'ршему бг~у на'шему: и='же
мы'шцею высо'кою возведе` лю'ди своя^ въ поко'й, и= по
неизрече'нныхъ и= жесто'кихъ бра'нехъ ми'ромъ w=гради`
предjь'лы на'шя, и= проти^вныя си^лы во _е=ди'но совокупи`.
_е=му'же дади'мъ вели'чiе, jа=ви'вшему на'мъ бога'тую
ми'лость.

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: В%>ознесо'хъ и=збра'ннаго w\т люде'й мои'хъ.
%<Стi'хъ: С%>егw` ра'ди пома'за тя`, бж~е, бг~ъ тво'й:
%<В%>ся'кое дыха'нiе: %<_Е=v\глiе i=wа'нна, зача'ло л~s.%>

%<По н~-мъ _псалмjь` стiхи'ра, гла'съ s~:%>

%<П%>рiиди'те, вси` лю'дiе, хвалу` принесе'мъ
блаже'нному, вопiю'ще си'це: ра'дуйся, пресвjь'тлый сто'лпе,
просвjьща'я на'съ чуде'съ свjьтлостьми`: ра'дуйся, ро'сный
_о='блаче, пла'мень погаша'яй страсте'й, и= w=роша'яй
вjь'рныхъ мы^сли, бж\ственный а=ле_кса'ндре.

%<Канw'нъ.%>

%<Гла'съ в~. Пjь'снь а~. I=рмо'съ:%>

%<Г%>ряди'те лю'дiе:

%<П%>jь'снь по достоя'нiю принести` тебjь`, вл\дко,
недоумjьва'емъ. кто' бо и=зрече'тъ ми'лwсти твоя^, jа=`же
jа=ви'лъ _е=си` на'мъ; ты` на'ше невjь'жество w\т сокро'вища
прему'дрости твоея` просвjьти'лъ _е=си`: ты` и= научи` со
стра'хомъ и= любо'вiю благода'рств_енная тебjь` воспjь'ти.

%<О_у=%>твержд_е'нныя въ бз~jь вара'къ и= дево'ра,
сопроти'вныхъ во'инство и=зби'вше, пjь'снь но'вую бг~у
побjьди'телю воспjь'ша: си'хъ, рwссi'е, побjь'дными
о_у=кра'шенная вjьнца'ми подража'ющая, пjь'снь побjь'дную
бг~у воскли'кни, прославля'ющи сла'ву и= си'лу _е=гw`.

%<А=%>га'рь и=ногда` и=знемо'гши w\т зно'я возопи` ко
гд\су, _е='йже а='гг~лъ и=сто'чникъ показа` воды` теку'щiя,
да пiю'щи съ ча'домъ жива` бу'детъ. и= рwссi'а, и=знемо'гши
многолjь'тнымъ трудо'мъ, возопи` ко гд\су: да'ждь ми`
и=сто'чникъ ми'ра, w\т негw'же напою` ча^да моя^, и=
воспою' тя гд\са во вjь'ки.

%<Другi'й канw'нъ ст~о'му.%>

%<Гла'съ и~. I=рмо'съ:%>

%<В%>о'ду проше'дъ:

%<Д%>осто'йными похвала'ми воспjь'ти пресла'внаго
чудотво'рца о_у='мъ и= смы'слъ да'руй ми`, хр\сте` бж~е,
jа='кw да воспою` ра'дуяся па'мять _е=гw`.

%<С%>вjьти'льниче многосвjь'тлый рwссi'йскiя земли`,
jа='коже второ'е сл~нце чуд_есы` сiя'я, всjь'хъ на'съ
помина'й, соверша'ющихъ па'мять твою`, а=ле_кса'ндре
блаже'нне.

%<Б%>г~ому'дре а=ле_кса'ндре, а='ще тя` и= напослjь'докъ
лjь'тъ бг~опросвjьще'нная рwссi'йская страна` возрасти`: но
дре'внихъ че'сти сподо'бился _е=си`, дарова'нiе чуде'съ
досто'йнw прiе'мъ.

%<З%>ако'нwвъ кромjь` _е=сте'ственныхъ, дв~о, родила`
_е=си` законода'вца бг~а, человjь'ка бы'вша: того` jа='кw
бла'га моли`, всенепоро'чная, на^ша беззакw'нiя презрjь'ти.

%<Пjь'снь г~. I=рмо'съ:%>

%<Л%>у'къ сокруши'ся си'льныхъ:

%<W=%>бнови'ся ны'нjь, но'вый i=и~лю, благода'тiю w\т
всjь'хъ бла^гъ пода'теля, и='же мы'шцею высо'кою проведе' тя
чрезъ мо'ре долголjь'тныя бра'ни, и= введе' тя въ зе'млю
благослове'нную ми'ра сегw`.

%<В%>и'дите, jа=зы'цы, и= разумjь'йте, jа='кw съ на'ми
бг~ъ, и='же въ бра'ни бы'сть, и= побора'ше по на'съ: смири'
ны пре'жде, да пресла'внjье возвели'читъ. се'й о_у='бw бг~ъ
на'шъ, w= не'мже въ ми'рjь и= бра'ни вjь'рнiи
о_у=твержда'емся.

%<В%>озведи` _о='крестъ _о='чи твои`, рwссi'е, и=
ви'ждь, се' бо распространи'шася предjь'лы твоя^,
приусугу'бишася w\т за'пада, сjь'вера и= ю='га ча^да твоя^,
и= про'мыслу вы'шнягw по бра'нjьхъ въ ми'рjь воспо'й пjь^сни
твоя^.

%<И='нъ. I=рмо'съ:%>

%<Н%>ебе'снагw кру'га:

%<С%>вjьти'льникъ свjь'та jа=ви'лся _е=си`,
а=ле_кса'ндре всеблаже'нне, неду'гwвъ глубо'кую тму`
разруша'я всегда` заре'ю свjь'тлою чуде'съ, прему'дре.

%<П%>р\сто'лу предстои'ши благода'ти со всjь'ми а='гг~лы
ра'дуяся дне'сь, и= мi'ру и=сцjьле'нiя раздава'я бога'тство,
спаси` всjь'хъ на'съ моли'твами твои'ми, блаже'нне.

%<Б%>лагочести'ваго и= вjьнцено'снаго а=ле_кса'ндра
соше'дшеся по достоя'нiю восхва'лимъ, jа='кw чуде'съ
пода'теля _о=би'льнаго, и= гд\су моля'щася w= всjь'хъ на'съ.

%<Jа='%>кw вои'стинну гд\сь воцр~и'ся въ цр\ствiе не
w\тпа'дающее, и= w=блече'ся _псало'мски и=зъ теб_е`,
бг~ома'ти, въ кра'сное бл~голjь'пiе пло'ть ст~у'ю, _е='юже
сме'рть прiя'тъ, и= разруши` _е=я` ца'рство.

%<Конда'къ ст~а'гw:%>

%<Jа='%>коже сро'дники твои` бори'съ и= глjь'бъ
jа=ви'шася тебjь` съ нб~се` въ по'мощь, подвиза'ющемуся на
ве'лгера свjь'йскаго и= во'_евъ _е=гw`: та'кw и= ты` ны'нjь,
блаже'нне а=ле_кса'ндре, прiиди` въ по'мощь твои^мъ
сро'дникwмъ, и= побори` борю'щыя ны`.

%<I='косъ:%>

%<И='%>же дре'вле навjь'тами вра'жiими расточ_е'нныя,
jа='кw _о=ре'лъ птенцы` подъ крилjь`, собира'ше лю'ди своя^,
се'й и= ны'нjь на духо'вное торжество` собира'етъ на'съ:
прiиди'те о_у=`бо, возра'дуемся гд\севи, и= просла'вимъ
просла'вльшаго сро'дника на'шего, и= влады'ку, и=
возопiи'мъ: ра'дуйся, рwссi'йская сла'во, ски'петрwвъ
держа'во, во'_евъ хра'брость, _о=ру'жiя крjь'пость, помина'й
ста'до твое`, надъ ни'мже гд\сь поста'ви тя`, и= побори`
борю'щыя ны`.

%<Сjьда'ленъ, гла'съ и~:%>

%<Jа='%>кw sвjьзда` многосвjь'тлая jа=ви'лся _е=си`,
свjь'тлагw ра'ди житiя` твоегw`, сосу'дъ ст~а'гw дх~а бы'въ:
сегw` ра'ди по мно'гихъ лjь'тjьхъ во гро'бjь
нетлjь'нны w=брjьто'шася ст~ы^я твоя^ мо'щи, w\т ни'хже
и=сточа'еши рjь'ки чуде'съ и=сцjьле'нiй вjь'рнw зову'щымъ
ти`: ра'дуйся, благовjь'рный вели'кiй кня'же а=ле_кса'ндре.

%<Сла'ва, и= ны'нjь, гла'съ то'йже.%>

%<Т%>р\оцу славосло'вимъ вjь'рнiи _е=диносу'щную:
призрjь' бо на смире'нiе на'ше, w\тя'тъ поноше'нiе во
человjь'цjьхъ, о_у=тверди` ми'лость свою` на на'съ, во
_е='же соблюсти` на'съ, и= невре'дныхъ сохрани'ти. тjь'мже
благослови'мъ бг~а на'шего.

%<Пjь'снь д~. I=рмо'съ:%>

%<В%>негда` прибли'житися лjь'тwмъ:

%<Н%>еизрече'нное и= неисповjьди'мое смотре'нiе
и=сповjь'дуемъ раби` твои`, вл\дко, благода'рными си'ми
словесы`: ничто'же бо бо'лjье за бла'гость твою` возда'ти
мо'жемъ, jа='кw w\т тмы` ко свjь'ту произве'лъ _е=си`,
то'чiю ма'лое сiе` прiими` w\т на'съ благодаре'нiе.

%<Г%>дjь` ны'нjь о_у=мышл_е'нiя и= совjь'ты ва'ши,
_о=кре'стнiи наро'ди, w\т дре'внихъ вjькw'въ во _е=ди'но
согласу'ющiися, а='ки предви'дяще и= зави'дяще бу'дущему
рwссi'и благополу'чiю, позна'нiе о_у=че'нiй и= худо'жествъ
w\твраща'ющiи; получи` ны'нjь, _е='же не хотjь'сте, и=
славосло'витъ бг~а, сiе` _е='й дарова'вшаго.

%<В%>ся` тва'рь да ра'дуется съ на'ми, да пое'тъ и='мени
гд\са вы'шнягw: содjь'ла бо чу'до въ на'съ, вся'къ о_у='мъ
преиму'щее, хи^трая преврати` намjь'р_енiя сопроти'вныхъ, и=
и='миже хотя'ху на'съ о_у=лови'ти, си'ми о_у=ловле'ни су'ть
сjьтьми`. мы' же и=зба'вльшеся всера'достнw _е=го`
велича'емъ.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя:

%<З%>аре'ю трисо'лнечныя бл~года'ти, сiя'я, свjь'тлjь
тво'й пра'здникъ творя'щихъ w=зари`, и= стра'стнагw
w=мраче'нiя де'мwнскагw и=зба'ви, а=ле_кса'ндре пресла'вне.


%<С%>вяти'телiе и= мона'си, свяще'нницы и= простi'и, и=
ста'рцы со ю='нотами, и= ве'сь во'зрастъ свjь'тлw
пред\ъигра'йте, и= па'мять блаже'ннагw въ пjь'снехъ
возвели'чите.

%<К%>ъ бж\ственному свjь'ту ны'нjь преста'вился _е=си`,
свjь'та сы'нъ возлю'бленъ бы'въ, въ ра'дости и= красотjь` съ
ли^ки а='гг~льскими ны'нjь ра'достнw лику'еши.

%<И=%>мjь'ю тя` помо'щницу и= непостыжду'ся, преч\стая
мт~и бж~iя: и=мjь'ю тя` предста'тельницу, и= вра^гъ мои'хъ
не о_у=бою'ся.

%<Пjь'снь _е~. I=рмо'съ:%>

%<Н%>о'щи преше'дшей:

%<С%>озида'й гра'ды твоя^ нw'выя, рwссi'е, о_у=твержда'й
ми'ромъ предjь'лы твоя^: гд\сь съ тобо'ю, гд\сь помо'щникъ.
да'ждь о_у=`бо сла'ву и='мени _е=гw`, пресла'внw ны'нjь
просла'вившагw тя`.

%<Н%>е тужи` ны'нjь, рwссi'е, дни^ пр_е'жнiя и= лjь^та
преш_е'дшая скw'рбная помина'ющи: _е=гда` бjь'дствiями а='ки
потрясе'ся, w\т восто'ка, ю='га и= сjь'вера смуща'емая,
вну'трь же мяте'жными несогла^сiи раздира'емая. прогна` бг~ъ
_о='блакъ печа'ли твоея`, и= свjь'томъ безсме'ртныя сла'вы
w=зари' тя.

%<Jа='%>кw взыска'ла _е=си`, рwссi'е, гд\са бг~а твоего`
въ де'нь ско'рби твоея`, сегw` ра'ди jа=ви'ся тебjь` въ
чу'дныхъ дjь'лjьхъ свои'хъ: и='же и=зба'ви тя` w\т
крjь'пкихъ ру'къ супоста^тъ твои'хъ, и= вjьне'цъ ми'ра и=
благоволе'нiя возложи` на главу` твою`.

%<В%>озвесели'теся съ на'ми, вели'цыи кня'зи
рwссi'йстiи, ви'дjьвше вiногра'дъ се'й ва'ми насажде'нный,
ка'кw бг~ъ вы'шнiй, цр~ь вjь'чный _е=го` возрасти`, и=
w=пло'томъ ми'ра вjь'чнагw w=гради`: и= съ на'ми
благода'рств_енная _е=му` воспо'йте.

%<И='нъ. I=рмо'съ:%>

%<О_у='%>тренююще вопiе'мъ ти`:

%<Jа='%>кw sвjьзда` свjь'тла jа=ви'ся непреле'стна,
плjьне'нныхъ свободи'тель, и= ни'щихъ богати'тель, и=
боля'щихъ вра'чь, це'ркве побо'рникъ, и= _о=те'чества
на'шегw о_у=твержде'нiе.

%<Jа=%>ви'ся въ рwссi'йстjьй земли` чудотво'рецъ
пресла'венъ а=ле_кса'ндръ бл~же'нный, jа='кw всесвjь'телъ
свjьти'льникъ сiя'я во все'мъ мi'рjь, и= во мра'цjь
страсте'й w=заря'я вся^.

%<Д%>осточу'дная и= пресла'вная па'мять твоя` возсiя` въ
рwссi'йстjьй земли`, блаже'нне, и= ра'достнw вjь'рныхъ
весели'тъ собо'ры.

%<W\т%>верзо'шася тебjь` дв_е'ри _е=д_е'мскiя, и=
несказа'ненъ свjь'тъ и= трисiя'ненъ возсiя`, бл~же'нне, въ
неподви'жнjьмъ цр\ствiи нб\снjьмъ, и= пра'ведныхъ весе'лiе
прiя'лъ _е=си` ра'дуяся.

%<М%>е'ртвости и= тли` и=зба'вила _е=си` человjь'чество,
_е=стество'мъ бо жизнода'вца и= бг~а безъ сjь'мене родила`
_е=си`, дв~о всенепоро'чная, на благодjья'нiе восхваля'ющихъ
тя` вjь'рнw.

%<Пjь'снь s~. I=рмо'съ:%>

%<Г%>ла'съ глагw'лъ моле'бныхъ:

%<Б%>л~же'ни вси` о_у=пова'ющiи на гд\са, jа='кw гора`
сiw'нъ не подви'жатся во вjь'къ: гд\сь бо прибjь'жище и=`мъ,
гд\сь спасе'нiе. въ де'нь, въ _о='ньже призову'тъ,
посjьти'тъ и=`хъ.

%<В%>ъ де'нь печа'ли сы'номъ гони'мый дв~дъ, возопи` ко
гд\су, и= w\т бjь'дъ и=зба'вилъ _е=го`, и= въ сiw'нjь па'ки,
w\т негw'же и=згна'нъ бы'сть, просла'ви бг~а спаса'ющаго.
прогна` сицеву'ю находя'щую ско'рбь w\т своегw` достоя'нiя
всевы'шнiй гд\сь, w\тврати'вый _о=тцегони'тельное
кровопроли'тiе: тjь'мже и= мы` ны'нjь _е=го` въ рwссi'йскомъ
сiw'нjь просла'вимъ.

%<Д%>аде` ми'ръ предjь'лwмъ твои^мъ, рwссi'е, гд\сь, да
не бу'детъ стужа'яй тебjь`, ме'чь чужды'й да не
о_у=страша'етъ тя`: вы'шнiй бо w=гради` крjь'пкою руко'ю
концы` земли` твоея`.

%<И='нъ. I=рмо'съ:%>

%<W=%>чи'сти мя`, сп~се:

%<W\т%> пречестна'гw ко'рене и=зра'слъ _е=си` вjь'твь,
пресла'вне, и= благоче'стнw на земли` пожи'лъ _е=си`, и=
прiя'телище чи'сто дх~а jа=ви'лся w=свяща'я вjь'рою
притека'ющыя ти`, бл~же'нне.

%<В%>есе'лiя дне'сь и=спо'лнися вся` рwссi'йская земля`
въ наро'читый де'нь пра'здника, пресла'внагw чудотво'рца
а=ле_кса'ндра блаже'ннагw: соблюда'етъ бо _о=те'чество свое`
вы'ну ненавjь'тно.

%<С%>ирw'тъ и= вдw'въ засту'пника, и= въ бjьда'хъ
непобори'маго помо'щника, пjь'сньми а=ле_кса'ндра
о_у=блажи'мъ сла'вяще: пра'зднующихъ бо па'мять _е=гw`
ве'селw, w\т бjь'дъ и=збавля'етъ и= скорбе'й.

%<С%>у'щiй прест~ы'й хра'мъ, бц\де, и=сто'чникъ родила`
_е=си`, всенепоро'чная, неисчерпа'емый, вл\дчце.

%<Конда'къ, гла'съ и~. Подо'бенъ: А='%>ще и= во гро'бъ:

%<О_у=%>крjьпи'вый дв~да на голiа'fа, о_у=крjьпи'лъ
_е=си` и= i=мпера'тора на'шего петра`, въ простотjь` се'рдца
служа'щаго ти`, и= w= и='мени твое'мъ подвиза'ющагося,
бл~годjья^нiя твоя^ прославля'ющаго: щедрw'ты твоя^
дарова'лъ _е=си` _е=му`, хр\сте` бж~е, ты' бо наде'жда на'ша
и= спасе'нiе, и= непобjьди'мая побjь'да.

%<I='косъ:%>

%<С%>а'мъ, гд\си, созда'лъ _е=си` прему'дрость, и=
ви'дjьлъ и= и=сче'лъ ю=`, и= и=злiя'лъ _е=си` ю=` на вся^
дjьла` твоя^ со вся'кою пло'тiю по щедро'тамъ твои'мъ, по
дая'нiю твоему` дарова'лъ _е=си`: ты` и= благочести'вjьйшаго
i=мпера'тора на'шего петра` w\т сокро'вищъ свои'хъ
о_у=мудри'вый, и='мъ рwссi'йское во'инство во бра'нехъ
прему'дрw наста'вилъ _е=си`. тjь'мже ны'нjь торже'ственными
пjь'сньми твою` прему'дрость воспjьва'емъ, и= благодари'мъ
тя`, премнw'гiя на'мъ дарова'вшаго побjь^ды.

%<Пjь'снь з~. I=рмо'съ:%>

%<В%>jьтi^и jа=ви'шася _о='троцы:

%<Jа='%>коже а=маза'и рjь'ша, _w дв~де, ми'ръ тебjь` и=
помо'щникwмъ твои^мъ: та'кw и= ны'нjь бра'вшiися съ на'ми
глаго'лютъ: ми'ръ тебjь`, благовjь'рный пе'тре, бг~ъ тво'й
помо'щникъ тебjь`. _е=му'же зове'мъ: бж~е, бл~гослове'нъ
_е=си`.

%<О_у=%>поко'и предjь'лы на'шя гд\сь си'лъ, да'вый ми'ръ
достоя'нiю своему`: входя'щiи и= и=сходя'щiи на мо'ре, безъ
стра'ха и= печа'ли коры^сти своя^ собира'йте. бг~ъ бо на'шъ
w\тя'тъ ско'рбь ра'тную, _е=му'же зове'мъ: бж~е,
бл~гослове'нъ _е=си`.

%<П%>рiиди'те, возвели'чимъ чу^дная дjьла` бж~iя, ка'кw
смире'нныхъ на'съ вознесе`, ка'кw о_у=ничиже'нныхъ
просла'ви, ка'кw побjьди'тельнымъ вjьнце'мъ о_у=вjьнча`, и=
ми'ромъ w=гради`, и= радостотво'рнw возопiи'мъ: бж~е
_о=т_е'цъ на'шихъ, бл~гослове'нъ _е=си`.

%<И='нъ. I=рмо'съ:%>

%<В%>ъ пещи` а=враа'мстiи _о='троцы:

%<Д%>не'сь це'рковь хр\сто'ва пра'зднующи
а=ле_кса'ндрово торжество`, соше'дшымся вои'стинну
и=сточа'етъ бл~года'ть, прилjь'жнw моля'щымся и= любо'вiю
пою'щымъ _е=го`.

%<В%>о всjь'хъ страна'хъ рwссi'йскихъ произы'де
вjьща'нiе, jа='кw jа=ви'ся въ ни'хъ чудотво'рецъ
пресла'венъ, и=сточа'я и=сцjьле'нiй мно'жество всjь^мъ
пою'щымъ те'плjь.

%<Ч%>удесы^ о_у='бw твои'ми jа='кw цвjь'тъ процвjь'лъ
_е=си`, блаже'нне, и= и=сцjьл_е'нiя подава'еши притека'ющымъ
въ кро'въ тво'й, му'дре и= досточу'дне.

%<W\т%> дjь'вственныхъ ложе'снъ твои'хъ вопло'щся бг~ъ,
jа=ви'ся на спасе'нiе на'ше. тjь'мже тя` мт~рь вjь'дуще,
бц\де, правовjь'рнw вопiе'мъ _е=му`: _о=т_е'цъ на'шихъ бж~е,
бл~гослове'нъ _е=си`.

%<Пjь'снь г~. I=рмо'съ:%>

%<Неизрече'нною му'дростiю: (%>с. 586)

%<Г%>д\сь крjь'пость лю'демъ свои^мъ даде`, гд\сь научи`
пе'рсты на'шя на бра'нь, и= ру'цjь на w=полче'нiе,
торже'ственными на'съ о_у=краси'въ побjь'дами, и=
благословля'етъ ны'нjь лю'ди своя^ ми'ромъ: _е=го'же
благослови'мъ и= превозно'симъ во вся^ вjь'ки.

%<_W%> непостижи'магw о_у=ма` твоегw`, вл\дко! нjь'сть
и='же сопротивоста'нетъ во'ли твое'й: и=`хже бо
пред\ъуста'вилъ _е=си` просла'вити, вся^ о_у=хищр_е'нiя на
и=`хъ соплета'_емая w\твраща'еши. чудодjь'йствiе твое` сiе`
на на'съ собы'вшееся ви'димъ, и= славосло'вяще превозно'симъ
тя` во вjь'ки.

%<Х%>отjь'сте, _о=кре'стнiи наро'ди, w\т на'съ
о_у=таи'ти и=ску'сство во'инское, мно'гw w= се'мъ
труди'стеся, но не возмого'сте. творя'й держа'ву мы'шцею
свое'ю гд\сь, низлага'яй си^льныя со престw'лъ, и= вознося'й
смир_е'нныя, w\ткры` предъ на'ми пра'вду свою`, и=з\ъяви` и=
научи` ва'ми сокрыва'_емая: _е=му'же благода'рств_енная
ны'нjь прино'симъ, и= просла'вимъ во вся^ вjь'ки.

%<И='нъ. I=рмо'съ:%>

%<Р%>у'цjь распросте'ръ данiи'лъ:

%<Т%>ебе` въ чудесjь'хъ сла'вна рwссi^йскимъ страна'мъ
показа` бг~ъ, а=ле_кса'ндре, и= о_у=краси' тя нб\сными
дара'ми: того` моли` поми'ловати всjь'хъ на'съ.

%<Jа='%>кw о_у='тро, jа='кw де'нь свjь'тлый тво'й
пра'здникъ jа=ви'ся, просвjьща'я на^ша сердца`, и= всjь'хъ
съ вjь'рою восхваля'ющихъ тя`, а=ле_кса'ндре пресла'вне.

%<Д%>е'нь торжества`, и= пра'здникъ весе'лiя наста`,
стеце'мся, вjь'рнiи, w=чи'стивше вку'пjь ду'шы и= тjьлеса`:
се' бо на'съ призыва'етъ а=ле_кса'ндръ бж\ственный.

%<_О='%>бразы нося'щи дре'вле рж\ства` твоегw`, дв~о
мт~и, пе'щь о_у='бw ю='ношей не w=пали`, та'кожде и= _о='гнь
бж\ственный о_у=тро'бы твоея`, ч\стая.

%<Пjь'снь f~.%>

%<В%>елича'й, душе` моя`, трiv"поста'снаго вл\дку,
научи'вшаго и= вразуми'вшаго, и= сохраня'ющаго во бра'ни.


%<В%>елича'й, душе` моя`, превы'шняго гд\са си'лъ,
даю'щаго крjь'пость лю'демъ свои^мъ.

%<О_у=%>диви'теся съ на'ми, _о=кр_е'стныя страны^, и=
просла'вите гд\са, смир_е'нныя сла'вою и= че'стiю
вjьнча'вшаго.

%<_W%> вл\дко непостижи'ме, держа'во, крjь'посте и=
си'ло на'ша! за вся^, jа=`же сотвори'лъ _е=си` съ на'ми,
благода'рнw воспjьва'емъ тя`.

%<I=рмо'съ:%>

%<W\т%> земноро'дныхъ кто` слы'ша таково'е:

%<В%>озведе'мъ о_у='мнiи _о='чи се'рдца на'шегw ко
всеси'льному бг~у на'шему, и= принесе'мъ моли^твы
вседу'шныя, и= мол_е'нiя прилjь^жная, jа='кw посjьти` на'съ
ми'лостiю свое'ю: jа=ви` на'мъ смир_е'ннымъ вели'кую и=
бога'тую ми'лость, _е=го'же велича'емъ.

%<Б%>л~гоутро'бiя неизслjь'димая пучи'но, вл\дко,
прославля'емъ чуд_е'сная дjьла` твоя^, jа='вльшаяся на на'съ
и= въ ро'дjь на'шемъ: w\т вjь'ка бо сокрове'нное твое` w=
на'съ смотре'нiе во дни^ сiя^ jа='вственнw показа'лъ _е=си`,
всеси'льною десни'цею твое'ю безси'льныхъ на'съ совоздви'гъ,
да благодари'мъ и= велича'емъ тя` бг~а на'шего.

%<С%>лавосло'вимъ тя` бг~а безнача'льнаго, _о=ц~а`
бл~гоутро'бнаго w= щедро'тахъ твои'хъ, вся^ sла^я w\т на'съ
w\тврати'вшаго, побjь^ды и= w=долjь^нiя на проти'вящихся
на'мъ дарова'вшаго, торже'ственными вjьнцы^ о_у=краси'вшаго,
и= во всежела'емый поко'й вве'дшаго, и= w\т всjь'хъ sлы'хъ
на'съ и=збавля'ющаго.

%<И='нъ. I=рмо'съ:%>

%<К%>а'мень нерукосjь'чный:

%<Т%>вое` свято'е преставле'нiе дне'сь свjь'тлw
пра'зднуемъ, и=спо'лни ра'дости и= весе'лiя восхваля'ющыя
тя`, а=ле_кса'ндре великоимени'те.

%<В%>е'лiй щи'тъ и= крjь'пость въ рwссi'йстjьй земли`,
а=ле_кса'ндре, w=брjь'лся _е=си`, правосла^внымъ же лю'демъ
на'шымъ похвале'нiе: и= ны'нjь мо'лимся ти`,
сохраня'й _о=те'чество твое` w\т jа=зы'ка чужда'гw.

%<Н%>езаходи'магw свjь'та луча'ми во тмjь` су'щымъ
сiя'я, сла'вне, къ просвjьще'нiю весе'лiя наста'ви ны`
пою'щыя тя`.

%<Б%>л~же'нне а=ле_кса'ндре, ка'кw тя` возмо'жемъ
воспjь'ти досто'йнw; не мо'жетъ бо я=зы'къ и=зглаго'лати
твоя^ разли^чная и=сцjьл_е'нiя, и= мнw'гая дарwва'нiя и=
чудеса`, jа=`же подава'еши наслjь'дiю твоему`.

%<Jа='%>кw о_у='тро т_е'мнымъ и= блудя'щымъ, дв~о,
возсiя` пра'вды сл~нце хр\сто'съ: _е=го'же на рука'хъ
твои'хъ носи'ла _е=си`, ч\стая.

%<Свjьти'ленъ. Подо'бенъ: Ж%>_ены` о_у=слы'шаша:

%<С%>лы'шана бы'сть въ свjь'йскихъ страна'хъ превели'кая
сла'ва твоя`, а=ле_кса'ндре, jа='кw _е=ди'нымъ
му'жественнымъ и='менемъ твои'мъ о_у=страша'хуся
сопроти'внiи: и= ны'нjь, бл~же'нне, враги` на'шя неви'димw
о_у=страша'й, w=полча'ющыяся на хр\столюби'вое твое`
во'инство.

%<Сла'ва, и= ны'нjь:%>

%<И=%>зба'вивый ны` w\т вла'сти те'мныя, и= преста'вивый
въ ца'рство любве` сн~а твоегw`, бж~е на'шъ, преведы'й w\т
тмы` невjь'дjьнiя ко свjь'ту благоразу'мiя и= сла'вы, и=
и=мени'ты сотвори'вый по все'й земли`, тебе` и= ны'нjь
про'симъ, да jа='коже сохрани'лъ и= возвы'силъ _е=си` на'съ
всеси'льною твое'ю десни'цею, то'южде защища'й, и=збавля'й
и= содержи`.

%<На Хвали'техъ стiхи^ры ст~а'гw, гла'съ и~. По\д: _W%>
пресла'внагw чудесе`!

%<_W%> пресла'внагw чудесе`! ми'ромъ w=блада'ющiй
w=ставля'етъ мi'ръ, скипетроно'сецъ рwссi'йскiй w\тлага'етъ
ски'петръ, совлачи'ся съ порфv'ры, и= гро'бною покрыва'ется
плащани'цею, вjьнча'нная глава` кня'жескую дiади'му съ себе`
низлага'етъ, вре'менное ца'рство w=ставля'етъ на земли`, w=
вjь'чномъ и=звjь'стенъ на нб~си`, и=дjь'же вjьнча'ся
ца'рскою дiади'мою.

%<_W%> ко'ль мнw'гiя враги` побjьди'лъ _е=си`,
прехра'брый во'инъ i=и~съ хр\сто'въ! ви^димыя мече'мъ и=
благоче'стiемъ, неви^димыя моли'твою, пло'ть воздержа'нiемъ,
мi'ръ w\тверже'нiемъ мi'ра, и= та'кw пресла'вный
побjьди'тель на нб~о возше'лъ _е=си`.

%<Н%>аучи'лъ _е=си` на'съ прему'дрымъ дjь'ломъ твои'мъ,
ничто'же мо'жемъ и=знести` w\т мi'ра сегw`, въ _о='ньже
ничто'же внесо'хомъ: тогw` ра'ди w=ста'вивъ вре'м_енная, и=
возжела'въ нб\сная, jа=`же и= наслjь'дивъ, и= на'мъ
_о='нjьхъ не лиши'тися мо'лимтися.

%<Сла'ва, гла'съ и~.%>

%<П%>о'двигомъ до'брымъ подвиза'лся _е=си`, тече'нiе
сконча'лъ, вjь'ру соблю'лъ, благовjь'рный кня'же
а=ле_кса'ндре, про'чее же соблюде'ся тебjь` вjьне'цъ
пра'вды, и='мже вjьнча' тя и='стинный мздовоздая'тель: того`
моли`, пребл~же'нне, вруче'нному тебjь` ста'ду, сынw'мъ
рwссi^йскимъ спасти'ся.

%<И= ны'нjь, гла'съ г~:%>

%<Т%>ебе` бг~а хва'лимъ, твоя^ бл~года^ти
и=сповjь'дуемъ, бж~е на'шъ, твоя^ щедрw'ты
благода'рственнымъ се'рдцемъ превозно'симъ: прогна'вшаго
мра'чный _о='блакъ бра'ни, и= вве'дшаго ны` во сла'дкiй
свjь'тъ вjь'чнагw ми'ра: во'инство рwссi'йское во бра'нехъ
прему'дростiю и=спо'лнившаго, и= рwссi'йскими корабля'ми
балтi'йское мо'ре о_у=краси'вшаго: гра'дъ се'й въ че'сть
а=п\сла петра` воздви'гшаго и= просла'вившаго, и= пото'комъ
сла'дости твоея` на'съ насыща'ющаго, и= благодаря'ще
вопiе'мъ: _w вл\дко всеще'дрый! о_у=крjьпи` и= о_у=тверди`
сiя^, jа=`же дарова'лъ _е=си` на'мъ, въ ро'дъ и= ро'дъ, и=
спаси` ду'шы на'шя.

%<На лiтургi'и Бл~ж_е'нны w\т канw'на пра'здника пjь'снь
г~, и= ст~а'гw пjь'снь s~, на и~. Прокi'менъ пра'здника,
гла'съ з~: Г%>д\сь крjь'пость лю'демъ свои^мъ да'стъ, гд\сь
благослови'тъ лю'ди своя^ ми'ромъ. %<Стi'хъ: П%>ринеси'те
гд\севи сы'нове бж~iи, принеси'те гд\севи сы'ны _о='вни.
%<Ст~а'гw, гла'съ з~: Ч%>естна` предъ гд\семъ сме'рть
прп\дбныхъ _е=гw`.

%<А=п\слъ въ благодаре'нiе w= ми'рjь.%>

%<Къ корi'нfянwмъ посла'нiя ст~а'гw а=п\сла па'vла
чте'нiе.%>

[Глава` а~, ст. г~] %<Б%>ра'тiе, бл~года'ть ва'мъ и=
ми'ръ w\т бг~а _о=ц~а` на'шегw и= гд\са i=и~са хр\ста`.
[_Е=фес. в~, ст. д~_i] И='же _е='сть ми'ръ на'шъ сотвори'вый
_о=боя` _е=ди'но, и= средостjь'нiе w=гра'ды разори'вый
вражду`. [а~ Кор. д~_i, с\х л~г.] И='же нjь'сть нестрое'нiя
бг~ъ, но ми'ра, jа='кw во всjь'хъ цр~квахъ ст~ы'хъ. [с\х а~]
Держи'теся о_у='бw любве`, ревну'йте же духw'внымъ. [Глава`
г~_i, ст. д~, _е~, s~, з~, и~] Любы` долготерпи'тъ,
милосе'рдствуетъ, любы` не зави'дитъ, любы` не
превозно'сится, не горди'тся, не безчи'нствуетъ, не и='щетъ
своя` си`, не раздража'ется, не мы'слитъ sла`, не ра'дуется
w= непра'вдjь, ра'дуется же w= и='стинjь: вся^ лю'битъ,
всему` вjь'ру _е='млетъ, вся^ о_у=пова'етъ, вся^ терпи'тъ:
любы` николи'же w\тпа'даетъ. [в~ Кор. г~_i, ст. а~_i]
Про'чее же бра'тiе, ра'дуйтеся, соверша'йтеся,
о_у=тjьша'йтеся, то'жде му'дрствуйте, ми'ръ и=мjь'йте: и=
бг~ъ любве` и= ми'ра бу'детъ съ ва'ми.

%<Другi'й а=п\слъ ст~о'му. зача'ло сг~_i.%>

%<_Е=v\глiе въ благодаре'нiе w= ми'рjь, w\т i=wа'нна.%>

[Глава` д~_i, ст. к~з] %<Р%>ече` гд\сь свои^мъ
о_у=ч~никw'мъ: ми'ръ w=ставля'ю ва'мъ, ми'ръ мо'й даю`
ва'мъ: не jа='коже мi'ръ дае'тъ, а='зъ даю` ва'мъ. [Глава`
г~_i, ст. л~д и= л~_е] За'повjьдь но'вую даю` ва'мъ, да
лю'бите дру'гъ дру'га: jа='коже возлюби'хъ вы`, да и= вы`
лю'бите себе`. W= се'мъ разумjь'ютъ вси`, jа='кw мои`
о_у=ч~ницы` _е=сте`, а='ще любо'вь и='мате между` собо'ю.
[Глава` _е~_i, ст. f~ и= _i~] Jа='коже возлюби' мя _о=ц~ъ,
и= а='зъ возлюби'хъ ва'съ: бу'дите въ любви` мое'й. А='ще
за'пwвjьди моя^ соблюде'те, пребу'дете въ любви` мое'й:
jа='коже а='зъ за'пwвjьди _о=ц~а` моегw` соблюдо'хъ, и=
пребыва'ю въ любви` _е=гw`. [а~_i.] Сiя^ гл~го'лахъ ва'мъ,
да ра'дость моя` въ ва'съ бу'детъ, и= ра'дость ва'ша
и=спо'лнится. [г~_i.] Бо'льши сея` любве` никто'же и='мать,
да кто` ду'шу свою` положи'тъ за дру'ги своя^. [д~_i.] Вы`
дру'зи мои` _е=сте`, а='ще творите`, _е=ли^ка а='зъ
заповjь'даю ва'мъ. [s~_i] Не вы` мене` и=збра'сте, но
а='зъ и=збра'хъ ва'съ, и= положи'хъ: да вы` и='дете и=
пло'дъ принесе'те, и= пло'дъ ва'шъ пребу'детъ: да _е=гw'же
а='ще про'сите w\т _о=ц~а` во и='мя мое`, да'стъ ва'мъ.

%<Ст~о'му, w\т матfе'а, зача'ло м~г. Прича'стенъ
пра'здника: П%>охвали`, i=ер\сли'ме, гд\са, хвали` бг~а
твоего`, сiw'не. %<Ст~а'гw: В%>ъ па'мять вjь'чную бу'детъ
пра'ведникъ: %<А=ллилу'iа, три'жды.%>

