<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<%>

%<Мjь'сяца тогw'же въ з~_i-й де'нь.%>

%<Слу'жба ст~и'телю и= чудотво'рцу _е=рмоге'ну,
патрiа'рху моско'вскому и= всея` руси`%>{<::рус>Текст сей
службы печатается по изданию:<::слав>Слу'жба ст~и'телю и=
чудотво'рцу _е=рмоге'ну. И=зда'нiе моско'вскагw больша'гw
о_у=спе'нскагw собо'ра. Москва`. Сv"нода'льная тv"погра'фiя,
#ацз~_i.}.

%<На ма'лjьй вече'рни, на Г%>д\си воззва'хъ, %<стiхи^ры
на д~, гла'съ а~-й. Подо'бенъ: П%>рехва'льнiи мч~нцы:

%<П%>рехва'льный _е=рмоге'не мч~нче, тя` ни темни'ца
потаи'ла _е='сть, но дх~а бж~iя бл~года'ть прiя'тъ тя`, и=
и=спо'лнился _е=си` дх~а ра'зума, и= вну'трь теб_е` бы'вшее
бж~iе цр\ство созерца'лъ _е=си`. хр\сту` моли'ся, дарова'ти
душа'мъ на'шымъ ми'ръ и= ве'лiю ми'лость.

%<П%>рехва'льный _е=рмоге'не мч~нче, тя` ни темни'ца
потаи'ла _е='сть: возсjь'лъ бо _е=си` та'мw, jа='кw на
престо'лjь, и= w\тверзо'шася о_у=ста` твоя^, и= вну'трь
_е=я` бы'въ, всю` ру'сь къ ратобо'рству за вjь'ру и=
_о=те'чество призва'лъ _е=си`. хр\сту` моли'ся, дарова'ти
душа'мъ на'шымъ ми'ръ и= ве'лiю ми'лость.

%<П%>рехва'льный _е=рмоге'не мч~нче, тя` ни` темни'ца
и=знури'ла _е='сть, но ве'лiя ре'вность бж~iя w=б\ъя'тъ тя`,
и= и=спо'лнился _е=си` _о=гня`, поя'сти хотя'щагw
сопроти^вныя, и= вну'трь темни'цы бы'въ, jа='кw
свjьти'льникъ пред\ъ бг~омъ сгора'лъ _е=си`. хр\сту`
моли'ся, дарова'ти душа'мъ на'шымъ ми'ръ и= ве'лiю ми'лость.

%<П%>рехва'льный _е=рмоге'не мч~нче, тя` ни земля`
потаи'ла _е='сть, но нб~о прiя'тъ тя`, и= w\тверзо'шася ти`
ра^йскiя дв_е'ри, и= вну'трь бы'въ, дре'ва живо'тнагw
наслажда'ешися. хр\сту` моли'ся, дарова'ти душа'мъ на'шымъ
ми'ръ и= ве'лiю ми'лость.

%<Сла'ва, и= ны'нjь, бг~оро'диченъ: Подо'бенъ то'йже:%>

%<Д%>не'сь сщ~енномч~нкъ _е=рмоге'нъ предстои'тъ бж~iей
мт~ри и= неви'димw за ны` мо'лится съ на'ми: засту'пнице
о_у=се'рдная, заступи`, сп~си` и= поми'луй ру'сь
правосла'вную и= сохрани` ю=` покро'вомъ твоея` бл~гости.

%<На стiхо'внjь стiхи^ры, гла'съ в~-й. Подо'бенъ:
Д%>о'ме _е=vфра'fовъ:

%<Г%>ра'де москва`, се'рдце ру'си правосла'вныя, гра'де
вели'кихъ ст~и'телей, красу'йся но'вымъ чудотво'рцемъ
_е=рмоге'номъ.

%<Стi'хъ: Ч\с%>тна` пред\ъ гд\семъ сме'рть прп\дбныхъ
_е=гw`.

%<Д%>о'ме темни'чный, до'ме ст~ы'й, въ не'мже ст~и'тель
сконча'ся, весели'ся, w=брjь'лъ бо _е=си` бл~года'ть:
престо'лъ бж~iя хра'ма.

%<Стi'хъ: В%>ъ па'мять вjь'чную бу'детъ прв\дникъ, w\т
слу'ха sла` не о_у=бои'тся.

%<Д%>о'ме сщ~е'нный, гро'бе ст~ы'й, правосла'вныхъ
сла'во, w\тве'рзися и= бу'ди и=сто'чникъ жи'зни
приснотеку'щiя.

%<Сла'ва, и= ны'нjь: Подо'бенъ то'йже:%>

%<З%>асту'пнице о_у=се'рдная, мт~и бг~а на'шегw и=
предста'тельнице ч\стая, со ст~и'телемъ моли` сн~а твоего`
w= твои'хъ рабjь'хъ.

%<Тропа'рь, гла'съ д~, пи'санъ на вели'цjьй вече'рни.
Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:



%<На вели'цjьй вече'рни, Б%>л~же'нъ му'жъ: %<а~-й
а=нтiфw'нъ.%>

%<На Г%>д\си воззва'хъ, %<стiхи^ры на и~, гла'съ г~-й.%>

%<Г%>ла'съ ст~ы'я цр~кве правосла'вныя со о_у=миле'нiемъ
любве` взыва'етъ: прiиди'те, ча^да моя^, и='миже болjь'зную.
прiиди'те къ ст~и'телю вели'кому, прiиди'те къ сщ~енномч~нку
преди'вному, прiиди'те къ мл~твеннику за ру'сь
неw\тсту'пному, припади'те и= моли'теся и=з\ъ глубины`
души`: сщ~енномч~нче _е=рмоге'не, сп~са'й и= ны'нjь, ю='же
возлюби'лъ _е=си`, ру'сь правосла'вную мл~твами твои'ми.

%<К%>то` се'й колjь^на тjьлесе` и= души` со
о_у=миле'нiемъ преклони'вый; кто` се'й на лице` свое`
пады'й; кто` се'й наде'ждею _о='чи на не'бо возводя'й и= со
о_у=пова'нiемъ нело'жнымъ ру'цjь свои` воздjьва'яй; кто`
се'й пла'чай и= рыда'яй, ты` _е=си`, сщ~енномч~нче
_е=рмоге'не, ты` _е=си`, печа'льниче земли` на'шея, преложи`
пла'чь _е=я` на ра'дость.

%<Г%>д\си, а='ще не бы'хомъ ст~а'го твоего`
сщ~енномч~нка _е=рмоге'на и=мjь'ли мл~твенника, и=
благосты'ню твою` ми'лующую на'съ, ка'кw смjь'ли, сп~се,
стоя'ти пред\ъ лице'мъ твои'мъ во грjьсjь'хъ на'шихъ да'же
до сегw` дне`, ка'кw смjь'ли бы'хомъ противуста'ти врагw'мъ
на'шымъ и= w=гради'ти вjь'ру _о=т_е'цъ на'шихъ и=
о_у=тверди'ти ца'рство правосла'вное; но о_у=слы'шалъ _е=си`
мл~тву ст~и'теля вели'кагw, _е=рмоге'на сщ~енномч~нка
преди'внагw, и= собра'лъ _е=си` под\ъ крилjь` _е=гw` ру'сь
правосла'вную, и= побjьго'ша врази` _е=я` пред\ъ лице'мъ
_е=я`. и= ны'нjь мл~твами ст~и'теля пощади` и= сп~си`
на'съ, гд\си.

%<Ж%>и'во сло'во гд\сне и= дjь'йственно: не о_у=бо'йтеся
w\т о_у=бива'ющихъ тjь'ло, души' же не могу'щихъ о_у=би'ти:
о_у=бо'йтеся же па'че могу'щагw и= ду'шу и= тjь'ло погуби'ти
въ гее'ннjь. потерпjь` душа` твоя` въ сло'во сiе`,
сщ~енномч~нче _е=рмоге'не: _е=ди'нагw бою'ся живу'щагw на
нб~сjь'хъ, ре'клъ _е=си` беззакw'ннымъ и=змjь'нникwмъ. что'
ми _е='сть заточе'нiе, сла'дость мл~твы о_у=едине'нныя. что'
ми _е='сть мра'зъ и= гла'дъ; о_у=мира'нiе жи'зни
грjьхо'вныя. что' ми _е='сть сме'рть; ра'дость w\тше'ствiя
ко хр\сту`. не бою'ся стра'ха сме'ртнагw: вся^ потерплю` за
возлюби'вшаго мене`, потерплю` и= не w\тве'ргуся, jа='кw
сп~се'нiе ру'си w\т цр~кве правосла'вныя и= w\т пома'занника
_е=я` держа'внагw. сiе` разумjь'йте и= сему` покаря'йтеся,
jа='кw съ на'ми бг~ъ свое'ю бл~года'тiю.

%<Р%>азумjь'йте jа=зы'цы и= покаря'йтеся, о_у=слы'шите
до послjь'днихъ земли`: а='ще бо па'ки возмо'жете, и= па'ки
побjьжде'ни бу'дете, не дре'млютъ бо _о='чи ст~и'теля
_е=рмоге'на на стра'жjь ру'си правосла'вныя, не
о_у=молка'ютъ о_у=ста` во всеwру'жiи и='стины, се'рдце же
бди'тъ w\т стра'жи о_у='треннiя до но'щи, о_у=пова'ющу
_е=му` на гд\са и= моля'щуся: да вознесе'тъ на ру'си цр~ковь
правосла'вную и= да о_у=крjьпи'тъ на вjь'ки страну`
рwссi'йскую.

%<П%>остиго'ша ру'сь грjьси` _е=я`, пото'цы беззако'нiя
смято'ша ю=`: приложи' бо беззако'нiе къ беззако'нiю и=
погиба'ше за беззако'нiе свое`, но w=брати'ся ко гд\су и=
сп~се'ся, ст~и'телю _е=рмоге'ну проповjь'дующу и= къ
покая'нiю зову'щу и= глаго'лющу: прiиди'те ча^да,
послу'шайте мен_е`, и=сповjь'дайте на ся` грjьхи` ва'шя и=
въ беззако'нiихъ ва'шихъ смири'теся: лю'битъ бо
гд\сь смир_е'нныя се'рдцемъ и= сокруш_е'нныя ду'хомъ
прiе'млетъ, jа='кw о_у= гд\са мл\сть и= мно'гое о_у= негw`
и=збавле'нiе.

%<С%>и'це ре'клъ _е=си`, ст~и'телю _е=рмоге'не, врагw'мъ
ца'рства правосла'внагw: та'кw вjь'рую и= та'кw
и=сповjь'дую: подоба'етъ царю` ру'си бы'ти правосла'вну, и=
w= цр~кви ст~jь'й рачи'тельну, и= w= ча'дjьхъ цр~кве
попечи'тельну, и= w= наро'дjьхъ ца'рства промысли'тельну: да
хва'лятъ гд\са вси` лю'дiе и= вси` jа=зы'цы да похва'лятъ
_е=го`, да бу'дутъ вси` _е=ди'но ста'до под\ъ ски'петромъ
держа'вы _е=гw`, и= да пою'тъ вси` _е=ди'нjьми о_у=сты^ и=
_е=ди'нjьмъ се'рдцемъ вели'кое и='мя ст~ы'я тр\оцы.

%<М%>л~твами ст~и'теля _е=рмоге'на прiя'лъ _е='сть гд\сь
покая'нiе рыда'ющихъ пред\ъ ни'мъ и= о_у=тверди'лъ _е='сть
гд\сь мл\сть свою` на боя'щихся _е=гw`: и= се`, на ру'си
правосла'внjьй ра'дуются w= гд\сjь и= веселя'тся w= дс~jь
ст~jь, си'лою хр\сто'вою хва'лятся и= сла'вою ст~ы'я цр~кве
велича'ются, лю'дiе гw'рняя му'дрствуютъ, и='щуще нб\снагw
i=ер\сли'ма, и='стина правосла'вiя наро'дwмъ
бл~говjьству'ется во сп~се'нiе всея` земли`. та'кw и='стина
гд\сня пребыва'етъ въ ро'дjь на'шемъ и= мл\сть _е=гw` на
на'съ о_у=твержда'ется.

%<Сла'ва, и= ны'нjь, бг~оро'диченъ: К%>а'кw не диви'мся:

%<Вхо'дъ. Прокi'менъ. Чт_е'нiя святи'т_ельская три`
(зри` л. рк~и):%>

%<На лiтi'и стiхи'ра хра'ма: та'же стiхи^ры _е=рмоге'на,
гла'съ а~-й, самогла'сны.%>

%<Ч%>то` сiе` _е='сть пра'зднество; что` _е='сть ве'лiй
гла'съ w=сщ~е'ннагw собо'ра; что` сiе` _е='сть
бл~гохва'льное и= кра'сное собра'нiе; сщ~е'нницы ра'дуются,
лю'дiе въ весе'лiеw=блека'ются, и= вся^
правосла'вная ру'сь торжеству'етъ, ст~и'телю _е=рмоге'ну
предлежа'щу и= всjь'хъ w\т ра'ки моще'й свои'хъ
бл~гословля'ющу и= всjь'хъ бл~года'тнw о_у=тjьша'ющу и=
та'йнw глаго'лющу: не бо'йся, ма'лое ста'до, не потопи'ти
мо'рю жите'йскому корабля` i=и~сова, не поги'бнетъ ру'сь
правосла'вная и= бг~омъ люби'мая, jа='кw бл~гоизво'ли гд\сь
да'ти на'мъ ца'рство, на ка'мени бо вjь'ры и= пра'вды
стои'мъ.

%<П%>рiиди'те, вси` вjь'рнiи, ст~и'теля _е=рмоге'на
восхва'лимъ, sвjьзду` w\т востw'къ со'лнца возсiя'вшую и=
за'падъ со'лнца правосла'вiемъ вjь'ры w=зари'вшую и= ны'нjь
sвjьзду` но'ву на сла'вныхъ нб~сjь'хъ въ со'нмjь
сщ~енномч~нкъ jа=вле'нную, въ по'мощь цр~кви и= _о=те'честву
проти'ву врагw'въ на'шихъ и= во о_у=твержде'нiе вjь'ры
_о=тц_е'въ на'шихъ: гд\си, мл~твами ст~и'теля ми'ръ тво'й
пода'ждь на'мъ и= ве'лiю мл\сть.

%<Сла'ва, гла'съ и~.%>

%<Ч%>то' тя нарече'мъ, ст~и'телю _е=рмоге'не; а='гг~ла
ли, зане` jа='кw храни'тель правосла'вныя ру'си бы'лъ
_е=си`, и=ли` а=п\сла, jа='кw невjь^рныя научи'лъ _е=си`,
мч~нка ли, jа='кw за правосла'вiе ца'рства ду'шу свою`
хр\ста` ра'ди положи'лъ _е=си`: _е=го'же моли` поми'ловати
ду'шы на'шя.

%<И= ны'нjь, бг~оро'диченъ, гла'съ то'йже.%>

%<П%>ритеце'мъ ны'нjь къ мт~ри гд\са вы'шнягw и= вку'пjь
со ст~и'телемъ _е=рмоге'номъ воспое'мъ засту'пницу
о_у=се'рдную: за всjь'хъ мо'литъ бо сн~а своего`, хр\ста`
бг~а на'шего и= всjь^мъ твори'тъ сп~сти'ся, въ держа'вный
_е=я` покро'въ прибjьга'ющымъ.

%<На стiхо'внjь стiхи^ры, гла'съ s~. Подо'бенъ:
Т%>ридне'венъ воскре'слъ _е=си`:

%<С%>т~и'телю _е=рмоге'не, мо'лимъ тя`: при'зри на ру'сь
и= посjьти` ю=` мл~твою: гд\си, да и=сче'знутъ врази` ру'си,
jа='кw ды'мъ, и= jа='кw во'скъ w\т лица` _о=гня` да
поги'бнутъ.

%<Стi'хъ: Ч\с%>тна` пред\ъ гд\семъ сме'рть прп\дбныхъ
_е=гw`.

%<М%>л~тву твою` пролiя'лъ _е=си` ко гд\су, ст~и'телю
_е=рмоге'не, и= тому` возвjьсти'лъ _е=си` печа^ли твоя^
глаго'ля: се`, а='зъ ду'шу мою` полага'ю за _о='вцы моя^.
гд\си, прiими` ю=`, jа='кw кади'ло мл~твы w= ру'си
правосла'внjьй, да пребу'детъ ст~а и= правовjь'рна во
вjь'ки.

%<Стi'хъ: С%>щ~е'нницы твои` w=блеку'тся въ пра'вду, и=
прп\дбнiи твои` возра'дуются.

%<W=%>блецы` на'съ мл~твами твои'ми, ст~и'телю _о='тче
на'шъ, и= научи` на'съ правосла'внw моли'тися: гд\си, гд\си,
сп~си` на'съ, пре'жде да'же до конца` не поги'бнемъ.

%<Сла'ва, и= ны'нjь, бг~оро'диченъ: Подо'бенъ то'йже.%>

%<С%>т~и'телю _е=рмоге'ну предстоя'щу бж~iей мт~ри и=
моля'щуся w= ру'си, припаде'мъ и= мы` ко преч\стjьй:
прест~а'я бц\де, помога'й на'мъ.

%<На бл~гослове'нiи хлjь'бwвъ тропа'рь, два'жды, и=
Б%>ц\де дв~о: %<_е=ди'ножды.%>

%<А= и=дjь'же нjь'сть всено'щнагw бдjь'нiя: на вели'цjьй
вече'рни по Н%>ы'нjь w\тпуща'еши: %<глаго'лемъ тропа'рь
_е=ди'ножды: Сла'ва, и= ны'нjь, бг~оро'диченъ воскре'сенъ.%>

%<Тропа'рь на преставле'нiе, гла'съ д~.%>

%<Р%>wссi'йскiя земли` первопресто'льниче и= неусы'пный
w= не'й къ бг~у моли'твенниче! за вjь'ру хр\сто'ву и=
па'ству твою` ду'шу свою` положи'въ, страну` на'шу w\т
нече'стiя и=зба'вилъ _е=си`. тjь'мже вопiе'мъ ти`: сп~са'й
на'съ моли'твами твои'ми, сщ~енномч~ниче _е=рмоге'не,
_о='тче на'шъ.

%<Тропа'рь на прославле'нiе, гла'съ д~.%>

%<П%>риспjь` де'нь свjь'тлагw торжества`, гра'дъ москва`
ра'дуется, и= съ ни'мъ ру'сь правосла'вная ликовству'етъ
пjь'сньми и= пjь'ньми духо'вными: дне'сь бо сщ~е'нное
торжество` въ jа=вле'нiи честны'хъ и= многоцjьле'бныхъ
моще'й ст~и'теля и= чудотво'рца _е=рмоге'на, jа='коже
со'лнце незаходи'мое возсiя` свjьтоза'рными луча'ми,
разгоня'я тьму` и=скуше'нiй же и= бjь'дъ w\т вопiю'щихъ
вjь'рнw: сп~са'й на'съ, jа='кw предста'тель на'шъ, вели'кiй
_е=рмоге'не.



%<На о_у='трени,%>

%<На Б%>г~ъ гд\сь, %<тропа'рь ст~и'теля, два'жды.
Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:

%<По а~-мъ стiхосло'вiи сjьда'льны, гла'съ д~.
Подо'бенъ: Jа=%>ви'лся _е=си`:

%<С%>трои'теля земли` на'шея во дни^ нестрое'нiя,
вjь'рнiи, соше'дшеся восхва'лимъ: jа='кw ца'рству на'шему
пу'ть правосла'внагw строи'тельства проповjь'да, и=
самозва'нныя бг~опроти'вныя вла^сти w=бличи'въ
дерзнове'ннjь, въ темни'цjь гла'домъ заму'ченъ бы'сть: и=
ны'нjь со сщ~енномч~нки живы'й, хр\сту` мо'лится, сп~сти'ся
на'мъ.

%<Сла'ва:%>

%<С%>вjь'тлую твою` па'мять дне'сь творя'ще, сп~са и=
гд\са моли'ти приле'жнw тя` мо'лимъ, сщ~енномч~нче
_е=рмоге'не, зако'нwмъ да'ти правосла'вное о_у=твержде'нiе.


%<И= ны'нjь, бг~оро'диченъ:%>

%<Т%>е'плое заступле'нiе су'щымъ въ бjьда'хъ, и=
помо'щницу на'шу, _е='юже ра'бства и=нозе'мнагw
и=зба'вихомся, бц\ду, вjь'рнiи, о_у=бл~жа'емъ.

%<По в~-мъ стiхосло'вiи сjьда'льны, то'йже гла'съ и=
подо'бенъ.%>

%<Jа=%>ви'лся _е=си` дне'сь ру'си правосла'внjьй, и=
свjь'тъ твоегw` бл~говоле'нiя зна'менася на на'съ, въ
ра'зумjь пою'щихъ тя`: прише'лъ _е=си`, и= jа=ви'лся _е=си`,
чудотво'рецъ пресла'вный.

%<Сла'ва:%>

%<П%>ритеце'мъ, вjь'рнiи, къ ра'цjь моще'й ст~и'теля
_е=рмоге'на, и= пролiе'мъ пред\ъ ни'мъ печа'ль на'шу, и=
ско'рбь на'шу пред\ъ ни'мъ возвjьсти'мъ, да w=бря'щемъ
ве'лiе о_у=тjьше'нiе: вся'къ бо вjь'руяй не w\ти'детъ то'щь.

%<И= ны'нjь:%>

%<Д%>не'сь вл\дчца мi'ра ра'дуется, зря'щи ст~и'теля
_е=рмоге'на, w\т хр\ста` вjьнча'ннаго си'лою мно'гою и=
при'снw w= правосла'внjьй ру'си моля'щася. _е=гw'же мл~твами
мт~и бг~а вы'шнягw, покры'й на'съ покро'вомъ твоея`
бл~гости.

%<По полv"еле'и сjьда'льны, гла'съ и= подо'бенъ
то'йже.%>

%<П%>рему'драго i=ера'рха восхва'лимъ, jа='кw ко'рмчаго
ру'си правосла'вныя, къ го'рнему i=ер\сли'му
путево'дствующа, и= на вся'ку пра'вду наставля'юща, и= w\т
вся'кагw sла` сп~са'юща.

%<Сла'ва:%>

%<П%>рему'драго i=ера'рха восхва'лимъ, jа='кw а='гг~ла
храни'теля ру'си правосла'вныя страну` на'шу въ
правосла'внjьй вjь'рjь о_у=твержда'юща, и= хр\ста` въ не'й
воwбража'юща.

%<О_у=%>бл~жи'мъ ч\стнjь'йшую го'рнихъ во'инствъ: та' бо
помогла` _е='сть ст~и'телю _е=рмоге'ну о_у=поко'итися въ
вjь'чныхъ w=би'телехъ, та' бо сп~се'тъ и= на'съ грjь'шныхъ.

%<По н~-мъ _псалмjь` стiхи'ра, гла'съ д~. Подо'бенъ:
Jа=%>ви'лся _е=си`:

%<П%>редста'тель теплjь'йшiй ца'рства правосла'внагw
показа'лся _е=си`, _е=рмоге'не, и= и=носла^вная о_у=ч_е'нiя
w\тверга'я со дерзнове'нiемъ, пра'вило показа'лся _е=си`
всjь^мъ правосла'вiя, w= всjь'хъ моля'ся послjьду'ющихъ
твои^мъ бж\ств_еннымъ о_у=ч_е'нiемъ и= наказа'нi_емъ.

%<Канw'нъ бц\ды, со i=рмосо'мъ на s~, гла'съ и~. В%>о'ду
проше'дъ: %<и= ст~и'теля, [_е=гw'же краегране'сiе, В%>онми`,
земле`, гла'су ст~и'теля _е=рмоге'на: ст~а'я и= бг~омъ
люби'мая ру'сь не поги'бнетъ%<] на и~, гла'съ то'йже.%>

%<Пjь'снь а~.%>

%<I=рмо'съ: П%>jь'снь возсле'мъ лю'дiе, чу'дному бг~у
на'шему, свободи'вшему i=и~ля w\т рабо'ты, пjь'снь
побjь'дную пою'ще и= вопiю'ще: пои'мъ тебjь` _е=ди'ному
вл\дцjь.

%<В%>jь'дущiи воскликнове'нiе, по'йте и= велича'йте
ст~и'теля вели'каго, и= взира'юще на кончи'ну _е=гw`,
подража'йте вjь'рjь _е=гw`.

%<_О=%>би'лiе бл~года'ти w=бита'етъ въ ра'цjь моще'й
твои'хъ, ст~и'телю _е=рмоге'не, _е=я'же ра'ди прославля'емъ
тя`, jа='кw новоявле'нна чудотво'рца, и= про'симъ
и=сцjьле'нiй.

%<Н%>ача'ло прему'дрости стра'хъ гд\снь, научи'вый и=
тя`, ст~и'телю, рабо'тати гд\севи съ тре'петомъ и=
ра'доватися пред\ъ лице'мъ _е=гw`. да'ждь и= на'мъ, по
мл~твjь твое'й, положи'ти сiе` нача'ло бл~го'е.

%<М%>нw'ги скw'рби прв\днымъ и= w\т всjь'хъ и='хъ
и=зба'витъ я=` гд\сь. по словеси` сему` бы'сть житiе` твое`,
ст~и'телю. и= се`, ны'нjь ра'дуешися на нб~сjь'хъ и=
ра'дуеши всjь'хъ чту'щихъ па'мять твою`.

%<И=%>спыта'яй свидjь^нiя бж~iя бы'лъ _е=си`, ст~и'телю:
въ зако'нjь бо хр\сто'вjь поуча'лся _е=си` де'нь и= но'щь,
и= w=правда^нiя гд\сня пра^ва су'ть: въ сел_е'нiя бо
прв\дныхъ всели' тя гд\сь.

%<З%>а'пwвjьди гд\сни w\т ю='ности возлюби'лъ _е=си` и=
преда^нiя ст~ы'хъ _о=т_е'цъ да'же до сме'рти соблю'лъ
_е=си`, ст~и'телю, и= ны'нjь съ ни'ми сопрославля'еши бг~а,
_е=го'же моли`, да сп~се'тъ тобо'ю ду'шы на'шя.

%<_Е=%>го'же возлюби'лъ _е=си` и= _е=му'же ре'вностнw
порабо'талъ _е=си`, ны'нjь съ ли'ки ст~ы'хъ воспjьва'еши и=
мо'лишися за ны`.

%<Бг~оро'диченъ:%>

%<М%>л~твеннице те'плая, засту'пнице ро'да
хр\стiа'нскагw, прiими` мwльбы` w\т на'съ, приле'жнw
призыва'ющихъ и= моля'щихся тебjь`: покры'й страну` на'шу
правосла'вную покро'вомъ твоея` бл~гости.

%<Пjь'снь г~.%>

%<I=рмо'съ: Т%>ы` _е=си` о_у=твержде'нiе притека'ющихъ
къ тебjь`, гд\си: ты` _е=си` свjь'тъ w=мраче'нныхъ, и=
пое'тъ тя` ду'хъ мо'й.

%<Л%>jь^та др_е'вняя помяну'хъ и= поучи'хся во всjь'хъ
дjь'лjьхъ твои'хъ, ст~и'телю, и= w=брjьто'хъ вjь'дjьнiе,
ка'кw жи'ти въ мi'рjь се'мъ, w\т ст~ы'хъ _о=т_е'цъ и= w\т
житi'й ст~ы'хъ вразумля'яся.

%<_Е=%>пi'скопъ му'дрый лю'демъ и= ца'рству бы'лъ
_е=си`, ст~и'телю: о_у=подо'бился _е=си` му'жу смотря'щу
лице` бытiя` ца'рства правосла'внагw въ лjь'тописехъ
дре'внихъ,jа='коже въ зерца'лjь, поуча'ющуся
прему'дрости правосла'вiя во дне'хъ дре'внихъ.

%<Г%>д\си гд\сь на'шъ, jа='кw чу'дно и='мя твое` по
все'й ру'си. гд\сь посмjье'тся врагw'мъ на'шымъ. гд\сь
засту'пникъ на'шъ. сiю` пра'вду живописа'лъ _е=си`,
ст~и'телю, поуча'я ро'ды родw'въ, jа='кw лjьтопи'сецъ
правосла'вныя ру'си.

%<Л%>ю'дiе, поучи'теся, лю'дiе, о_у=мили'теся,
вразумля'юще себе` самjь'хъ въ пjь'нiихъ и= пjь'снехъ
духо'вныхъ, и='миже просла'вилъ _е='сть ст~и'тель
_е=рмоге'нъ засту'пницу ро'да на'шегw.

%<А='%>ще не гд\сь сози'ждетъ до'мъ, всу'е труди'шася
зи'ждущiи. сiю` и='стину внуша'лъ _е=си`, ст~и'телю,
стра'ж_емъ земли` на'шея, да не w=суетя'тся помышл_е'нiи
свои'ми и= да не всу'е мяту'тся.

%<С%>щ~е'нникъ цр~кве ст~и'теля нiкола'я бы'лъ _е=си`,
_е=рмоге'не, и= возгрjьва'я да'ръ, живы'й въ тебjь`, ве'лiю
любо'вь бг~ома'тере стяжа'лъ _е=си`, _е='юже w\т сла'вы въ
сла'ву да'же до нб~се` влеко'мъ бы'лъ _е=си` и= въ
селе'нiихъ прв\дныхъ всели'лся _е=си`.

%<О_у=%>подо'бился _е=си` купцу`, многоцjь'ненъ би'серъ
w=брjь'тшу, _е=гда` i=кw'ну бг~омт~ре w\т земли` под\ъя'лъ
_е=си`, jа='кw сокро'вище бл~года'ти, ни'щыя ду'хомъ
w=богаща'ющее.

%<Бг~оро'диченъ:%>

%<С%>каза'нiе чуде'съ твои'хъ, бц\де, _е='же написа`
ст~и'тель _е=рмоге'нъ во сла'ву i=кw'ны твоея` каза'нскiя,
воздвиза'етъ всю` ру'сь правосла'вную при'снw прибjьга'ти къ
тебjь` во всjь'хъ w=бстоя'нiихъ и= приле'жнw моли'ти:
прест~а'я бц\де, помога'й на'мъ.

%<Сjьда'ленъ, гла'съ и~. Подо'бенъ: П%>рему'дрости:

%<В%>озше'дъ на высоту` нб\сную, и= бж\ственными
w\тту'ду, _о='тче, w=зари'вся сiя^нiи чуде'съ, пресвjь'телъ
вои'стину jа=ви'лся _е=си` правосла'внjьй ру'си па'стырь,
на'мъ въ напа'стехъ сы'й предста'тель непобjьди'мъ: тjь'мже
пресла'внw враги` побjьди'въ, лжу` и=носла'вiя w\тгна'лъ
_е=си`, и= ца'рство правосла'вное спа'слъ _е=си` w\т
поги'бели, _е=рмоге'не. моли` хр\ста` бг~а: грjьхw'въ
w=ставле'нiе дарова'ти чту'щымъ любо'вiю ст~у'ю па'мять
твою`.

%<Сла'ва, и= ны'нjь, бг~оро'диченъ:%>

%<С%>т~и'телю _е=рмоге'ну подража'юще, почти'мъ
пресвjь'тлую i=кw'ну бг~омт~ре, jа='кw и=сто'чникъ
неисчерпа'емый и=сцjьле'нiй, и= о_у=бл~жи'мъ мт~рь бг~а
вы'шнягw, jа='кw дв~у и= _е=ди'ну въ жена'хъ, без\ъ сjь'мене
ро'ждшую бг~а пло'тiю.

%<Пjь'снь д~.%>

%<I=рмо'съ: О_у=%>слы'шахъ, гд\си, смотре'нiя твоегw`
та'инство, разумjь'хъ дjьла` твоя^, и= просла'вихъ твое`
бж\ство`.

%<В%>озвjьсти'те во jа=зы'цjьхъ дjьла` бж~iя, jа=`же
jа=ви'лъ на'мъ _е='сть гд\сь вседержи'тель w\т i=кw'ны
своея` мт~ре, ре'клъ _е=си`, ст~и'телю: да не реку'тъ
jа=зы'цы: гд\сjь _е='сть бг~ъ и='хъ, въ него'же вjь'руютъ;
и= да заградя'тся о_у=ста` и='хъ.

%<Jа='%>та бы'сть земле'ю, но не о_у=держа'нна, i=кw'на
преч\стыя, да бу'детъ во о_у=твержде'нiе
новопросвjьщ_е'ннымъ, блужда'ющымъ же во тьмjь` невjь'дjьнiя
во w\ткрове'нiе свjь'та и='стины, jа='коже му'дрствуетъ w=
се'мъ ст~и'тель _е=рмоге'нъ.

%<Т%>ы` _е=си` и=зря'дное пjь'нiе чуде'съ
пренепоро'чныя, ты` _е=си` о_у=твержде'нiе немощству'ющихъ
въ вjь'рjь, ты` _е=си` просвjьще'нiе w=мраче'нныхъ тьмо'ю
невjь'рiя, и= пое'тъ тя` ду'хъ мо'й.

%<И='%>го бл~го'е и= бре'мя ле'гкое под\ъя'лъ _е=си`,
_е=рмоге'не, _е=гда` _о='бразъ а='гг~льскiй воспрiя'лъ
_е=си`, да прiи'деши въ во'зрастъ му'жа соверше'нна.

%<Т%>ебе`, w=дjь'ющагося мл~твою, jа='кw ри'зою,
добродjь'телей подви'жника, сп~сова w=би'тель ви'дя, sjьлw`
ра'довася: гряде'тъ бо сщ~енно-а=рхiмандрi'тъ w=бнови'ти
w=би'тель и= о_у=тверди'ти бл~гоче'стiе.

%<_Е=%>рмола'ю тезоимени'тый о_у=соверши'лся _е=си`:
_е=рмоге'ну же сожи'тельствуя о_у=подо'бился _е=си`: и= се`,
jа='кw свjьти'льникъ немерца'яй, поставля'ешися на
свjь'щницjь каза'нскiя цр~кве.

%<Л%>jь'пw _е='сть прему'дрому нему^дрыя превjьща'ти,
си'льному w= гд\сjь немощны^я о_у=крjьпля'ти: лjь'пw _е='сть
святи'тельствовати _е=рмоге'ну, вся^ могу'щему w= хр\стjь`
i=и~сjь.

%<Бг~оро'диченъ:%>

%<Jа='%>кw гп\сжу` цр~и'цу и= вл\дчцу, заступа'ющу
всjь'хъ на'съ, въ держа'вный тво'й покро'въ прибjьга'ющихъ,
пое'тъ тя` ст~ы'й _е=рмоге'нъ, съ ни'мже прiими` и= на^ша
мол_е'нiя и= сп~си` ду'шы на'шя.

%<Пjь'снь _е~.%>

%<I=рмо'съ: О_у='%>тренююще вопiе'мъ ти`: гд\си, сп~си'
ны, ты' бо _е=си` бг~ъ на'шъ, ра'звjь теб_е` и=но'гw не
зна'емъ.

%<_Е=%>гда` бы'лъ _е=си` въ каза'ни, невjь'дущыя
и='стиннагw бг~а просвjьща'лъ _е=си` и= рабо'тати _е=ди'ному
бг~у науча'лъ_е=си`. сегw` ра'ди со а=п\слы
ра'дуешися, прiе'мля награ'ду бл~говjь'стника хр\сто'ва.

%<Р%>е'вностiю бж~iею по сла'вjь ди'вныхъ во ст~ы'хъ:
гу'рiа, варсоно'фiа и= ге'рмана поревнова'лъ _е=си`,
_е=рмоге'не, и= тjь'хъ мл~твами вспомоществу'емый, въ
w=би'т_ели ст~и'телей пресели'лся _е=си`, предстоя`
_е=ди'ному пастыренача'льнику, _е=го'же моли` сп~сти'ся
всjь^мъ на'мъ.

%<М%>и'луя нака'зывалъ _е=си` и= наказу'я ми'ловалъ
_е=си`, ст~и'телю, и= се'ю му'дростiю w=гражда'лъ _е=си` w\т
волкw'въ хи'щныхъ новопросвjьщ_е'нная ча^да твоя^ и= вся^
_о='вцы твоя^.

%<W=%>пло'томъ во'ли царе'вой, ревну'ющiя по
правосла'вiю ца'рства, немощны^я въ вjь'рjь w=гражда'лъ
_е=си` и= къ попече'нiю w= сп~се'нiи ца'рства во хр\стjь`
i=и~сjь царя` fео'дwра призыва'лъ _е=си`, о_у=казу'я
ца'рству сп~си'тельное преwбраже'нiе.

%<Г%>ра'дъ москва` и= съ ни'мъ вся` ру'сь пла'кася
го'рькw, самозва'нну повели'телю воцари'вшуся и= въ
нече'стiе w=бле'кшуся, ты' же _е=ди'нъ, jа='кw крjь'пкiй
побо'рникъ, сему` нече'стiю противоста'лъ _е=си` и= вjь'ру
правосла'вную со дерзнове'нiемъ и=сповjь'далъ _е=си`.

%<_Е=%>рмоге'на и=сповjь'дника, и='же не о_у=боя'ся
преще'нiя сме'ртнагw и= слове'съ жесто'кихъ w\т нечести'вагw
врага`, пjь'сньми о_у=бл~жа'емъ.

%<Н%>а него'же ра'дующеся взира'ютъ чи'ни а='гг~льстiи
и= вси` ст~i'и, тому` предстои'ши ны'нjь, _е=рмоге'не, и=
jа='кw и=сповjь'дникъ хода'тайствуеши при'снw за ру'сь
правосла'вную.

%<Бг~оро'диченъ:%>

%<А=%>да'мово воззва'нiе, пренепоро'чная дв~о, съ тобо'ю
гд\сь и= тобо'ю съ на'ми бг~ъ: разумjь'йте сiе`, jа=зы'цы,
и= покаря'йтеся.

%<Пjь'снь s~.%>

%<I=рмо'съ: Р%>и'зу мнjь` пода'ждь свjь'тлу, w=дjья'йся
свjь'томъ jа='кw ри'зою, многомл\стиве хр\сте` бж~е на'шъ.

%<С%>обо'ра w=сщ~е'ннагw и=збра'нiемъ и= повелjь'нiемъ
ца'рскимъ возше'лъ _е=си`, ст~и'телю, на престо'лъ
патрiа'ршiя вла'сти, да сп~се'ши ру'сь, напа'стьми мно'гими
w=бурева'ему.

%<В%>jь'ры нелицемjь'рныя и=сповjь'данiе непоколе'блемое
начерта'лъ _е=си`, ст~и'телю, руко'ю твое'ю и= сiю` вjь'ру
пред\ъ лице'мъ всея` цр~кве въ собо'рjь о_у=спе'нiя
преч\стыя и=сповjь'далъ _е=си`, да о_у='зритъ вся^ ру'сь
ка'мень и='стинныя вjь'ры, на не'мже сози'ждется ца'рство и=
о_у=тверди'тся въ правосла'вiи.

%<Я=%>зы'къ тво'й тро'сть кни'жника скоропи'сца, и='мже
загради'шася о_у=ста` грjь'шнича и= о_у=ста` льсти'вагw и=
о_у=смири'ся мяте'жъ нечести'выхъ.

%<Т%>ьму` лжи`, jа='же бы'сть w='крестъ престо'ла
ца'рскагw, разгоня'я сло'вомъ и='стины, и= на борьбу` съ
и=змjь'нниками правосла'вное во'инство бл~гословля'я
и=зне'слъ _е=си` на стw'гна гра'да москвы` покро'въ w\т
чудото'чныхъ моще'й цр~е'вича дими'трiа, да возвjьсти'тся
пра'вда бж~iя и= да о_у=крjьпи'тся страна` правосла'вная.

%<А='%>ще ца'рь бл~гочести'въ ре'клъ _е=си`, ст~и'телю,
и= по вjь'рjь правосла'внjьй побора'тель, бл~гослови'те w=
не'мъгд\са, и= возлюби'те _е=го`, и= въ стра'сjь
бж~iи повину'йтеся _е=му` и= покаря'йтеся.

%<Jа='%>кw дре'во при и=схо'дищихъ во'дъ бы'лъ _е=си`
о_у= престо'ла бл~года'ти, ст~и'телю, w=сjьня'я прохла'дою
о_у=тjьше'нiя и= многопло'дiемъ пра'вды царя` правосла'вныя
ру'си.

%<И=%> проповjь'дуеши, и= w=блича'еши, и= призыва'еши,
и= мо'лишися, и= моли'тися во всjь'хъ хра'мjьхъ
повелjьва'еши, ст~и'телю, w= сп~се'нiи w= о_у=мире'нiи
страны` правосла'вныя.

%<Бг~оро'диченъ:%>

%<Б%>ц\де дв~о, о_у=пова'нiе хр\стiа'нwмъ, покры'й,
соблюди`, сохрани` и= сп~си` ру'сь, прибjьга'ющу ко твоему`
заступле'нiю.

%<Конда'къ, гла'съ s~.%>

%<Т%>емни'цею и= гла'домъ и=знуря'емь, да'же до сме'рти
вjь'ренъ пребы'лъ _е=си`, бл~же'нне _е=рмоге'не, малоду'шiе
w\т серде'цъ люде'й твои'хъ w\тгоня'я и= на _о='бщiй
по'двигъ вся^ призыва'я. тjь'мже и= нечести'выхъ мяте'жъ
низложи'лъ _е=си` и= ски'птры ца'рства о_у=тверди'лъ _е=си`,
да вси` зове'мъ ти`: ра'дуйся, засту'пниче рwссi'йскiя
земли`.

%<I='косъ:%>

%<П%>рiиди'те, правосла'внiи лю'дiе, пjь'сньми
о_у=бл~жи'мъ пресвjь'тла свjьти'льника цр~кве рwссi'йскiя,
непоколеби'ма столпа` вjь'ры правосла'вныя, те'пла
мл~твенника и= предста'теля за зе'млю на'шу, крjь'пка
стоя'теля проти'ву врагw'въ, стро'гаго w=бличи'теля на
преда'телей и= разори'телей правосла'внагw ца'рства,
до'браго па'стыря, ду'шу свою` за _о='вцы своя^ положи'вша
и=сегw` ра'ди вjьнце'мъ сла'вы w\т гд\са
вjьнча'нна, къ нему'же припаде'мъ, вjь'рою и= любо'вiю
зову'ще си'це: ра'дуйся, вели'кiй въ i=ера'рсjьхъ
рwссi'йскихъ ст~и'телю хр\сто'въ, _о='тче на'шъ _е=рмоге'не.

%<Пjь'снь з~.%>

%<I=рмо'съ: _О='%>троцы бл~гочести'вiи въ вавv"лw'нjь
_о='бразу злато'му не поклони'шася: но посредjь` пе'щи
_о='гненныя w=роша'еми, пjь'снь воспjьва'ху, глаго'люще:
превозноси'мый _о=тц_е'въ и= на'съ бж~е, бл~гослове'нъ
_е=си`.

%<_О=%>гне'мъ лю'тыя sло'бы w=паля'ема, пе'щи
_о='гненнjьй о_у=подо'билася _е='сть правосла'вная ру'сь во
дни` разоре'нiя и= мяте'жа лю'тагw, си'лою же слове'съ
твои'хъ, ст~и'телю, w=роша'ема и= до дне'сь пое'тъ
правосла'внw: _о=тц_е'въ и= на'съ бж~е, бл~гослове'нъ
_е=си`.

%<Г%>ла'съ въ собо'рjь о_у=спе'нiя преч\стыя слы'шанъ
бы'сть: пока'йтеся w= sло'бjь ва'шей, врази` царю`
правосла'вному и= бг~ови, и='бо бг~омъ вjьнча'нъ _е='сть на
ца'рство и= бг~омъ ца'рствуетъ во о_у=твержде'нiе хр\сто'вы
пра'вды, пою'ще гд\севи: _о=тц_е'въ бж~е, бл~гослове'нъ
_е=си`.

%<_О=%>те'цъ всея` ру'си въ дни^ ско'рби и= w=бстоя'нiй
jа=ви'лся ст~и'тель бж~iй _е=рмоге'нъ: сегw` ра'ди
призыва'йте _е=го` и= по'йте съ ни'мъ и='мени всевы'шнягw:
_о=тц_е'въ и= на'съ бж~е бл~гослове'нъ _е=си`.

%<М%>оли'теся и= пости'теся и= и=змjьни'теся въ но'вагw
человjь'ка, w=дjь'яна въ добродjь'т_ели бг~олю'бiя и=
бл~гоче'стiя, да пода'стъ всjь^мъ на'мъ гд\сь ми'ръ и=
любо'вь, земли` на'шей крjь'пкое _е=дине'нiе, странjь`
побjь'ду на враги` и= w=долjь'нiе.

%<Л%>юбо'вiю къ царю` согрjьва'яйся и= ре'вностiю по
вjь'рjь па'че _о=гня` разгора'яйся, попаля'лъ _е=си`,
ст~и'телю,т_е'рнiя грjьхолюби'вагw мяте'жа,
w=бновля'я и= о_у=твержда'я w=бветша'вшее ца'рство.

%<Ю=%>нцы` ту'чнiи: самозва'нцы мяте'жнiи, ца'рiе
и=нозе'мнiи и= и=змjь^нницы нечести'вiи w=держа'ша ру'сь,
пред\ъ лице'мъ же твоея` пра'вды, ст~и'телю, и=счезо'ша
jа='кw ды'мъ w\т _о=гня`, да весели'тся правосла'вная ру'сь
w= гд\сjь и= да торжеству'етъ правосла'вiе.

%<Б%>г~ови рабw'тницы и= тебjь` помw'щницы бы'ша
ст~и'тели хр\стw'вы: фiларе'тъ рwсто'вскiй, _е=фре'мъ
каза'нскiй, fеоктi'стъ тверскi'й и= галактiw'нъ
су'здальскiй, и='миже во всю` зе'млю и=зы'де сло'во твое`,
_е=рмоге'не ст~и'телю, и= въ концы` ру'си вjьща'нiе твое`.

%<Бг~оро'диченъ:%>

%<И=`%>же въ напа'стехъ и= въ ско'рбехъ, и= въ
болjь'знехъ w=бремене'ннiи грjьхи` мно'гими, прiиди'те къ
засту'пницjь о_у=се'рднjьй, мт~ри гд\са вы'шнягw: та' бо
и=сцjьли'тъ вы` и= о_у=тjь'шитъ и= о_у=поко'итъ.

%<Пjь'снь и~.%>

%<I=рмо'съ: Б%>г~оглаго'ливiи _о='троцы въ пещи`, со
_о=гне'мъ пла'мень попира'юще, поя'ху: бл~гослови'те, дjьла`
гд\сня, гд\са.

%<М%>и'лwстыни мнw'ги твори'лъ _е=си` лю'демъ,
ст~и'телю, _е=гда` бога'тiи w=бнища'ша ми'лостiю и=
сребролю'бiя ра'ди не внима'ху _е='же помощи` неиму'щымъ:
ты' же ре'клъ _е=си` ке'ларю се'ргiевой w=би'тели
а=враа'мiю, и= жи^тницы w\тверзо'шася и= а='лчущiи
насы'тишася и= бл~гослови'ша гд\са.

%<А='%>ще и= пjь'нится жите'йское мо'ре, а='ще и=
бjьсну'ется воздвиза'емо напа'стей бу'рею, не потопи'ти
_е=му` корабля` i=и~сова: на ка'мени бо вjь'ры и= пра'вды
стои'мъ.та'кw ре'клъ _е=си`, ст~и'телю, и= бы'сть
та'кw, и= се`, торжеству'ютъ правосла'внiи и= бл~гословя'тъ
гд\са.

%<Jа='%>кw до'брый ко'рмчiй, приве'лъ _е=си`, ст~и'телю,
кора'бль рwссi'йскiя держа'вы къ ти'хой при'стани
правосла'вныя цр~кве: и= се`, страна` на'ша w=соля'ется
бл~года'тiю ст~а'гw дх~а и= бл~гословля'етъ гд\са.

%<Р%>е'клъ _е=си`, ст~и'телю, боя'щымся гд\са: не
бо'йся, ма'лое ста'до, jа='кw бл~гоизво'лилъ _е='сть _о=ц~ъ
нб\сный дарова'ти на'мъ ца'рство. та'кw вjь'ровалъ _е=си` и=
та'кw по вjь'рjь воспрiя'лъ _е=си`. и= се`, ст~а'я цр~ковь
ра'дуется w= правосла'вiи страны` на'шея и= благословля'етъ
гд\са.

%<О_у=%>ничижи'ша тя` возстаю'щiи на тя`, мета'юще
пра'хъ и= песо'къ въ лице` твое`, да w\трече'шися w\т бж~iя
пома'занника, ты' же вся^ претерпjь'лъ _е=си` пра'вды ра'ди,
бл~гословля'я гд\са.

%<С%>т~а'я и= бг~омъ люби'мая ру'сь не поги'бнетъ,
ре'клъ _е=си`, ст~и'телю, и=змjь'нникwмъ и= преда'тел_емъ и=
всjь^мъ врагw'мъ на'шымъ: всу'е тружда'етеся, а='ще не гд\сь
созида'етъ, пока'йтеся и= бл~гослови'те гд\са.

%<Н%>е вjь'даемъ, ка'кw и= нарещи` ва'съ, ре'клъ _е=си`,
ст~и'телю, мяте'жникwмъ и= и=змjь'нникwмъ: w\тступи'ли бо
_е=сте` w\т бг~а, w\тпа'ли w\т собо'рныя и= а=п\сльскiя
цр~кве, w\тступи'ли w\т бг~омъ и= ст~ы'мъ _е=ле'емъ
пома'заннагw царя`, забы'ли _е=сте` w=бjь'ты правосла'вныя
вjь'ры на'шея: стоя'ти до сме'рти за до'мъ прест~ы'я бц\ды
и= за ца'рство правосла'вное. пока'йтеся и= w=брати'теся и=
бл~гослови'те гд\са.

%<Бг~оро'диченъ:%>

%<_Е='%>же w= на'съ и=спо'лнивъ смотре'нiе бж~iе и=
jа=`же на земли` соедини'въ неб_е'снымъ, носи'ла _е=си` во
чре'вjь w\тдх~а ст~а, пренепоро'чная, и= родила`
_е=си` на'мъ всjь'хъ бг~а, _е=го'же вся^ дjьла` гд\сня
пою'тъ и= превозно'сятъ во вся^ вjь'ки.

%<Пjь'снь f~.%>

%<I=рмо'съ: В%>ои'стину бц\ду тя` и=сповjь'дуемъ,
сп~се'нiи тобо'ю, дв~о ч\стая, съ безпло'тными ли^ки тя`
велича'юще.

%<П%>реч\стjьй вл\дчцjь ввjь'рилъ _е=си`, ст~и'телю,
правосла'вное во'инство, и= стоя'ти за вjь'ру неподви'жнw
да'же до сме'рти бл~гослови'лъ _е=си`, и= боя'тися
_е=ди'нагw на нб~сjь'хъ живу'щагw научи'лъ _е=си`. сегw`
ра'ди со и=сповjь'дники правосла'вныя пра'вды ра'дуешися.

%<W=%>кая^нныя и=змjь'нники а=наfема'тствовалъ _е=си`,
правосла^внымъ же во'инwмъ и= всjь^мъ ревни'тел_емъ
правосла'внагw ца'рства мл\сть w\т гд\са бг~а и= w\т своегw`
смире'нiя бл~гослове'нiе препода'лъ _е=си`, ст~и'телю,
и='мже бы'сть побjь'да и= w=долjь'нiе на враги` и= всея`
ру'си сп~се'нiе, тебjь' же вjьне'цъ w\т бг~а, jа='кw
строи'телю ст~ы'я жи'зни.

%<Г%>ла'съ _о='гненныя ре'вности w= сп~се'нiи
_о=те'чества не вя'жется, а='ще и= заключа'ется во хра'минjь
пу'стjь, jа='кw во гро'бjь: сегw` ра'ди и= заповjь'далъ
_е=си` о_у=ченику` твоему` дiwнv'сiю и=гу'мену и= и='нокwмъ
w=би'тели ст~а'гw се'ргiа w=гласи'ти всю` ру'сь
правосла'вную, да воздви'жется сп~си'тельная бра'нь во
сла'ву ст~ы'я цр~кве и= во о_у=твержде'нiе держа'вы
рwссi'йскiя, ю='же возлюби'лъ _е=си` и= w= не'йже мо'лишися
бг~у.

%<И=%> первопресто'льникъ а=п\сльскiя цр~кве, и=
и=сповjь'дникъ правосла'вныя вjь'ры, и= вторы'й златоу'стъ
во w=бличе'нiе грjьхолюби'выхъ и= мяте'жныхъ, и=
строи'тель правосла'внагw ца'рства бы'лъ _е=си`, ст~и'телю,
и= за сiе` произволе'нiе темни'цею и= гла'домъ му'чимъ бы'лъ
_е=си` и= прiя'въ w\т бг~а неувяда'емый вjьне'цъ, съ мч~нки
весели'шися.

%<Б%>г~у на'шему тобо'ю сла'ва, тебjь' же, сщ~енномч~нче
_е=рмоге'не, довлjь'етъ ра'доватися во свjь'тjь лица` _е=гw`
и= непреста'ннw моли'тися, да не поги'бнетъ ру'сь ст~а'я, но
да бу'детъ да'же до конца` свjь'тъ во w\ткрове'нiе
jа=зы'кwмъ правосла'вныя пра'вды.

%<Н%>и'щь и= боля'й _е='смь а='зъ, ст~и'телю, и= во
смире'нiи свое'мъ припа'даю къ цjьльбоно'снjьй ра'цjь
твое'й, и=сцjьле'нiя тре'буя.

%<_Е=%>го'же возлюби'лъ _е=си`, _е=му'же ду'шу свою`
пре'далъ _е=си` и= ны'нjь предстои'ши со дерзнове'нiемъ
jа='кw мч~нкъ: моли` бг~а w= на'съ, ст~ы'й сщ~енномч~нче
_е=рмоге'не.

%<Бг~оро'диченъ:%>

%<Т%>я` и=сповjь'дуемъ, jа='кw мт~рь гд\са вы'шнягw, и=
невозвра'тну наде'жду и=му'ще на тя`, мо'лимся тебjь`
о_у=миле'нною душе'ю и= сокруше'ннымъ се'рдцемъ: всjь'мъ
пол_е'зная да'руй, и= вся^ сп~си`, бц\де дв~о, ты' бо _е=си`
бж\ственный покро'въ рабw'мъ твои^мъ.

%<Свjьти'ленъ. Подо'бенъ: Ж%>_ены`, о_у=слы'шите:

%<В%>о свjь'тjь правосла'вiя, _е=гw'же ревни'тель бы'лъ
_е=си`, ст~и'телю _е=рмоге'не, зри'мъ свjь'тъ и='стины, въ
не'мже полнота` дарова'нiй дх~а, ра'дуемся w= гд\сjь и=
велича'емъ w=зари'вшаго тя` свjь'томъ присноживо'тнымъ.


%<Сла'ва, и= ны'нjь, бг~оро'диченъ:%>

%<М%>т~рь незаходи'магw свjь'та, w=сiява'ющу ру'сь
покро'вомъ мт~рнягw заступле'нiя, пjь'сньми велича'емъ,
jа='кw свjьтлjь'йшую го'рнихъ во'инствъ.

%<На хвали'техъ стiхи^ры на s~, гла'съ з~.%>

%<С%>отвори'те въ пjь'снехъ су'дъ напи'санъ: сла'ва сiя`
бу'детъ вели'кому _е=рмоге'ну: то'й бо _е='сть правосла'вiя
ревни'тель и= всея` ру'си храни'тель, jа='кw _о=ре'лъ
птенцы` своя^ покрыва'яй.

%<Х%>вали'те бг~а во ст~jь'мъ _е=гw`: то'й бо
возвели'чилъ _е='сть _е=го` и= во всjь'хъ дjь'лjьхъ _е=гw`
w=правда'лъ _е='сть _е=го` о_у=твержде'нiемъ си'лы _е=гw`.

%<Х%>вали'те ст~а'го въ си'лjь _е=гw`: вся^ бо мо'жетъ
w= о_у=крjьпля'ющемъ i=и~сjь. хвали'те _е=го` по мно'жеству
чуде'съ _е=гw`: вся^ бо неду^жныя и=сцjьля'етъ w= и='мени
гд\снемъ.

%<Х%>вали'те ст~а'го во _псалмjь'хъ и= пjь'снехъ,
хвали'те _е=го` въ пjь'нiихъ духо'вныхъ, велича'йте сла'ву
_о=т_е'цъ на'шихъ, воспjьва'йте о_у=твержде'нiе земли`
на'шея, ра'дуйтеся w= не'мъ и= весели'теся.

%<Х%>вали'те ст~а'го въ собо'рjь w=сщ~е'нныхъ,
похвали'те _е=го`, вси` лю'дiе: то'й бо _е='сть красота`
цр~ко'вная, то'й бо _е='сть добро'та наро'дная, то'й бо
_е='сть ра'дость на'ша.

%<Х%>вали'те ст~а'го во ст~и'телехъ, похвали'те _е=го`
во ст~jь'йшихъ патрiа'рсjьхъ, о_у=бл~жи'те _е=го` во
и=сповjь'дницjьхъ и= просла'вите _е=го` во сщ~енномч~нцjьхъ.
хвали'те _е=го` во всjь'хъ дjь'лjьхъ _е=гw`.

%<Сла'ва, гла'съ то'йже.%>

%<П%>рiиди'те, о_у=бл~жи'мъ па'стыря до'браго земли`
на'шея, за вjь'ру ру'си вся^ претерпjь'вшаго, и= за
правосла'вiе ца'рства ду'шу свою` положи'вшаго, и= ны'нjь
мл\стiю бж~iею чудотво'рца, jа=вле'ннаго во о_у=твержде'нiе
вjь'ры немощству'ющихъ, и= во и=сцjьле'нiе всjь'хъ
неду'гующихъ, и= во о_у=покое'нiе w=sло'бленныхъ грjьхи`
мно'гими, да вси` возра'дуемся и= да пое'мъ _е=му`:
ра'дуйся, любы`, на'съ согрjьва'ющая. ра'дуйся, си'ло, на'съ
и=сцjьля'ющая. ра'дуйся, ра'зуме, всjь'хъ просвjьща'яй.
ра'дуйся, стра'же, правосла'вiе на'ше w=храня'яй. ра'дуйся,
ст~и'телю _е=рмоге'не.

%<И= ны'нjь, бг~оро'диченъ, гла'съ то'йже:%>

%<П%>рiиди'те восхва'лимъ прехва'льную, сла'внjьйшую
всjь'хъ земноро'дныхъ и= ч\стнjь'йшую нб\сныхъ во'инствъ
мт~рь гд\са вы'шнягw, засту'пницу о_у=се'рдную.

%<Славосло'вiе вели'кое: И= w\тпу'стъ. Дае'тся же и=
_е=ле'й бра'тiи w\т канди'ла ст~а'гw, и= ча'съ а~-й.%>

%<На лiтургi'и: Бл~ж_е'нна w\т канw'на ст~а'гw, пjь^сни
г~-я и= s~-я. Прокi'менъ, гла'съ з~. В%>озвесели'тся
прв\дникъ w= гд\сjь и= о_у=пова'етъ на него`. %<Стi'хъ:
О_у=%>слы'ши, бж~е, гла'съ мо'й. %<А=п\столъ къ _е=вре'_емъ,
зача'ло тл~_е. А=ллилу'iа, гла'съ д~: С%>щ~е'нницы твои`
w=блеку'тся въ пра'вду, и= прп\дбнiи твои` возра'дуются.
%<_Е=v\глiе i=wа'нна, зача'ло л~s. Прича'стенъ: В%>ъ па'мять
вjь'чную.

