---
вечерня:
   отпустительно:
      тропарь:
       - глас: 1
         текст: 'От мирския молвы бегающе, / безмолвия и благочестия рачители, / в тихое
            пристанище / Валаама от востока приидосте, / и в нем Евангельски Христу / добродетельми
            последовавше, / на верх совершенства востекли есте: / и ныне в торжестве премирном /
            Богозрением наслаждающиеся, / всеблаженнии отцы / Сергие и Германе, / Человеколюбца
            Бога молите, / еже спасти всех нас, // благочестно вас почитающих.'
       - глас: 4
         текст: Евангелия Христова / истиннии послушницы / явистеся, преподобнии, /
            мир и вся, яже в нем, / яко не сущая, / преобидевше любве ради Христовы, / и
            в морский остров вселистеся, / и трудолюбно в нем противу / козней невидимых
            врагов подвизастеся, / постом, бдением же / и всенощным стоянием / плоти своя
            духу / мудре повинули есте. / Сего ради от Вседержительныя десницы / достойныя
            венцы прияли есте, / и ныне Пресвятей Троице / предстояще, молитеся, / всеблаженнии
            отцы Сергие и Германе, / сохранитися в мире отечеству нашему // и спастися
            душам нашим.
      молитва: О велиции отцы наши, Христовы угодницы и теплии предстатели ко Спасу
         о душах наших, Сергие и Германе! Вы бо в недузех целители явистеся, по морю
         плавающим кормчии, и утопающим благонадежное избавление, и от всякаго смертоноснаго
         нашествия хранители, паче же от духов нечистых свобождение и всяких наветов,
         противу нас содержимых, очищение и помощь. О преблаженнии отцы и чудотворцы
         преславнии, Сергие и Германе, молитеся ко Владыце Христу о нас, грешных, яко
         да вашими молитвами сподобимся в день Судный деснаго предстояния и наслаждения
         во Царствии Божии во веки веков. Аминь.
утреня:
   канон:
      кондак:
         глас: 4
         текст: 'От мирскаго жития изшедше, / отвержением мира / Христу последовасте, /
            и достигосте великаго Нева езера, / и, в нем на острове / Валааме всельшеся, /
            равноангельное житие пожили есте, / отонудуже веселящеся прешли есте / к Небесным
            чертогом. / И ныне со Ангелы / Владычню Престолу предстояще, / поминайте нас,
            чад своих, / яже собрали есте, богомудрии, / да радостно от души вопием: /
            радуйтеся, Сергие и Германе, // отцы преблаженнии.'
