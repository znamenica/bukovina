---
вечерня:
   отпустительно:
      тропарь:
       - глас: 7
         текст: Звездо пресветлая / Церкве Христовы, / на севере просиявшая, / вся к
            Царствию / Небесному путеводящая, / учителю и апостоле / истинныя веры, / предстателю
            и заступниче гонимых, / украшение изящное / Святыя Церкве во Америце, / преподобне
            отче / Германе Аляскинский, / молися ко Господу, / Спасу нашему, // спастися душам
            нашим.
       - глас: 3
         текст: 'Преподобне отче / наш Германе, / первый светильниче, / в земли нашей просиявый, /
            приносим вси тебе / похвалы сия, / ты же, яко имея / дерзновение ко Господу, /
            буди нам / заступник и утешитель / и Церкве нашел / покровитель дивный, / да
            вси со умилением / зовем ти: радуйся, / отче наш Германе, / Аляски и всея Америки //
            преславный чудотворче.'
       - глас: 1
         текст: 'Лозу Православия / принесл еси в Америку / из России благочестивый / и,
            удобрив корень / постническими трудами / и напоив обильне / молитвенными слезами, /
            плоды принесл еси — / виноград возлюбленный, / Германе преблаженне отче наш. /
            Темже и Бог тя прослави, / яко апостола преподобнаго, / нетлением мощей / и
            благодатию чудес, / от них же почерпающе благодеяния, / восхваляем тя: / слава
            Давшему ти крепость, / слава Венчавшему тя, / слава Даровавшему тя // Америце
            светило Православия.'
      молитва: 'О предивный угодниче Божий, преподобне отче наш Германе, ты подвигом
         добрым подвизался еси во стране сей, среди суровыя природы, явил еси себе в
         малом верно во служении твоем Богу, по глаголу Его: о малем был еси верен, над
         многими поставлю тя. И ныне, егда исполнися слово сие Господне на тебе, постави
         тя Господь над всею Церковию Американскою, яко небеснаго покровителя, все мы
         взываем ти теплою молитвою: молися за Церковь нашу Святую, да сохранит ю Господь
         в чистоте и Православии, да явит ю украшение страны нашея, да оградит ю от темных
         сил вражиих, да изженет супостаты и да дарует всем чистоту веры и благочестие.
         Всем же нам испроси духа мира и любве, духа кротости и смирения, гордыни отгнание,
         от самопревозношения ограждение, болящим помощь и исцеление, скорбящим утешение,
         алчущим правды духовныя пищу небесную. Да, уличивше желаемая, обрящем праведное
         воздаяние в день Страшнаго суда и со всеми святыми воспоем и прославим Живоначальную
         Троицу, Отца Непостижимаго, Истиннаго и Единароднаго Сына и Святаго Утешителя
         Духа, во веки. Аминь.'
утреня:
   канон:
      кондак:
       - глас: 3
         текст: Свет вечный / Христа Спаса нашего / тя на путь евангельский / во Америку
            настави, / возвестити весть / о мире евангельскую. / Днесь Престолу / Славы предстоя, /
            молися о стране твоей и людех ея, / о мире всего мира // и спасении душ
            наших.
       - глас: 8
         текст: Валаама постриженник / честный, возлюбленный / Божия Матери бывый, / ревнитель
            подвигов древних, / подвижник новый, / молитву, яко копие / и щит, приемый, / страшен
            демоном / и тьме языческой ставый, / Германе преподобне, / моли Христа Бога // спасти
            души наша.
       - глас: 8
         текст: Валаама пострижник, / честный возлюбленник / Божией Матери бывый, /
            ревнитель подвигов / древних подвижников новый, / молитву, яко копие / и щит,
            приемый, / страшен демоном / и тьме язычестей ставый, / Германе преподобне, /
            моли Христа Бога // спасти души наша.
       - глас: 8
         текст: 'Взбранному Воеводе своинствовався, / в брань вступил еси / на духа злобы /
            в поле преподобия и апостольства. / и, пожав победы обоюдныя, / воздвизаеши
            нас вопити тебе: / радуйся, святе Германе, // апостоле преподобный.'
