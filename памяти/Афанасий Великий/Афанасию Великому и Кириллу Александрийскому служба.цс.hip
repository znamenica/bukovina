<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ и~_i-й де'нь.%>

%<И=`же во ст~ы'хъ, _о=т_е'цъ на'шихъ и= а=рхiеп\скопwвъ
а=ле_ксандрi'йскихъ, а=fана'сiа и= кv"рi'лла.%>

%<На Г%>д\си, воззва'хъ, %<стiхи^ры на s~, гла'съ д~.
Подо'бенъ: Jа='%>кw до'бля:

%<Г%>он_е'нiя претерпjь'лъ _е=си`, * и= бjьды^ под\ъя'лъ
_е=си`, * бг~оглаго'ливе преподо'бне а=fана'сiе, * до'ндеже
ле'сть прогна'лъ _е=си` * а='рiеву безбо'жную, * и= ста'до
твое` w\т нече'стiя спа'слъ _е=си`, * _е=диносу'щнаго
_о=ц~у` догма'тствуя, * сн~а же и= дх~а правосла'внw, *
сщ~еннодjь'йственне, всебл~же'нне.

%<Б%>листа'ньми проповjь'данiя * су'щыя во тмjь`
просвjьти'лъ _е=си`, * и= ле'сть всю` w\тгна'лъ _е=си`, *
предбjь'дствуя w= вjь'рjь тве'рдw, а=fана'сiе, * jа='кw
па'стырь и='стиненъ, * jа='кw водруже'нiе непоколеби'мо, *
пресла'вне, хр\сто'вы цр~кве: * сегw` ра'ди соше'дшеся, тя`
почита'емъ, * пjь'сненнw ра'дующеся.

%<Д%>обродjь'тели вся'цjьй w=бучи'лся _е=си` *
терпjьли'внw, бг~одухнове'нне, * и= пома'зався дх~а
пома'занiемъ ст~ы'мъ, * священнодjь'тель свяще'ннjьйшiй
jа='вjь бы'лъ _е=си`, * и= па'стырь и='стиненъ, * и= вjь'ры
побо'рникъ: * тjь'мже вся` цр~ковь * сла'витъ твою` па'мять,
свяще'ннw соверша'ющи * и= сп~са прославля'ющи.

%<И='ны стiхи^ры ст~а'гw кv"рi'лла, гла'съ и= подо'бенъ
то'йже:%>

%<W\т%> хр\сто'вы цр~кве * мы'сл_енныя во'лки,
кv"рi'лле, w\тгна'лъ _е=си` * жезло'мъ о_у=че'нiй твои'хъ, *
и= сiю` _о='крестъ w=гради'лъ _е=си` * слове'съ
о_у=твержд_е'нiи, * и= предста'вилъ _е=си` хр\сту`
недви'жиму и= непоколеби'му. * _е=го'же моли`, w\т тли` и=
бjь'дъ и=зба'вити * вjь'рою соверша'ющыя * всечестну'ю
па'мять твою`.

%<С%>iя^нiи дх~а * просвjьти'въ тво'й о_у='мъ, *
свjьтолу'чное со'лнце бы'лъ _е=си`: * jа='коже лучы`
повелjь^нiя * во вся^ концы` простира'я, * и= вjь'рныхъ
w=заря'я * и=сполне'нiе всебл~же'нне: * и= w\тгоня` тму`,
бг~оно'се, _е=ресе'й * си'лою w\т дв~ы возсiя'вшагw.

%<Б%>лагосказа'нiемъ слове'съ твои'хъ, сщ~е'ннjьйше
кv"рi'лле, * цр~ковь вся` о_у=краша'ется, * и= благоче'стнw
о_у=добря'ется * кра'сными добро'тами: * и= почита'етъ
сщ~е'ннw * твою` ст~у'ю и= бл~гознамени'тую па'мять,
сла'вне, * правосла'вныхъ похвало`, * _о=ц~_е'въ верхо'вне,
и=`же на собо'рjь * всест~ы'я побо'рниче.

%<Сла'ва, гла'съ s~. Ге'рманово:%>

%<Х%>р\сто'ва i=ера'рха воспои'мъ вси` а=fана'сiа,
jа='кw а='рiева мнjь^нiя вся^ о_у=праздни`, и= ст~ы'я тр\оцы
держа'ву во все'мъ мi'рjь jа='снw возвjьща'етъ, _е=ди'наго
бг~а въ тре'хъ ли'цjьхъ нераздjь'льна: _е=го'же и= мо'литъ
w= на'съ, вjь'рою соверша'ющихъ па'мять _е=гw`.

%<И= ны'нjь, бг~оро'диченъ, и=ли` кр\стобг~оро'диченъ.
Подо'бенъ: Т%>ридне'венъ:

%<Н%>а дре'вjь живо'тъ на'шъ, зря'щи всенепоро'чная
бц\да ви'сящъ, мт~рски рыда'ющи вопiя'ше: сн~е мо'й и= бж~е
мо'й, спаси` любо'вiю пою'щыя тя`.

%<На стiхо'внjь _о=ктw'иха. Сла'ва, гла'съ г~.
Г%>е'рманово:

%<П%>а'ки на'мъ златоте'чный нi'лъ, и= безсме'ртiя
тезоимени'тъ, лjь'тною па'мятiю прише'дъ, до'брыми
восхожде'ньми наводня'етъ златостру^йная безсме'ртiя
лiя^нiя, и= пи'щу сла'дкую плододая` высо'кимъ
бг~овjьща'нiемъ, тр\оцы нераздjь'льнjьй держа'вjь о_у=чи'тъ
покланя'тися, и= и=сточа'етъ бж\ств_енная о_у=ч_е'нiя,
вjь'рныхъ напая'етъ помышл_е'нiя, и= мо'лится w= душа'хъ
на'шихъ.

%<И= ны'нjь, бг~оро'диченъ, и=ли` кр\стобг~оро'диченъ:%>

%<_О=%>ру'жiе се'рдце твое` про'йде, преч\стая, _е=гда`
сн~а твоего` на кр\стjь` ви'дjьла _е=си`, и= вопiя'ла
_е=си`: не безча'днумя` покажи`, сн~е мо'й и= бж~е
мо'й, соблюды'й мя` по рж\ствjь` дв~у.

%<Тропа'рь, гла'съ д~:%>

%<Б%>ж~е _о=т_е'цъ на'шихъ, творя'й при'снw съ на'ми по
твое'й кро'тости, не w\тста'ви мл\сть твою` w\т на'съ: но
мл~твами и='хъ въ ми'рjь о_у=пра'ви живо'тъ на'шъ.

%<И=ли` се'й тропа'рь, гла'съ г~:%>

%<Д%>jь'лы возсiя'вше правосла'вiя, все` погаси'вше
sлосла'вiе, побjьди'телiе побjьдоно'сцы бы'сте,
бл~гоче'стiемъ вся^ w=богати'вше, цр~ковь вельми`
о_у=краси'вше, досто'йнw w=брjьто'сте хр\ста` бг~а,
да'рующаго на'мъ ве'лiю ми'лость.

%<И= ны'нjь, бг~оро'диченъ.%>



%<На о_у='трени _е=ди'нъ канw'нъ _о=ктw'иха: И= ст~ы'хъ
два`.%>

%<Канw'нъ ст~а'гw а=fана'сiа, _е=гw'же краегране'сiе:%>

%<А=%>fана'сiй хвала` правосла'вiя бы'сть. %<Творе'нiе
fеофа'ново.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи`, чудотворя'й
и=ногда` мwv"се'йскiй же'злъ, кр\стоwбра'знw порази'въ, и=
раздjьли'въ мо'ре, i=и~ля же бjьглеца`, пjьшехо'дца спасе`,
пjь'снь бг~ови воспjьва'юща.

%<А=%>fана'сiю принося` похвалу`, jа='кw добродjь'тель
бл~гохваля` къ бг~у приношу` па'че похвале'нiе, w\т негw'же
человjь'кwмъ даде'ся достохва'льно дарова'нiе добродjь'тели,
_е=я'же бы'сть w=душевле'нъ _о='бразъ и= печа'ть.

%<Б%>г~ому'дрiя бы'лъ _е=си` и=спо'лненъ, и= па'че
со'лнца а='гг~льскимъ, блаже'нне, житiе'мъ w=блиста'въ
ны'нjь, преподо'бне, превозше'лъ _е=си` похва'лъ зако'ны,
jа=`же w\т на'съ: но прiими`, _о='ч~е, а='ще и= не по
досто'инству похваля'емый.

%<Д%>остодо'лжнw о_у='бw пjь'снь плете'мъ, въ сла'внjьй
твое'й па'мяти, но лиша'ющеся велича'йшихъ, а=fана'сiе, по
досто'инству пjь'сней твои'хъ, про'симъ проще'нiе на'мъ
да'ти и= _о=би'льную благода'ть тобо'ю дх~а.

%<Ю='%>ношски плотски'хъ страсте'й и=гра'нiе
о_у=мертви'лъ _е=си`, въ ю='ности твое'й стяжа'въ му'дрость
ста'рческую и= и= бл~гостоя'нную, а=fана'сiе блаже'нне:
прему'дрости бо жела'нiемъ вся^ чу^вства о_у=пра'вилъ
_е=си`.

%<Бг~оро'диченъ:%>

%<П%>ресла^вная возглаго'лашася w= тебjь` въ ро'дjьхъ
родw'въ, бг~а сло'ва во чре'вjь вмjьсти'вшая, чиста' же
пребы'вши, бц\де мр~i'е. тjь'мже тя` вси` почита'емъ по
бз~jь предста'тельство на'ше.

%<И='нъ канw'нъ ст~а'гw кv"рi'лла, _е=гw'же
краегране'сiе:%>

%<З%>рjь'нiй кv"рi'ллъ бж\ственныхъ цjьвни'ца.
%<I=wа'нново.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кр\сто_обра'зными
мwv"се'овыма рука'ма, а=мали'кову си'лу въ пусты'ни
побjьди'лъ _е='сть.

%<W\т%> бг~а свjьтода'тельную благода'ть, кv"рi'лле,
прiе'мъ, и= свjь'телъ свjьти'льникъ jа=ви'вся, слов_е'сныя
w=блиста'лъ _е=си` на'мъ лучы` па'мятiю твое'ю: jа='кw да
досто'йнw тя` воспои'мъ.

%<И=%>спо'лнился _е=си` свjьтоявле'нiя, кv"рi'лле
му'дре, дх~а, jа='кw за'повjьдей хр\сто'выхъ храни'тель,
страсте'й w=чище'нъ, пребж\ственныя бы'лъ _е=си` вои'стинну
тр\оцы жили'ще.

%<Jа='%>кw ре'вности и= дерзнове'нiя и=спо'лненъ,
кv"рi'лле сла'вне, бг~обо'рцы вся^ нелжи'вw, я=зыкобw'лiя
w=бличи'лъ _е=си` sлочести'выхъ _е=ресе'й, правосла'вiе
защища'я.

%<Бг~оро'диченъ:%>

%<Т%>р\оцы пребж\ственныя, всеч\стая, _е=ди'наго родила`
_е=си`, и=з\ъ теб_е` пло'тiю jа='вльшася по на'мъ,
благоволе'нiемъ роди'теля и= содjь'йствiемъ дх~а всест~а'гw,
бг~оневjь'сто.

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъw=снова'вый, на ка'мени мя`,
хр\сте`, за'повjьдей твои'хъ о_у=тверди`: jа='кw нjь'сть
свя'тъ, па'че теб_е`, _е=ди'не человjьколю'бче.

%<W=%>чи'стивъ w\т вся'кiя скве'рны ду'шу же и= тjь'ло,
а=fана'сiе, хра'мъ показа'лся _е=си` досто'йнw бж\ственъ.
тjь'мже тр\оцы и=сполне'нiе почи` въ тебjь`,
священнотаи'нниче всебл~же'нне.

%<Т%>вою` ду'шу, jа='коже жела'ше, о_у=тjь'шителева
бл~года'ть, w\т страсте'й w=чище'ну w=брjь'тши, jа='вjь въ
не'й дjь^йствiя показу'етъ, и= пресвjь'тло свjьти'ло,
_о='ч~е, мi'ру тя` полага'етъ.

%<С%>вяти'тельства о_у='бw пра'вило святи'тел_емъ
показа'лся _е=си`, дjь'тельнагw же подписа'нiе житiя`,
сло'во же твое` jа='снw, видjь'нiя _о='бразъ, прему'дре,
бг~осло'вiя же твоегw` предjь'лъ о_у=че'нiя jа=ви'ся.

%<Бг~оро'диченъ:%>

%<Х%>ерувi'мwвъ и= серафi'мwвъ превы'шши показа'лася
_е=си`, бц\де: ты' бо _е=ди'на прiя'ла _е=си` невмjьсти'маго
бг~а во твое'мъ чре'вjь, нескве'рная. тjь'мже вjь'рнiи тя`
вси` пjь'сньми, ч\стая, о_у=блажа'емъ.

%<И='нъ. I=рмо'съ:%>

%<В%>есели'тся w= тебjь` цр~ковь твоя^, хр\сте`,
зову'щи: ты` моя` крjь'пость, гд\си, и= прибjь'жище, и=
о_у=твержде'нiе.

%<О_у=%>крjьпля'емь w= хр\стjь`, кw'зни лука'вагw sмi'я,
тве'рдымъ о_у=мо'мъ, кv"рi'лле, jа='кw тка'нiе паучи'нное,
расто'ргнулъ _е=си`.

%<Т%>и'ну страсте'й w\т души` w\ттря'слъ _е=си`,
кv"рi'лле, низложи'въ вся'кое помыслw'въ возноше'нiе, на
хр\ста` превознося'щееся.

%<Jа='%>кw благополу'ченъ страда'лецъ, _о='ч~е,
о_у=клони'лся _е=си` тве'рдw вся'кагw плотска'гw
сладостра'стiя, jа='кw тще'тнагw и= навjь'тнагw.

%<Бг~оро'диченъ:%>

%<С%>ло'во _о='ч~ее, пред\ъwчи'стившися, _w ч\стая!
дх~омъ, слове'снагw _е=стества` на бл~годjья^нiя родила`
_е=си`.

%<Конда'къ, гла'съ д~. Подо'бенъ: Jа=%>ви'лся _е=си`:

%<С%>вященнонача^льницы велича'йшiи благоче'стiя, и=
до'блiипобw'рницы цр~кве хр\сто'вы, вся^
соблюди'те пою'щыя: спаси`, ще'дре, вjь'рою чту'щыя тя`.

%<Сjьда'ленъ, а=fана'сiа, гла'съ г~. Подо'бенъ:
К%>расотjь` дjь'вства:

%<Jа='%>коже пред\ъwпредjьли` предвоззва'вый тя`,
безсме'ртiя ты` пред\ъwбраже'нiе бы'лъ _е=си`, jа='кw
о_у=мертви'въ благоче'стнw а='рi_ева мудрова^нiя: невреди'мь
бо бы'лъ _е=си` и='стины побо'рникъ, _о='ч~е а=fана'сiе,
правосла'вныхъ похвало`. тjь'мже тя` по до'лгу пою'ще,
соверша'емъ бж\ственную па'мять твою`.

%<Сла'ва, кv"рi'лла. Подо'бенъ: то'йже:%>

%<_Е=%>ресе'й ле'сть w=бличи'лъ _е=си`, и= правосла'вную
вjь'ру о_у=ясни'лъ _е=си`, jа='кw бг~оглаго'ливъ и=
благочести'въ, проповjь'далъ _е=си` въ мi'рjь _е=ди'но
бж\ство` въ тр\оцjь сла'вити, _е=стество'мъ _е=диносу'щное,
и= ли'цы неслiя'нное: тjь'мже и= соше'дшеся, всесла'вне
кv"рi'лле, почита'емъ па'мять твою`.

%<И= ны'нjь, бг~оро'диченъ:%>

%<Н%>едомы'сленно и= непостижи'мо _е='сть, вл\дчце
бг~ора'дованная, _е='же содjь'ланное w= тебjь` стра'шное
бж~iе та'инство, и='бо неwб\ъиме'ннаго заче'нши родила`
_е=си`, пло'тiю w=бложе'на w\т преч\стыхъ крове'й твои'хъ:
_е=го'же всегда`, ч\стая, jа='кw сн~а твоего` моли`,
спасти'ся душа'мъ на'шымъ.

%<Кр\стобг~оро'диченъ:%>

%<Н%>еискусобра'чная ч\стая и= мт~и твоя`, хр\сте`,
ви'дящи тя` ме'ртва ви'сяща на кр\стjь`, мт~рски пла'чущи
глаго'лаше: что` тебjь` воздаде` _е=вре'йскiй беззако'нный
собо'ръ и= неблагода'рный, и='же мно'гихъ и= вели'кихъ
твои'хъ, сн~е мо'й, дарw'въ наслади'выйся; пою` твое`
бж\ственное снизхожде'нiе.

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ пр\оро'комъ
а=вваку'момъ зову' ти: си'лjь твое'й сла'ва,
человjьколю'бче.

%<В%>се` тебjь` вдохну` живоно'сное дыха'нiе съ высоты`,
пе'рвjье прише'дшее бг~олjь'пнw дх~а хр\сто'ва въ го'рницjь,
и= о_у=ченики` насы'щшее, а=п\сла тя` показа`
тринадеся'таго, _о='ч~е, правосла'вную вjь'ру
проповjь'дающаго.

%<Т%>ы` бж\ственною ре'вностiю sjьлw` распаля'емь, въ
собо'рjь спосо'бствуя, и= пре'жде _е='же соверши'тися тебjь`
предсjьда'телю, въ нiке'и проповjь'дуеши _е=диносу'щное:
тjь'мже цр~кве хр\сто'съ пастыренача'льника и= о_у=чи'теля
тя` поставля'етъ.

%<В%>руче'на и=мjь'я цр~кw'вная корми^ла w\т
промышле'нiя бж~е'ственнагw, а=fана'сiе, _е=ретiкw'въ
душевр_е'дная вся^ я=зыкобw'лiя, jа='коже нjь'кая сjьки'ра
посjь'клъ _е=си`, и=скореня'я jа='коже те'рнiе, и= сjь'мя
сло'ва напая'я, му'дрjь воздjь'лалъ _е=си`.

%<W\т%> твоегw` я=зы'ка _о='гненнагw сожже'ся а='рiево
сро'дное раздjьле'нiе и= слiя'нiе саве'ллiево, jа=`же w\т
безмjь'рiя sла`, и= къ нече'стiю _е=диноче'стна, и= вся'кое
съ ни'ми хуле'нiе _е=ретi'ческое, _w а=fана'сiе!

%<Бг~оро'диченъ:%>

%<Т%>ы` вjь'рныхъ похвала` _е=си`, безневjь'стная, ты`
предста'тельница, ты` и= прибjь'жище хр\стiа'нъ, стjьна` и=
приста'нище: къ сн~у бо твоему` мольбы^ но'сиши,
всенепоро'чная, и= спаса'еши w\т бjь'дъ, вjь'рою и= любо'вiю
бц\ду ч\стую тя` зна'ющыя.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце
пра'ведное, ста` въ чи'нjь свое'мъ, досто'йнw взыва'ющи:
сла'ва си'лjь твое'й, гд\си.

%<П%>обjьди'вша стра^сти душетлjь^нныя, и= по'мысломъ
о_у=держа'вша плw'ти, бг~оно'се кv"рi'лле, ви'дjьвъ
хр\сто'съ, бж\ственныя тя` цр~кве предсjьда'теля, _о='ч~е,
поста'вилъ _е='сть.

%<Н%>аслjь'довавъ, jа='кw сн~ъ возлю'бленъ, _о=те'ческую
ма'ркову добродjь'тель, и= престо'ла бы'лъ _е=си`
прее'мникъ, бж~е'ственнагw стопа'мъ _е=v\глi'ста послjь'дуя.

%<W\т%> хр\ста` о_у='бw, jа='кw _о=вча`, о_у=па'слся
_е=си`, jа='кожепа'стырь, о_у=па'слъ _е=си`
ста'до, _о='ч~е, словесы` душепита'тельными твои'ми, jа='кw
трава'ми и= цвjьты`, _о=би'льнw напитава'я благода'ти.

%<Бг~оро'диченъ:%>

%<И=%>зъ не су'щихъ вся^ бж\ственною си'лою содjь'лавый
ражда'ется и=зъ теб_е`, бг~ома'ти, мi'ръ w=заря'я свjь'тлыми
заря'ми бж\ства`, и= бг~озна'нiя свjь'тлостiю.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго; но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Х%>р\ста` и=мjь'я глаго'люща, _о='ч~е, во _о=рга'нjь
доброгла'снjьмъ я=зы'ка твоегw`, посрами'лъ _е=си` о_у='бw
i='дwлwвъ напи'саннw _е='ресь, заблужд_е'нныя наставля'я, и=
w=браща'я ко и='стинному бг~у, а=fана'сiе.

%<Г%>уби'т_ельныя _е='р_еси вся^, _о='ч~е,
и=з\ъwбличи'лъ _е=си` словесы` и= писа'ньми, разли'чную
ле'сть и=згоня'я му'дрыми показа'ньми и=зъ вселе'нныя,
о_у=ясня'я невоспротивосло'внjь правосла'вную вjь'ру,
блаже'нне.

%<Т%>я` о_у=чи'теля вои'стинну вели'ка о_у=чи'телей
му'дрыхъ, а=fана'сiе, неле'стнw сказу'етъ, и= со а=п\слы
причте` цр~ковь хр\сто'ва, _о='ч~е, и=з\ъявля'юща
непоро'чное сло'во вjь'ры.

%<Бг~оро'диченъ:%>

%<М%>т~рнее дерзнове'нiе къ сн~у твоему` стяжа'вши,
всеч\стая, сро'днагw промышле'нiя на'шегw не пре'зри,
мо'лимся: jа='кw тя` и= _е=ди'но хр\стiа'не ко вл\дцjь
w=чище'нiе ми'лостивно предлага'емъ.

%<И='нъ. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя вjь'рою
воспjьва'ющыя тя`.

%<Н%>ы'нjь лице` хр\сто'во созерца'яй, ты` лице'мъ къ
лицу`, _w кv"рi'лле! зерца'лwмъ вои'стинну разрjь'шшымся,
соедини'лся _е=си` твои'мъ жела'нiемъ.

%<Т%>ече'нiю вои'стинну sjь'льному наводня'ющему рjь'ки,
твое`, _w кv"рi'лле! о_у=подо'бися сло'во, sлосла'вныхъ
w\твраща'я о_у=хищр_е'нiя.

%<Р%>а'внjь ме'рзское а='рiево раздjьле'нiе, _w
кv"рi'лле! скве'рное же саве'ллiево слiя'нiе и=зъ глубины`
и=зве'рглъ _е=си`.

%<С%>ловеса` богатотвw'рная, jа='кw зла'то w=ста'вилъ
_е=си`, _w кv"рi'лле! сокрw'вища же, jа='коже ка'м_енiя
честна^я твоя^, цр~кви хр\сто'вjь.

%<Бг~оро'диченъ:%>

%<Т%>я` _о=ру'жiе непобjьди'мое на враги` предлага'емъ:
тя` о_у=твержде'нiе и= наде'жду на'шегw спасе'нiя,
бг~оневjь'сто, стяжа'хомъ.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, и=
и=зъ глубины` sw'лъ возведи`, молю'ся: къ тебjь' бо
возопи'хъ, и= о_у=слы'ши мя`, бж~е спасе'нiя моегw`.

%<Ч%>ужда'гw сjь'мене сjь'ятель jа=ви'вся а=поллiна'рiй,
зе'мнагw словесе` и= о_у=ма`, хр\сто'во вочеловjь'ченiе
крjь'пкw и=з\ъwбличи'ся w\т теб_е`, всебл~же'нне, jа='коже
несмы'сленъ и= о_у=мовре'денъ.

%<Т%>ече'нiй слове'сныхъ, и=злiя'нныхъ и=зъ о_у=сте'нъ
твои'хъ, jа='кw и=зъ и=сто'чника приснотеку'щагw благода'ти,
прп\дбне, сладча'йшыя ме'да, jа='кw w\т _о=крi'на во'ды
вjь'рнiи почерпа'емъ.

%<Д%>иви'тся вся'къ твои'мъ, _о='ч~е, влjь'поту
списа'нi_емъ му^дрымъ, любезновмjьща'я, хотя'щыя прозяба'ти
_е='р_еси прови'дя, w\твраща'_емыя w\т теб_е` пр\оро'чески.

%<Бг~оро'диченъ:%>

%<Д%>а и=зба'вимся w\т лю'тыхъ прегрjьше'нiй мольба'ми
твои'ми, бг~ороди'тельнице ч\стая: и= да получи'мъ,
всеч\стая, бж~е'ственнагw w=сiя'нiя и=зъ теб_е` неизрече'ннw
воплоще'ннагw сн~а бж~iя.

%<И='нъ. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<К%>леща'ми серафi'мъ пр\оро'ку о_у='гль, цр~кви же
хр\сто'вjь твои'ми рука'ми подае'ши, священнотаи'нниче,
_е='же w\т бж\ственнагw _о=гня` о_у='глiе w=чище'нiя.

%<_Е=%>динопредjь^льныя jа='кw сам_псw'нъ
и=ноплеме'нники не потреби'лъ _е=си`, и=норw'дныя же вся^
и=носла'вныхъ о_у=ч_е'нiя низложи'лъ _е=си`, и= держа'ву
правосла^внымъ да'лъ _е=си`, кv"рi'лле.

%<С%>обо'ру бг~оизбра'нному jа='вjь
предводи'тельствовавъ, sлоче'стiе нестw'рiево, хр\стобо'рную
де'рзость, _о='ч~е, низложи'лъ _е=си`, ре'вностiю дыха'я по
и='стиннjьй бг~ома'тери.

%<Бг~оро'диченъ:%>

%<_W%> чу'до, всjь'хъ чуде'съ новjь'йшее! jа='кw дв~а во
о_у=тро'бjь, вся'ч_еская содержа'щаго неискусому'жнw
заче'нши, не тjьсновмjьсти`.

%<Конда'къ, гла'съ в~. Подо'бенъ: К%>рове'й твои'хъ:

%<П%>равосла'вiя насади'въ о_у=ч_е'нiя, sлосла'вiя
те'рнiе и=зсjь'клъ _е=си`, о_у=мно'живъ сjь'мя вjь'ры
w=дожде'нiемъ дх~а, преподо'бне: тjь'мже тя` пое'мъ,
а=fана'сiе.

%<I='косъ:%>

%<А=%>fана'сiа же и= кv"рi'лла всепра'зднственную
па'мять пjь'сньми, вjь'рнiи, восхва'лимъ, дне'сь: сi'и бо
а='рiа льсти'ваго и= _е=vно'мiа, вку'пjь съ саве'ллiемъ, во
глубину` тjь'хъ поги'бели вложи'ша, _о=гню` вjь'чному
преда'вше ты'я сгорjь'ти, jа='кw поху'лившыя непра'веднw на
сп~сово воплоще'нiе: тjь'мже тя` пое'мъ, а=fана'сiе.

%<Пjь'снь з~. I=рмо'съ:%>

%<Б%>ж~iя снизхожде'нiя _о='гнь о_у=стыдjь'ся въ
вавv"лw'нjь и=ногда`: сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще, поя'ху:
бл~гослове'нъ _е=си`, бж~е _о=т_е'цъ на'шихъ.

%<_Е=%>диноче'стное сопресто'льное _о=ц~у` сло'во,
_е=диноро'дна же сн~а правосла'внw проповjь'давъ,
безсме'ртiя, _о='ч~е, тезоимени'те, а='бiе науча'еши дх~у
сопресто'льна и= _е=диносу'щна и= соприсносу'щна.

%<О_у=%>чи'теля тя` проповjь'дника сщ~енноявле'нна
трисо'лнечнагw свjь'та, возвjьща'юща вjь'ру
правосла'вiя да'же до кон_е'цъ земли`, нече'стiя зря`
роди'тель, и=згна^нiя на тя` воздвиза'етъ.

%<Б%>jьды^ безмjь^рныя, jа=`же под\ъя'лъ _е=си`,
блаже'нне, подвиза'яся по благоче'стiи, вjьнцы' же та'коже
свjь'тлiи: и='бо а=дама'нтъ бы'лъ _е=си` бiю'щымъ: къ себjь'
же jа='кw магни'тъ привлача'лъ _е=си` вся^.

%<С%>тра^нныя догма'ты, чу'ждiя же цр~кве хр\сто'вы
и=згна'лъ _е=си`, тр\оцу бг~осло'вивъ v=поста'сьми,
бж\ство'мъ же _е=ди'ницу, ю='же пjь'лъ _е=си`: бл~гослове'нъ
бг~ъ _о=т_е'цъ на'шихъ.

%<Бг~оро'диченъ:%>

%<Н%>ы'нjь вся^ и=спо'лнишася свjь'та бж\ственнагw
тобо'ю, преч\стая: ты' бо две'рь jа=ви'лася _е=си`, _е='юже
мi'ру бг~ъ бесjь'дова, просвjьща'я вjь'рою зову'щыя:
бл~гослове'нъ бг~ъ _о=т_е'цъ на'шихъ.

%<И='нъ. I=рмо'съ:%>

%<В%>ъ пе'щи а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<В%>ъ сiна'йстjьй горjь` во мра'къ дре'вле вше'дъ,
зако'нъ прiя'тъ, бл~же'нне кv"рi'лле, мwv"се'й,
о_у=бива'ющiй пи'сменемъ: ты' же разгну'лъ _е=си`
сокрове'нную добро'ту дх~а.

%<З%>аконоположе'нiя гада'ньми, jа='коже младе'нц_емъ
пе'рвjье, _о='ч~е, да'ннагw покрыва'лу покрове'нiя, jа='коже
ши'пки разумjь'нiя ты` w\ткры'лъ _е=си`, сказа'въ _о='бразы
jа='вственнjьйше.

%<Б%>г~опроповjь'дникwвъ и= бг~опрiя'тныхъ
неудобопости^жныя кни^ги, пр\оро'кwвъ благода'тiю
вдохнове'нъ, _о='ныя насы'щшаго дх~а, кv"рi'лле, чи'стjь
на'мъ и=з\ъяви'лъ _е=си`.

%<В%>ъ несли'тномъ соедине'нiи бж\ственномъ, и=
несjько'момъ jа='вjь, _о='ч~е, раздjьле'нiи, три` о_у='бw
бг~осло'вствуяй v=поста^си, ре'клъ _е=си`, кv"рi'лле,
непремjь^нныя же въ существjь` _е=ди'номъ и= бж~ествjь`.


%<Бг~оро'диченъ:%>

%<В%>ы'шнягw w=сщ~е'нное бж\ственное селе'нiе, ра'дуйся,
тобо'ю бо даде'ся ра'дость, бц\де, зову'щымъ: благослове'на
ты` въ жена'хъ _е=си`, всенепоро'чная вл\дчце.

%<Пjь'снь и~. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю вопiя'ше:
_о='троцы, благослови'те, свяще'нницы, воспо'йте, лю'дiе,
превозноси'те во вся^ вjь'ки.

%<С%>вяти'телей о_у=краше'нiе благосла'вное, а=fана'сiе,
сто'лпе свjь'та и= цр~кве о_у=твержде'нiе: тр\оцы
побо'рниче, бг~осло'вiя трубо` злата'я: житiя' же
мона'шескагw и=звjь'стный законописа'телю, съ на'ми
пра'зднуеши, i=ер_е'и соверша'я, лю'ди вjь^рныя приводя`
хр\сту` во вjь'ки.

%<Б%>езсме'ртiя бы'лъ _е=си` вои'стинну тезоимени'тъ,
дjь'ят_ельныя бо сло'вомъ превозше'лъ _е=си`, и=ску^сныя же
въ сло'вjь и=звjь'стiемъ житiя` побjьжда'я, во _о=бои'хъ
преше'лъ _е=си` краи`. тjь'мже преизя'щною добродjь'телiю
просiя'въ, безсме'ртную стяжа'лъ _е=си` па'мять во вjь'ки.

%<Т%>ы` свjьтлjь'йшее показа'лъ _е=си`, тайнонебе'сниче
бг~опрiя'тне, святи'тельство, до'блими страда'ньми твои'ми,
пре'лесть и=згна'лъ _е=си` твои'ми и=згна^нiи ча'стыми за
тр\оцу, ю='же проповjь'дуя вопiя'лъ _е=си`: _о=ц~у`
поклони'теся, сн~а бг~осло'вите, дх~а воспо'йте, во вся^
вjь'ки.

%<Бг~оро'диченъ:%>

%<П%>ло'тiю ро'ждшую _е=ди'наго w\т тр\оцы бг~а, и= по
рж\ствjь` па'ки цjь'лу пребы'вшую непреста'ннw воспои'мъ,
jа='кw превы'шшую херувi'мwвъ, и= серафi'мwвъ ч\стнjь'йшую,
вопiю'ще: _о='троцы, бл~гослови'те, свяще'нницы, воспо'йте,
лю'дiе, превозноси'те во вся^ вjь'ки.

%<И='нъ. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ
ро'вjь затче`:_о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: благослови'те, вся^ дjьла` гд\сня,
гд\са.

%<Jа='%>кw волна` морска'я вои'стинну, въ тебjь`
и=стече` прему'дрости и=сто'чникъ: и='бо приснотеку'щыя
потеко'ша рjь'ки и=з\ъ чре'ва твоегw`, _о='ч~е, о_у=че'нiй
благочести'выхъ, jа='коже прорече` хр\сто'съ: прехо'дятъ бо
песка` твоя^ словеса` бг~оглагw'ливая.

%<П%>а'стырь и= о_у=чи'тель му'дръ цр~кви показа'вся,
два`, кv"рi'лле, jа='вjь и=столкова'лъ _е=си`, преподо'бне,
завjь'ты: jа='кw бо а=гкv'ру и= _о=ч~еское наслjь'дiе твоя^
и=му'щи словеса`, вопiе'тъ: бл~гослови'те, вся^ дjьла`
гд\сня, гд\са.

%<С%>ло'ва вопло'щшагwся на'съ ра'ди, всехитреца`, ты`
неизрече'нному науча'еши соедине'нiю, кv"рi'лле,
нераздjь'льному, неслiя'нному, по коему'ждо манове'нiю
ра'внjь о_у=клони'лъ _е=си`, вопiя`: бл~гослови'те, вся^
дjьла` гд\сня, гд\са.

%<Бг~оро'диченъ:%>

%<Б%>езъ мт~ре сло'во и=зъ _о=ц~а` сы'й пе'рвjье, безъ
_о=ц~а` бы'сть и=зъ теб_е` второ'е, всеч\стая, вопло'щся
пре'жде безпло'тный за бл~гоутро'бiе, восхотjь'въ спасти`
пою'щыя: бл~гослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее нб~съ: тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<П%>росiя` житiе`, jа='кw мо'лнiя, и=злiя'ся же,
_о='ч~е, всjь^мъ вjьща'нiе твое`, jа='коже гро'мъ, jа=`же
со'лнце назира'етъ: съ нб~се' бо и=мjь'лъ _е=си` свы'ше
вдохнове'нiе и='стиннw. тjь'мже не о_у=гаси` твоея` па'мяти
хода'тай забве'нiя гро'бъ, а=fана'сiе.

%<С%>вjь'томъ трисо'лнечнымъ и= трисiя'ннымъ jа=снjь'йше
ны'нjь w=сiя'емь, пjьвц_е'мъ твои^мъ w=сiя'нiе зареви'дное
jа=вля'еши, jа='кw зерца'ломъ свы'ше и=спуща'я
со'лнечнjь, и= тебjь` w=ставле'нiя, блаже'нне, а='ще вели'ко
и= превосхо'дно па'че досто'инства проси'мое.

%<П%>ою'ще мо'лимъ тя` прилjь'жнw, w= цр~кви моли'ся,
кресто'мъ побjь^ды дарова'ти во'инству, правосла'внjьй же
вjь'рjь крjь'пость на _е='р_еси врагw'въ, на'мъ же
спасе'нiе, ми'ръ же мi'ру, въ твое'й па'мяти, а=fана'сiе.

%<Бг~оро'диченъ:%>

%<З%>ачала` _е=си`, дв~о, безъ сjь'мене вся'ч_еская
созда'вшаго, сло'во бж~iе, кромjь` хотjь'нiй пло'ти, кромjь`
тлjь'нiя же родила` _е=си`, и= безъ болjь'зней ма'терскихъ.
тjь'мъ тя`, бц\ду и= я=зы'комъ и= се'рдцемъ и=сповjь'дающе,
велича'емъ.

%<И='нъ. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть, ты' же, дв~о бц\де, прозябе'нiемъ
чревоноше'нiя мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<В%>озноше'нiе на хр\сто'въ взе'млющееся ра'зумъ: и=
сегw` бг~ома'терь, кv"рi'лле, вся'кое крjь'пцjь низложи'лъ
_е=си` нестw'рiа безбо'жное, сынw'въ дво'ицу, та'кожде и=
слiя'нiе безгла'вныхъ _е=сте'ствъ.

%<С%>и'лою ра'зума и= просвjьще'нiемъ благода'ти, тр\оцу
_е=диносу'щную, сн~а же воплоще'ннаго бг~а, бг~осло'вилъ
_е=си`, блаже'нне: jа=ви'вся же бц\ды побо'рникъ, въ
вы'шнихъ ны'нjь прославля'ешися.

%<С%>вы'ше на'съ пjьвцы`, приснопа'мятне, назира'еши,
_о='ч~е, ми'лостивнw, побjь^ды кр\стонw'снымъ лю'демъ
подая`, и= возвыша'я моли'твами твои'ми ро'гъ
правосла'вныхъ, о_у=ясня'я же твою` па'мять велича'ющыя.

%<Бг~оро'диченъ:%>

%<Н%>епло'дствующее бж\ственныхъ добродjь'телей,
всеч\стая бц\де, се'рдце мое` покажи`, дв~о, плодоно'сно,
и=зъ непло'дове ро'ждшаяся, во'лею вся^ претворя'ющагw
ма'нiемъ, да пою' тя всепjь'тую.

%<Свjьти'ленъ _о=ктw'иха. Сла'ва, ст~ы'хъ:%>

%<П%>ребж~е'ственныя тр\оцы jа=ви'стеся всему'дрiи
таи^нницы и= побw'рницы, а=fана'сiе блаже'нне и= кv"рi'лле
бг~оявле'нне, а='рiа низложи'вше, и= съ ни'мъ саве'ллiа и=
нестw'рiа а='бiе sлочести'ваго, и= съ ни'ми вся'кую и=ну'ю
пре'лесть sлочести'выхъ _е=ресе'й, ст~и'телiе гд\сни.

%<И= ны'нjь, бг~оро'диченъ:%>

%<С%>о дерзнове'нiемъ глаго'лати бц\ду, и= покланя'тися
се'й вои'стинну w\т вjь'рныхъ, ты` науча'еши, кv"рi'лле
всебл~же'нне, безбо'жную нестw'рiа потребля'я пре'лесть.

%<На стiхо'внjь _о=ктw'иха. Та'же припjь'въ:
С%>щ~е'нницы твои` w=блеку'тся въ пра'вду, и= преподо'бнiи
твои` возра'дуются.

%<Стiхи'ра, гла'съ г~:%>

%<В%>е'лiю похвалу` сщ~е'нныхъ а=fана'сiа и= кv"рi'лла,
непобjьди^мыя предста'тели, сщ~еннолjь'пнw да восхва'лимъ:
сi'и бо _е=ресе'й пw'лчища разсjь'кше си'лою прест~а'гw
дх~а, правосла'вiю w=долjь^нiя возста'виша во все'й
вселе'ннjьй, чи'сляще бл~гоче'стнw тр\оческую та'йну,
сво'йствомъ ли'цъ, и= па'ки совокупля'юще во _е=ди'но
неслiя'ннjь, существа` то'ждествомъ, и= херувi'мски
бг~осло'вяще, мо'лятся при'снw w= душа'хъ на'шихъ.

%<Сла'ва, гла'съ то'йже. Ге'рманово:%>

%<В%>ели'ка и='стины труба`, многострада'льный
а=fана'сiй, на трапе'зу дне'сь созыва'етъ цр~ковь, свjь'тлw,
вjь'рнiи вси`, къ торжеству` о_у=сря'щемъ до'браго па'стыря,
пjь'сньми почита'юще свящ_е'нныя _е=гw` труды`: jа='кw да
моли'твами _е=гw` прiи'мемъ w\т хр\ста` бг~а ве'лiю
ми'лость.

%<И= ны'нjь, бг~оро'диченъ, и=ли` кр\стобг~оро'диченъ.
Подо'бенъ: В%>е'лiя:

%<З%>ря'щи и=зъ теб_е` рожде'ннаго, всенепоро'чная,
ви'сяща на дре'вjь, восклица'ла _е=си`, вопiю'щи:
вожделjь'ннjьйшее мое` ча'до, гдjь` твоя` за'йде добро'та
свjьтоно'сная, о_у=добри'вшагw ро'дъ человjь'ческiй;

%<На лiтургi'и: бл~ж_е'нна, w\т канw'на а=fана'сiа
пjь'снь г~, и= кv"рi'лла%>%<пjь'снь s~-я.
Прокi'менъ, гла'съ и~: В%>осхва'лятся преподо'бнiи во
сла'вjь, и= возра'дуются на ло'жахъ свои'хъ. %<Стi'хъ:
В%>оспо'йте гд\севи пjь'снь но'ву, хвале'нiе _е=гw` въ
цр~кви прп\дбныхъ. %<А=п\слъ къ _е=вре'_емъ, зача'ло тл~д.
А=ллилу'iа, гла'съ в~. С%>щ~е'нницы твои` w=блеку'тся въ
пра'вду, и= прп\дбнiи твои` возра'дуются. %<_Е=v\глiе
матfе'а, зача'ло а~_i. Прича'стенъ: Р%>а'дуйтеся,
пра'веднiи, w= гд\сjь:

