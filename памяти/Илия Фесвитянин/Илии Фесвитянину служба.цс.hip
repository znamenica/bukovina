<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~-й де'нь.%>

%<Ст~а'гw сла'внагw пр\оро'ка и=лiи`.%>

%<В%>jь'стно бу'ди, jа='кw въ гре'ческихъ мине'ахъ
печа'тныхъ, и= о_у=ста'вахъ рукопи'сныхъ, та'кожде и= въ
слове'нскихъ рукопи'сныхъ, и= въ печа'тныхъ о_у=ста'вахъ,
положена` слу'жба и=лiи` пр\оро'ка шестери'чная со
_о=ктw'ихомъ.

%<В%>е'черъ, _о=бы'чная каfi'сма. На %<Г%>д\си,
воззва'хъ, стiхи^ры на s~: гла'съ а~. Подо'бенъ:
%<Н%>б\сныхъ чинw'въ. И= самогла'сны, гла'съ в~: Сла'ва,
гла'съ s~: %<П%>рiиди'те правосла'вныхъ: И= ны'нjь,
бг~оро'диченъ, и=ли` кр\стобг~оро'диченъ: %<Н%>а
стiхо'внjь _о=ктw'иха. Сла'ва, гла'съ s~: %<П%>р\оро'че,
проповjь'дниче хр\сто'въ: И= ны'нjь, бг~оро'диченъ:
Тропа'рь, гла'съ д~: %<В%>о пло'ти а='гг~лъ: Сла'ва, и=
ны'нjь, бг~оро'диченъ, и=ли` кр\стобг~оро'диченъ: %<Н%>а
о_у='трени, на %<Б%>г~ъ гд\сь, тропа'рь пр\оро'ка,
два'жды. Сла'ва, и= ны'нjь, бг~оро'диченъ, и=ли`
кр\стобг~оро'диченъ: _о=бы'чныя каfi^смы, и= сjьда'льны
_о=ктw'иха. _О='ба канw'на _о=ктw'иха: и= ст~а'гw на s~.
%<П%>о г~ пjь'сни сjьда'ленъ. %<П%>о s~-й пjь'сни
конда'къ, и= i='косъ, и= про'логъ. %<П%>о f~-й пjь'сни
свjьти'ленъ пр\оро'ка. На хвали'техъ стiхи^ры, на s~.
Сла'ва, гла'съ и~: %<П%>р\оро'кwвъ верхо'вники: И=
ны'нjь, бг~оро'диченъ. %<Н%>а стiхо'внjь _о=ктw'иха.
Сла'ва, гла'съ д~: %<Н%>а _о='гненнjьй колесни'цjь:
%<Н%>а лiтургi'и, бл~ж_е'нна пр\оро'ка w\т канw'на
пjь'снь г~-я и= s~-я. %<П%>рокi'менъ, гла'съ д~: %<Т%>ы`
i=ере'й во вjь'къ по чи'ну мелхiседе'кову. %<Стi'хъ:
Р%>ече` гд\сь гд\севи моему`: сjьди` w=десну'ю мен_е`.
%<А=%>п\слъ собо'рнагw посла'нiя i=а'кwвля, зача'ло н~з.
А=ллилу'iа, гла'съ _е~: %<М%>wv"се'й и= а=арw'нъ во
i=ере'ехъ _е=гw`: %<_Е=%>v\глiе луки`, зача'ло д~_i.
%<Прича'стенъ: В%>ъ па'мять вjь'чную:

%<В%>ъ нjь'кiихъ же о_у=ста'вjьхъ w=брjьта'ются и=
чт_е'нiя г~ на вече'рни, и= славосло'вiе на о_у='трени.

%<А='ще же хра'мъ пр\оро'ка и=лiи`, и=ли` и=зво'литъ
настоя'тель, твори'мъ бдjь'нiе.%>

%<На ма'лjьй вече'рни, на Г%>д\си, воззва'хъ,
%<стiхи^ры на д~. Гла'съ а~.%>

%<Подо'бенъ: Н%>б\сныхъ чинw'въ:

%<Т%>рисо'лнечнымъ свjь'томъ бж\ственнагw сiя'нiя, *
о_у=ма` чистото'ю нечести'ваго царя`, jа='кw
законопресту'пника *, пра'веднымъ судо'мъ w=бличи'лъ
_е=си`, * и= нб~са` заключи'лъ _е=си`, * и= вдови'цу съ
сы'номъ препита'лъ _е=си`. * моли`, пр\оро'че, спасти'ся
душа'мъ на'шымъ.

%<Два'жды.%>

%<Б%>ж\ственнымъ бг~овидjь'нiемъ досто'йнw
пр\оро'ческимъ са'номъ, * и= ра'зумомъ почте'нъ бы'въ,
бж\ственный пр\оро'че, * прорица'еши да^льная jа='кw
бли'зъ су^щая: * царя` jа='кw непра'ведна w=бличи'лъ
_е=си`, * и= сту'дныя свяще'нники ноже'мъ закла'лъ
_е=си`. моли` хр\ста` бг~а, спасти'ся душа'мъ на'шымъ.

%<Н%>ечести'вый ца'рь не терпя` твоегw` w=бличе'нiя, *
тебjь`, бж\ственный пр\оро'че, глаго'летъ: * ты' ли
_е=си` томя` и= развраща'я i=и~ля; ты' же ре'клъ _е=си`:
не а='зъ, _w царю`, но ты` и= до'мъ _о=тца` твоегw`: *
поне'же бг~а твоего`, сотво'ршаго тя`, w=ста'вилъ _е=си`,
и= чужды^я вве'лъ _е=си`. * но моли'твами, хр\сте`,
твоегw` пр\оро'ка w\т таковы'я пре'лести и=зба'ви на'съ
и= спаси` ду'шы на'шя.

%<Сла'ва, гла'съ s~:%>

%<Б%>ж\ственный пр\оро'че и=лiе`, ты` непра'вдовавша
царя` w= навуfе'евjь о_у=бi'йствjь, и= w= восхище'нiи
вiногра'да w=бличи'въ, дерзнове'ннw ре'клъ _е=си`:
поне'же безъ пра'вды о_у=би'лъ_е=си` му'жа
i=и~льтянина: си'це и= са'мъ о_у=бiе'нъ бу'деши, и= пси`
кро'вь твою` поли'жутъ, и= блудни^цы въ кро'ви твое'й
и=змы'ются. но моли'твами, хр\сте`, твоегw` пр\оро'ка
ку'пнw и= о_у=го'дника, такова'гw преще'нiя и=зба'ви
на'съ, и= ду'шы на'шя спаси`, jа='кw чл~вjьколю'бецъ.

%<И= ны'нjь, бг~оро'диченъ:%>

%<На стiхо'внjь стiхи^ры, гла'съ в~. Подо'бенъ:
Д%>о'ме _е=vфра'fовъ:

%<Б%>ж\ственный пр\оро'че, * ты` ревну'я по гд\сjь
вседержи'тели, * моли'твою нб~са` заключи'лъ _е=си`, *
ре'къ: до'ждь и= роса` да не сни'детъ на зе'млю, * то'кмw
глаго'ломъ о_у='стъ мои'хъ.

%<Стi'хъ: М%>wv"се'й и= а=арw'нъ во i=ере'ехъ _е=гw`,
и= самуи'лъ въ призыва'ющихъ и='мя _е=гw`.

%<Б%>ж\ственный пр\оро'че, * ты` моли'твою и=
ми'лованiемъ * па'ки небеса` w\тверза'еши, * и= до'ждь
жа'ждущымъ лю'демъ * бога'тнw да'руеши.

%<Стi'хъ: Т%>ы` i=ере'й во вjь'ки по чи'ну
мелхiседе'кову.

%<Б%>ж\ственный пр\оро'че, * ты` вдови'цу съ сы'номъ
препита'лъ _е=си`, * и= моли'твою го'рсть муки` и=
чва'нецъ ма'сла о_у=мно'живъ, * по гл~го'лу госпо'дню,
го'рсть муки` * и= чва'нецъ ма'сла не о_у=ма'лися.

%<Сла'ва, гла'съ и= подо'бенъ то'йже:%>

%<Б%>ж\ственный пр\оро'че, * ты` моли'твою твое'ю
_о='гнь съ небесе` све'лъ _е=си`, * и= царя` о_у=вjь'рилъ
_е=си` глаго'лати: * вои'стинну _е=ди'нъ бг~ъ, * и='же
и=лiе'ю проповjь'даемый.

%<И= ны'нjь, бг~оро'диченъ:%>

%<В%>л\дчце бл~га'я, * ст~i'и твои` ру'цjь * къ сн~у
твоему` воздjьжи`, * душелюби'вому содjь'телю, *
о_у=ще'дрити рабы^ твоя^.

%<На вели'цjьй вече'рни, на Г%>д\си, воззва'хъ,
%<стiхи^ры на и~. Гла'съ а~.%>

%<Подо'бенъ: Н%>б\сныхъ чинw'въ:

%<И='%>же fесвi'тянина и=лiю` * колесни'цею
_о='гненною * w\тземли` ще'дре преложи'вый
сло'ве: * сегw` моли'твами спаси` на'съ вjь'рнw тя`
сла'вящихъ, * и= тогw` творя'щихъ ра'достнw * бж\ственную
па'мять и= спасе'ную.

%<В%>ъ тру'сjь и= ви'хрjь то'нцjь * ви'дjьлъ _е=си`
бж~iе прише'ствiе, и=лiе` бг~облаже'нне, * просвjьща'ющее
тя` дре'вле: * на колесни'цjь же сjьдя` четвероко'ннjьй,
* нб~о преjьжда'лъ _е=си` страннолjь'пнw, *
о_у=дивля'емь, бг~одухнове'нне.

%<I=%>ере'и сту^дныя ноже'мъ закла'лъ _е=си`: * не'бо
я=зы'комъ на зе'млю не дожди'ти о_у=держа'лъ _е=си`,
ре'вностiю бж\ственною разже'гся: * _е=лiссе'а же
и=спо'лнилъ _е=си` * ми'лwти пода'нiемъ сугу'бымъ, му'дре
и=лiе`, * бж\ственныя благода'ти.

%<И='ны стiхи^ры, гла'съ в~. Самогла'сны. I=wа'нна
а=рхiепi'скопа:%>

%<С%>вjьти'льники возсiя'ша вселе'ннjьй два`,
всесвjь'тлый и=лiа` и= _е=лiссе'й: _о='въ о_у='бw
бж\ственнымъ сло'вомъ нб\сныя ка^пли затвори`, и= царя`
w=бличи`, на колесни'цjь же _о='гненнjьй на нб~са`
вознесе'ся: _о='въ же безча^дныя во'ды и=сцjьли`, и=
сугу'бу благода'ть прiя'тъ, i=_орда^нскiя струи^
раздjьли`. и= ны'нjь со а='гг~лы лику'юще, w= на'съ
мо'лятъ, спасти'ся душа'мъ на'шымъ.

%<Jа='%>же на возду'сjь колесни'ца тя` под\ъе'мши
_о=гнено'сна, jа='кw въ тру'сjь на небеса`,
_о=гнедохнове'нную благода'ть тебjь` чуде'съ подаде`,
и=лiе` fесвi'тянине, нетлjь'нна тя` сотво'рши, _е='же не
ви'дjьти сме'рти, до'ндеже о_у='бw проповjь'си
вся'ч_ескимъ кончи'ну. тjь'мже прiиди`, подая` на'мъ
твои'хъ и=справле'нiй наказа'нiе.

%<С%>вjьти'льниче невече'рнiй цр~квей, бж\ственною
ре'вностiю разжига'емь, и=лiе` пр\оро'че, нб\сныя ка^пли
затвори'лъ _е=си`: и= вра'номъ пита'нъ бы'въ, царя`
w=бличи'лъ _е=си`, и= свяще'нники о_у=мори'лъ _е=си`:
_о='гнь съ нб~се` све'лъ _е=си`, и= пятьдеся'тника два`
о_у=мори'въ, напита'лъ _е=си` вдови'цу _е=ле'емъ, и=
муки` ма'лою го'рстiю, и= сы'на _е=я` моли'твою
воскреси'лъ_е=си`: _о='гнь разже'глъ _е=си` въ
водjь`: i=_орда^нскiя струи^ пjь'шъ преше'лъ _е=си`:
колесни'цею же _о='гненною на нб~са` возне'слся _е=си`,
_е=лiссе'ю благода'ть сугу'бую по'далъ _е=си`. моли'ся
непреста'ннw бг~у, спасти'ся душа'мъ на'шымъ.

%<Сла'ва, гла'съ s~. Вv"зантi'ево:%>

%<П%>рiиди'те, правосла'вныхъ совокупле'нiе,
соше'дшеся дне'сь въ пречестнjь'мъ хра'мjь
бг~оглаго'ливыхъ пр\орw'къ, _псало'мски воспое'мъ
сли'чную пjь'снь, си'хъ просла'вльшему хр\сту` бг~у
на'шему, и= весе'лiемъ и= ра'достiю возопiе'мъ: ра'дуйся,
земны'й а='гг~ле и= нб\сный человjь'че, и=лiе`
великоимени'те: ра'дуйся, и='же сугу'бую благода'ть w\т
бг~а прiе'мый, _е=лiссе'е всече'стне. ра'дуйтеся,
засту'пницы те'плiи, и= предста'тели и= вра'чеве ду'шъ и=
тjьле'съ хр\столюби'выхъ люде'й: w\т вся'кагw прило'га
сопроти'вна и= w=бстоя'нiя, и= вся'кихъ бjь'дъ,
и=зба'вите вjь'рнw соверша'ющыя всепра'зднственную
па'мять ва'шу.

%<И= ны'нjь, бг~оро'диченъ: К%>то` тебе` не
о_у=блажи'тъ:

%<Ца'рствъ тре'тiихъ чте'нiе:%>

[Глава` з~_i] %<Б%>ы'сть сло'во гд\сне ко и=лiи`
пр\оро'ку, и= рече` ко а=ха'ву: жи'въ гд\сь бг~ъ си'лъ,
бг~ъ i=и~левъ, _е=му'же предстою` дне'сь предъ ни'мъ,
а='ще бу'детъ въ лjь^та сiя^ роса`, и=ли` до'ждь, а='ще
не словесы` о_у='стъ мои'хъ. И= бы'сть гл~го'лъ гд\сень
ко и=лiи`, гл~го'ля: и=ди` w\тсю'ду на восто'къ, и=
скры'йся въ пото'цjь хора'fовjь, при рjьцjь`
i=_орда'новjь, и= бу'детъ вода` w\т пото'ка, и= пiе'ши
ю=`, и= вра'нwмъ повелю` пита'ти тя` та'мw. И= и='де
и=лiа`, и= сотвори` по гл~го'лу гд\сню, и= сjь'де при
пото'цjь хора'fовjь, предъ лице'мъ i=_орда'новымъ, и=
вра'нов_е приноша'ху _е=му` хлjь'бы зау'тра, и= мяса` къ
ве'черу, и= w\т пото'ка пiя'ше во'ду. И= бы'сть по дне'хъ
и='зсше пото'къ, jа='кw не бjь` дождя` на зе'млю. И=
бы'сть гл~го'лъ гд\сень ко и=лiи`, гл~го'ля: Воста'ни, и=
и=ди` въ саре'фfу сiдw'нскую, и= пребу'ди та'мw: се' бо
заповjь'дахъ женjь`вдови'цjь препита'ти тя`. И=
воста'въ и='де въ саре'фfу сiдw'нскую, и= прiи'де во
врата` гра'да, и= се` та'мw жена` вдова` собира'ше
дрова`, и= возопи` и=лiа` во слjь'дъ _е=я`, и= рече`
_е='й: принеси' ми о_у='бw ма'лw воды` въ сосу'дjь, да
пiю`. И= и='де взя'ти воды`. И= возопи` и=лiа` въ слjь'дъ
_е=я`, и= рече` _е='й: прiими` о_у='бw мнjь` и=
о_у=кру'хъ хлjь'ба въ руцjь` твое'й, и= да jа='мъ. И=
рече` жена`: жи'въ гд\сь бг~ъ мо'й, а='ще _е='сть о_у=
мен_е` _о=прjьсно'къ, но ра'звjь _е=ли'кw го'рсть муки`
въ водоно'сjь, и= ма'лw _е=ле'а во чва'нцjь. И= се` а='зъ
собира'ю два` полjь'нца, и= вни'ду и= сотворю` себjь` и=
ча'дwмъ мои^мъ, и= снjь'мы, и= о_у='мремъ. И= рече` къ
не'й и=лiа`: дерза'й и= вни'ди, и= не сотвори` по
глаго'лу твоему`, но сотвори` мнjь` w\тту'ду
_о=прjьсно'къ ма'лъ пре'жде, и= и=знесе'ши ми`: себjь' же
и= ча'дwмъ твои^мъ сотвори'ши послjьди`. Jа='кw та'кw
гл~го'летъ гд\сь бг~ъ i=и~левъ: водоно'съ муки` не
w=скудjь'етъ, и= чва'нецъ _е=ле'а не о_у=ма'лится до
дне`, до'ндеже да'стъ гд\сь до'ждь на зе'млю. И= и='де
жена`, и= сотвори` по глаго'лу и=лiину`: и= даде` _е=му`,
и= jа=дя'ше то'й, и= та`, и= ча^да _е=я`. И= w\т тогw`
дне` водоно'съ муки` не w=скудjь`, и= чва'нецъ _е=ле'а не
о_у=ма'лися, по гл~го'лу гд\сню, и='же гл~го'ла руко'ю
и=лiино'ю. И= бы'сть по глаго'лjьхъ си'хъ, и= разболjь'ся
сы'нъ жены`, госпожи` до'му, и= бjь` болjь'знь _е=гw`
крjьпка` sjьлw`, до'ндеже не w=ста` въ не'мъ ду'хъ. И=
рече` жена` ко и=лiи`: что` мнjь` и= тебjь`, человjь'че
бж~iй, вше'лъ _е=си` ко мнjь` воспомяну'ти грjьхи` моя^,
и= о_у=мори'ти сы'на моего`; И= рече` и=лiа` къ женjь`:
да'ждь ми` сы'на твоего`. И= взя'тъ _е=го` w\т ло'на
_е=я`, и= вознесе` _е=го` въ го'рницу, въ не'йже са'мъ
почива'ше, и= положи` _е=го` на _о=дрjь` свое'мъ. И=
возопи` и=лiа` ко гд\су, и= рече`: о_у=вы` мнjь`, гд\си,
свидjь'телю вдовы`, о_у= нея'же а='зъ пребыва'ю, ты`
w=sло'билъ _е=си` _е='же о_у=мори'ти сы'на _е=я`. И=
ду'ну на _о='трочищатрикра'ты, и= призва`
гд\са, и= рече`: Гд\си бж~е мо'й, да возврати'тся о_у='бw
душа` _о='трочища сегw` въ _о='нь, и= бы'сть та'кw. И=
возопи` и=лiа`, и= о_у=слы'ша гд\сь гла'съ и=лiи'нъ, и=
возврати'ся душа` _о='трочища, и= w=живе`. И= поя'тъ
и=лiа` _о='трочища, и= сведе` и= w\т го'рницы въ до'мъ,
и= даде` и= ма'тери _е=гw`. И= рече` и=лiа` къ не'й:
ви'ждь, jа='кw жи'въ _е='сть сы'нъ тво'й. И= рече` жена`
ко и=лiи`: се` разумjь'хъ, jа='кw чл~вjь'къ бж~iй _е=си`
ты`, и= гл~го'лъ гд\сень во о_у=стjь'хъ твои'хъ
и='стиненъ.

%<Ца'рствъ тре'тiихъ чте'нiе:%>

[Глава` и~_i] %<Б%>ы'сть гл~го'лъ бж~iй ко и=лiи`
fесвi'тянину, въ тре'тiе лjь'то ца'рства а=ха'вля,
гл~го'ля: и=ди` и= jа=ви'ся а=ха'ву, да'мъ бо до'ждь на
лице` земли`. И= бы'сть jа='кw ви'дjь а=ха'въ и=лiю`, и=
рече` къ нему`: а='ще ты` _е=си` развраща'яй i=и~ля; И=
рече` и=лiа`: не развраща'ю а='зъ i=и~ля, но ты`, и=
до'мъ _о=тца` твоегw`, внегда` w=ста'висте вы` гд\са бг~а
своего`, и= и=до'сте въ слjь'дъ ваа'ла. И= ны'нjь посли`,
и= собери` ко мнjь` ве'сь i=и~ль, на го'ру карми'льскую,
и= проро'ки сту^дныя ваа'лwвы, и='хже три'ста и=
пятьдеся'тъ: и= прорw'къ ме'рзскихъ четы'реста,
jа=ду'щихъ трапе'зу i=езаве'лину. И= по глаго'лу и=лiину`
посла` а=ха'въ во ве'сь i=и~ль, и= собра` вся^ проро'ки
на го'ру карми'льскую, и= приведе` ко всjь^мъ и=`мъ
и=лiю`. И= рече` и=`мъ и=лiа`: доко'лjь вы` хра'млете на
_о='ба кwлjь'на ва^ша; а='ще _е='сть гд\сь бг~ъ, и=ди'те
въ слjь'дъ _е=гw`: а='ще ли ваа'лъ _е='сть, то` и=ди'те
за ни'мъ. И= не w\твjьща'ша _е=му` лю'дiе словесе`. И=
рече` и=лiа` къ лю'демъ, а='зъ _е='смь w=ста'хъ пр\оро'къ
гд\сень _е=ди'нъ: и= проро'цы ваа'лwвы, и='хже три'ста и=
пятьдеся'тъ муже'й, и= проро'кwвъ ме'рзскихъ четы'реста.
И= рече` и=лiа`: дади'те ми` два` ю=нца`, да и=зберете`
себjь` _е=ди'наго, и= растеши'те и= на о_у='ды, и=
возложи'те и= на дрова`, да не приложите` _о=гня`. И=
а='зъ растешу` ю=нца` друга'го, и= возложу` на дрова`, и=
_о=гня` невозгнjьщу`. И= да призовете` и=мена`
богw'въ ва'шихъ, и= а='зъ призову` и='мя гд\са бг~а
моегw`: и= бу'детъ бг~ъ, и='же а='ще послу'шаетъ
_о=гне'мъ, то'й _е='сть бг~ъ. И= w\твjьща'ша вси` лю'дiе,
и= рjь'ша: до'бръ глаго'лъ и=лiи'нъ, и='же глаго'ла, да
бу'детъ та'кw. И= рече` и=лiа` проро'кwмъ сту^днымъ:
и=збери'те себjь` ю=нца` _е=ди'наго, и= сотвори'те вы`
пре'жде, jа='кw ва'съ _е='сть мно'жество, и= призови'те
и=мена` богw'въ ва'шихъ, и= _о=гня` не пригнjьща'йте. И=
поя'ша ю=нца`, и= сотвори'ша та'кw. И= призыва'ху и='мя
ваа'лово w\т о_у='тра и= до полу'дне, и= рjь'ша:
послу'шай на'съ, ваа'ле, послу'шай на'съ. И= не бjь`
гла'са, ни послуша'нiя: и= рыска'ху _о='коло
же'ртвенника, и='же сотвори'ша сi'и. И= бы'сть полу'дне,
и= поруга'ся и=`мъ и=лiа` fесвi'тянинъ, и= рече`: зови'те
гла'сомъ вели'кимъ, jа='кw бо'гу ва'шему непра'зднство
_е='сть: да _е=да` что` и='ное стро'итъ, и=ли` о_у=сну'лъ
_е='сть, да о_у=будите` _е=го`; И= зовя'ху гла'сомъ
вели'кимъ, и= кроя'хуся по _о=бы'чаю своему` нwжи`, и=
мно'зи би'ша себе` бичьми` до проли'тiя кро'ве своея`. И=
прорица'ху, и= бы'сть до ве'чера, jа='кw бы'ти вре'мя
взы'ти же'ртвjь, и= не бjь` гла'са. И= глаго'ла и=лiа` къ
проро'кwмъ сту^днымъ, глаго'ля: w\тступи'те ны'нjь, да и=
а='зъ сотворю` же'ртву мою`, и= w\тступи'ша тi'и и=
о_у=мо'лкнуша. И= рече` и=лiа` къ лю'демъ: приступи'те ко
мнjь`, и= приступи'ша къ нему` вси` лю'дiе. И= прiя'тъ
и=лiа` двана'десять ка'менiй, по числу` колjь'нъ сынw'въ
i=и~левыхъ, jа='коже гл~го'ла _е=му` гд\сь: i=и~ль
бу'детъ и='мя твое`. И= созда` ка'менiе во и='мя гд\сне,
и= и=сцjьли` _о=лта'рь раско'панный: и= сотвори` мо'ре
вмjьща'ющее двjь` мjь'рjь сjь'мене _о='крестъ _о=лтаря`.
И= воскладе` пwлjь'на на _о=лта'рь, и='же сотвори`, и=
растеса` на о_у='ды всесожега'емое, и= возложи` на
пwлjь'на, и= w=бы'де _о=лта'рь. И= рече` и=лiа`:
принеси'те ми` четы'ре водонw'сы воды`, и= возлива'йте на
всесожж_е'нiя и= напwлjь'на, и= сотвори'ша
та'кw. И= рече`: о_у=дво'йте, и= о_у=дво'иша. И= рече`:
о_у=тро'йте, и= о_у=тро'иша. И= прохожда'ше вода`
_о='крестъ _о=лтаря`, и= мо'ре и=спо'лнися воды`. И=
возопи` и=лiа` на нб~о, и= рече`: Гд\си бж~е а=враа'мовъ
и= i=саа'ковъ и= i=а'кwвль, послу'шай мен_е`, гд\си,
послу'шай мен_е` дне'сь _о=гне'мъ: да разумjь'ютъ вси`
лю'дiе сi'и, jа='кw ты` _е=си` _е=ди'нъ гд\сь бг~ъ
i=и~левъ, и= а='зъ ра'бъ тво'й, и= теб_е` ра'ди
сотвори'хъ дjьла` сiя^ вся^: и= ты` w=брати` сердца`
люде'й си'хъ въ слjь'дъ теб_е`. И= паде` _о='гнь w\т
гд\са съ нб~се`, и= пояде` всесожж_е'нiя и= пwлjь'на и=
ка'менiе и= пе'рсть, и= во'ду, jа='же бjь` въ мо'ри, вся^
полиза` _о='гнь. И= падо'ша вси` лю'дiе на лицы` свое'мъ,
и= рjь'ша: вои'стинну гд\сь бг~ъ, то'й _е='сть бг~ъ. И=
рече` и=лiа` къ лю'демъ: поима'йте проро'ки ваа'лwвы, да
ни _е=ди'нъ скры'ется w\т ни'хъ, и= jа='ша и=`хъ, и=
веде` я=` и=лiа` на пото'къ кi'ссовъ, и= ту` и=`хъ
закла`. И= рече` и=лiа` посе'мъ а=ха'вови: се` гла'съ
хожде'нiя дожде'внагw, впрязи` колесни'цу твою`, и=
сни'ди, да не пости'гнетъ теб_е` до'ждь. И= взы'де и=лiа`
на карми'льскую го'ру, и= прекло'нся на зе'млю, и=
положи` лице` свое` между` колjь'нома свои'ма, и=
помоли'ся ко гд\су. И= не'бо помрачи'ся _о='блаки и=
ду'хомъ, и= бы'сть до'ждь ве'лiй: и= пла'чася а=ха'въ,
и='де до i=езрае'ля. И= рука` гд\сня бы'сть на и=лiи`: и=
стягну'въ чре'сла своя^, и= тече` предъ а=ха'вомъ до
i=и~ля. И= возвjьсти` а=ха'въ женjь` свое'й i=езаве'ли,
вся^ _е=ли^ка сотвори` и=лiа`: и= jа='кw закла` проро'ки
ноже'мъ. И= посла` i=езаве'ль ко и=лiи`, глаго'ля:
о_у='трw въ се'й же ча'съ положу` ду'шу твою`, jа='коже
ду'шу _е=ди'нагw w\т си'хъ. И= слы'ша и= о_у=боя'ся
и=лiа`, воста'въ и='де души` ра'ди своея`, и= прiи'де въ
вирсавi'ю, зе'млю i=у'дову. И= w=ста'ви _о='трочища
своего` та'мw, и= и='де въ пусты'ню дне` пу'ть. И=
прише'дъ сjь'де подъ сме'рчiемъ, и= проси` души` свое'й
сме'рти, и= рече`: довлjь'етъ ми`, гд\си, прiими` о_у='бw
ду'шумою` w\т мен_е`, jа='кw нjь'смь а='зъ
па'че _о=т_е'цъ. И= ля'же и= о_у='спе подъ са'домъ. И=
се` а='гг~лъ гд\сень косну'ся _е=му`, и= рече` _е=му`:
воста'ни, jа='ждь и= пi'й. И= воззрjь'въ и=лiа`, и= се`
при возгла'вiи _е=гw` _о=прjьсно'къ jа=чме'нный, и=
корча'гъ воды`: И= воста`, и= jа=де`, и= пи'тъ, и=
w=бра'щся о_у='спе. И= w=бра'щся а='гг~лъ гд\сень
втори'цею, и= косну'ся _е=му`, и= рече` _е=му`: воста'ни,
jа='ждь и= пi'й, jа='кw мно'гъ w\т теб_е` пу'ть. И=
воста`, и= jа=де` и= пи'тъ: и= и='де въ крjь'пости jа='ди
тоя` четы'редесять дне'й, и= четы'редесять ноще'й до
горы` хори'вскiя. И= вни'де та'мw въ пеще'ру, и= всели'ся
въ не'й, и= се` гл~го'лъ гд\сень къ нему`, и= рече`
_е=му` гд\сь: что' ты здjь`, и=лiе`; И= рече` и=лiа`:
ревну'я поревнова'хъ по гд\сjь бз~jь вседержи'тели,
jа='кw w=ста'виша тя` сы'нове i=и~левы и= _о=лтари` твоя^
раскопа'ша, и= пр\оро'ки твоя` _о=ру'жiемъ и=зби'ша, и=
w=ста'хъ а='зъ _е=ди'нъ, и= и='щутъ души` моея` и=з\ъя'ти
ю=`. И= рече` а='гг~лъ: и=зы'ди о_у='трw, и= ста'ни въ
горjь` предъ гд\семъ, и= се` мимои'детъ гд\сь, и= ду'хъ
ве'лiй и= крjь'покъ, разоря'я го'ры, и= сокруша'я
ка'менiе предъ гд\семъ: не въ ду'сjь гд\сь, и= по ду'сjь
ви'хръ, и= не въ ви'хрjь гд\сь. И= по ви'хрjь _о='гнь, и=
не во _о=гни` гд\сь: и= по _о=гни` гла'съ хла'да то'нка,
и= та'мw гд\сь. И= бы'сть jа='кw о_у=слы'ша и=лiа`,
покры` лице` свое` ми'лwтiю свое'ю, и= и=зы'де, и= ста`
при пеще'рjь. И= се` къ нему` бы'сть гла'съ, и= рече`:
что` здjь` ты`, и=лiе`; И= рече` и=лiа`: ревну'я
поревнова'хъ по гд\сjь бз~jь вседержи'тели, jа='кw
w=ста'виша завjь'тъ тво'й сы'нове i=и~левы, и= _о=лтари`
твоя^ раскопа'ша, и= пр\оро'ки твоя^ и=зби'ша
_о=ру'жiемъ, и= w=ста'хъ а='зъ _е=ди'нъ, и= и='щутъ души`
моея` и=з\ъя'ти ю=`. И= рече` гд\сь къ нему`: и=ди`,
возврати'ся путе'мъ твои'мъ, и= по'йдеши въ пу'ть
пусты'ни дама'сковы, и= пома'жеши а=заи'ла на ца'рство во
а=ссv"рi'и: И= i=иу'а сы'на на мессi'ина пома'жеши въ
царя` i=и~лю, и= _е=лiссе'а сы'на сафа'това пома'жеши
вмjь'стw себ_е` пр\оро'ка.

%<Ца'рствъ четве'ртыхъ чте'нiе:%>

%<Б%>ы'сть во дни` _о='ны, w=брjь'те и=лiа` _е=лiссе'а
сы'на сафа'това, и= то'й w=ра'ше вола'ми. И= и='де и=лiа`
къ нему`, и= пове'рже и=лiа` ми'лwть свою` на не'мъ: и=
w=ста'ви _е=лiссе'й волы`, и= тече` созади` и=лiи`, и=
служа'ше _е=му`. И= бы'сть _е=гда` взя'ту бы'ти и=лiи`
гд\семъ въ ви'хрjь jа='кw на нб~о. И= и=до'ста и=лiа` и=
_е=лiссе'й въ галга'лы. Рече` и=лiа` къ _е=лiссе'ю:
сjьди` о_у='бw здjь`, jа='кw гд\сь посла` мя` до
i=_орда'на. И= рече` _е=лiссе'й: жи'въ гд\сь, и= жива`
душа` твоя`, а='ще w=ста'влю тебе`. И= поидо'ста _о='ба,
и= пятьдеся'тъ муже'й w\т сынw'въ пр\оро'ческихъ
прiидо'ша и= ста'ша пря'мw и=здале'ча, _о='ба же ста'ста
при i=_орда'нjь. И= прiя'тъ и=лiа` ми'лwть свою`, и=
сви'тъ ю=`, и= порази` _е='ю во'ды, и= раздjьли'ся вода`
сю'ду и= сю'ду, и= преидо'ста _о='ба по су'ху: И= бы'сть
jа='кw преидо'ста, и= рече` и=лiа` _е=лiссе'ю: проси`
что` сотворю` тебjь`, пре'жде да'же не взя'тъ бу'ду w\т
теб_е`. И= рече` _е=лiссе'й: да бу'детъ о_у='бw ду'хъ,
и='же въ тебjь`, сугу'бъ во мнjь`. И= рече` и=лiа`:
w=жесточи'лъ _е=си` проси'ти: _о=ба'че а='ще о_у=ви'диши
мя` взе'млема w\т теб_е`, бу'детъ ти` та'кw, а='ще ли же
не о_у=ви'диши, не бу'детъ. И= бы'сть и=ду'щымъ и=`мъ, и=
глаго'лющымъ, и= се` колесни'ца _о='гненна, и= ко'ни
_о='гненни, и= раздjьли` между` _о=бjь'ма, и= взя'тся
и=лiа` тру'сомъ, jа='кw на не'бо. И= _е=лiссе'й зря'ше,
и= то'й вопiя'ше: _о='ч~е, _о='ч~е, колесни'ца i=и~лева,
и= ко'ни _е=гw`, и= не ви'дjь _е=гw` ктому`. И= jа='тся
_е=лiссе'й за ри^зы своя^, и= раздра` я=` на дво'е, и=
взя'тъ ми'лwть и=лiину` _е=лiссе'й, па'дшую верху`
_е=гw`. И= w=брати'тся _е=лiссе'й, и= ста` на бре'зjь
i=_орда'на. И= прiя'тъ _е=лiссе'й ми'лwть и=лiину`,
па'дшую верху` _е=гw`, и= о_у=да'ри во'ды, и= не
раздjьли'шася. И= рече` _е=лiссе'й: гдjь` о_у='бw _е='сть
бг~ъ и=лiи'нъ а=пfw`; и= о_у=да'ри _е=лiссе'й во'ды
второ'е, и= раздjьли'шася во'ды, и= пре'йде по су'ху.


%<На лiтi'и стiхи'ра хра'ма, и= ст~а'гw самогла'сны,
гла'съ д~:%>

%<Н%>етлjь'ннагw соедине'нiя прича'стникъ, блаже'нне
пр\оро'че, бы'лъ _е=си` w= бз~jь сп~сjь мое'мъ, моли'твою
i=_орда'нъ раздjьли'въ, по су'ху преше'лъ _е=си`, и= на
_о='гненнjьй колесни'цjь jа='кw на нб~са` восхище'нъ
бы'лъ _е=си`, сугу'бую бл~года'ть _е=лiссе'ю w=ста'вль.
тjь'мже мо'лимъ тя`, а='ще и= тjь'ломъ восхище'нъ бы'лъ
_е=си`, но дх~омъ w\т на'съ не разлуча'йся, и= всегда`
хр\сту` моли'ся, спасти'ся душа'мъ на'шымъ.

%<С%>вjьтоза'ренъ _о='блакъ, бж\ственный пр\оро'че,
jа=ви'лся _е=си`, и=ска'пая ту'чу бг~оразу'мiя всjь^мъ
вjь^рнымъ, напая'я бога'тнw вiно'мъ весе'лiя всjь'хъ,
вjь'рою прити'чущихъ къ бж\ственнjьйшему хра'му твоему`.
тjь'мже мо'лимъ тя`, бж\ственный пр\оро'че и= бг~ови'дче
и=лiе`, побjь^ды на враги` во'инству на'шему да'руй, и=
душа'мъ на'шымъ ве'лiю ми'лость.

%<С%>амоде'ржцу о_у=му` пло'ть покори'лъ _е=си`,
бж\ственный и=лiе` пр\оро'че, о_у=се'рднw восхожд_е'нiя
jа='кw по степе'немъ въ се'рдцы твое'мъ полага'я. тjь'мже
и= непра'вдовавша цр~я` w=бличи'въ, гнjь'ва бж~iя
запреще'нiе и=зре'къ, и= сту^дныя свяще'нники jа='кw
непра'ведны ноже'мъ погуби'лъ _е=си`, и= всjь'хъ научи'лъ
_е=си` jа='снw вопи'ти: вои'стинну _е=ди'нъ _е='сть бг~ъ,
_е=го'же и=лiа` проповjь'да.

%<Сла'ва, гла'съ s~:%>

%<_W%> нечести'ва царя` повелjь'нiя! _w поста`
и=спо'лнена кро'ве и= беззако'нiя! заповjь'да по'стъ, да
о_у=бi'йство сотвори'тъ, и= а='бiе о_у=бiе'нъ бы'сть
навуfе'й i=и~льтянинъ. что' же, пр\оро'че, къ си'мъ
ре'клъ _е=си`; jа='кw та'кw глаго'летъ гд\сь: поне'же
безъ пра'вды му'жа i=и~льтянина о_у=би'лъ _е=си`,
та'кожде и= твоя` кро'вь пролiе'на бу'детъ, и= блудни^цы
къ кро'ви твое'й и=змы'ются. но моли'твами, хр\сте`,
твоегw` пр\оро'ка и= проповjь'дника, такова'гw
безчеловjь'чества и=зба'ви ду'шы на'шя, jа='кw
человjьколю'бецъ.

%<И= ны'нjь: Б%>ц\де, ты` _е=си` лоза`:

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`!

%<И=%>лiа` пр\оро'къ преди'вный, * заре'ю о_у='мъ
просвjьти'въ, * ве'сь бы'сть бж\ственъ *, и= царя`
нечести'ва су'дъ непра'ведный зря` негоду'етъ: * тjь'мже
и= судо'мъ бж~iимъ w\трече'нiе посыла'етъ на него`, *
та'кожде и= цари'цу, jа='кw неми'лостиву и= златолюби'ву,
* суду` бж~iю предаде`. * но моли'твами, хр\сте`, твоегw`
пр\оро'ка и=лiи` *, спаси` всjь'хъ на'съ, jа='кw
милосе'рдъ.

%<Стi'хъ: М%>wv"се'й и= а=арw'нъ во i=ере'ехъ _е=гw`,
и= самуи'лъ въ призыва'ющихъ и='мя _е=гw`.

%<Д%>око'лjь, гд\си, * пу'ть нечести'выхъ спjь'ется, *
пр\оро'че, ре'клъ _е=си`; * ты` насади'лъ _е=си`, и=
вкорени'шася, * и= сотвори'ша пло'дъ беззако'нiя: *
вои'стинну и= са'ми sлjь` погибо'ша нече'стiемъ свои'мъ.
* возопiю'тъ къ тебjь`, и= не о_у=слы'шиши. * вску'ю ми`
показа'лъ _е=си` нече'стiе * суде'й законопресту'пныхъ;

%<Стi'хъ: Т%>ы` _е=си` i=ере'й во вjь'ки, по чи'ну
мелхiседе'кову:

%<И=`%>же честно'е твое` восхожде'нiе, * честны'й во
пр\оро'цjьхъ, * вели'кiй и=лiе`, * пра'зднующихъ твои'ми
моли'твами * w\т бjь'дъ и=збавля'й и= скорбе'й, * и=
лю'тыхъ нахожде'нiй: * да всегда` тебjь`, пресла'вный
пр\оро'че, * хр\стоимени'тiи лю'дiе, * почита'емъ и=
о_у=блажа'емъ.

%<Сла'ва, гла'съ s~:%>

%<П%>р\оро'че, проповjь'дниче хр\сто'въ, пр\сто'ла
вели'чествiя никогда'же w\тступа'еши, и= коему'ждо
боля'щу при'снw предстои'ши. Въ вы'шнихъ служя`,
вселе'нную бл~гословля'еши, всю'ду прославля'емь: проси`
w=чище'нiе душа'мъ на'шымъ.

%<И= ны'нjь, бг~оро'диченъ: Т%>воре'цъ, и=
и=зба'витель:

%<Тропа'рь, гла'съ д~:%>

%<В%>о пло'ти а='гг~лъ, пр\оро'кwвъ w=снова'нiе,
вторы'й пр\дте'ча прише'ствiя хр\сто'ва, и=лiа` сла'вный,
свы'ше посла'вый_е=лiссе'еви бл~года'ть,
неду'ги w\тгоня'ти, и= прокаж_е'нныя w=чища'ти: тjь'мже
и= почита'ющымъ _е=го` то'читъ и=сцjьл_е'нiя.

%<Сла'ва, и= ны'нjь, бг~оро'диченъ: _Е='%>же w\т
вjь'ка о_у=тае'нное:

%<На о_у='трени, на Б%>г~ъ гд\сь, %<тропа'рь два'жды.
Сла'ва, и= ны'нjь, бг~оро'диченъ:%>

%<По а~-й стiхоло'гiи сjьда'ленъ, гла'съ а~:%>

%<Н%>а _о='гненную колесни'цу, jа='кw на крилу`
вjь'тр_енню возше'дъ, бж\ственный пр\оро'че, къ
небес_е'мъ пресла'внw ше'ствiемъ дне'сь твори'ши, свы'ше
сугу'бую бл~года'ть и= ми'лwть _е=лiссе'еви w=ста'вль.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>т~рь тя` бж~iю мо'лимъ вси`, дв~у вои'стинну и=
по рж\ствjь` jа='вльшуюся, любо'вiю прибjьга'ющiи къ
твое'й бл~гости: тебе' бо и='мамы грjь'шнiи
предста'тельницу, тебе` стяжа'хомъ въ напа'стехъ
спасе'нiе, _е=ди'ну всенепоро'чную.

%<По в~-й стiхоло'гiи сjьда'ленъ, гла'съ г~.%>

%<Х%>ра'мъ тво'й бж\ственный всjь^мъ и=сцjьл_е'нiя
незави'стнw и=сточа'етъ, проро'че пречу'дне, съ
_е=лiссе'емъ преди'внымъ, хр\сту` вку'пjь моля'щеся,
низпосла'ти ми'ръ мi'рови, и= лю'демъ чту'щымъ ва'съ
ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ.%>

%<К%>i'йждо и=дjь'же спаса'ется, та'мw пра'веднw и=
притека'етъ: и= ко'е и=но'е таково'е прибjь'жище, jа='кw
ты`, бц\де, покрыва'ющее ду'шы на'шя.

%<По полv"еле'и сjьда'ленъ, гла'съ и~.%>

%<П%>рему'дрости jа='кw рачи'тель бы'въ, пр\оро'че
всече'стне, непра'ведна царя` непра'вдующа jа='вjь
w=бличи'въ, и= о_у=вjь'рилъ _е=си` вопи'ти: вои'стинну
бг~ъ _е=ди'нъ _е='сть, и='же и=лiе'ю проповjь'дуемый.
w\тсю'ду же i=езаве'ль, w= восхище'нiи и= w= златолю'бiи
w=бличи'лъ _е=си`. пр\оро'че и= предте'че прише'ствiя
хр\сто'ва, и=лiе` великоимени'те, моли` хр\ста`
бг~а, грjьхw'въ w=ставле'нiе дарова'ти восхожде'нiе твое`
вjь'рнw сла'вящымъ.

%<Сла'ва, и= ны'нjь, бг~оро'диченъ:%>

%<Jа='%>кw дjь'ву и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца млеко'мъ пита'еши зижди'теля и= гд\са.
тjь'мъ а='гг~льскiй и= человjь'ческiй ро'дъ, досто'йнw
сла'вимъ прест~о'е рж\ство` твое`, и= согла'снw вопiе'мъ
ти`: моли` хр\ста` бг~а, согрjьше'нiй w=ставле'нiе
дарова'ти покланя'ющымся вjь'рою прест~о'му рж\ству`
твоему`.

%<Та'же, степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~:Т%>ы` _е=си` i=ере'й во вjь'ки, по
чи'ну мелхiседе'кову: %<Стi'хъ: Р%>ече` гд\сь гд\севи
моему`: сjьди` w=десну'ю мен_е`, до'ндеже положу` враги`
твоя^ подно'жiе нw'гъ твои'хъ. %<В%>ся'кое дыха'нiе:
%<_Е=v\глiе w\т луки`, зача'ло д~_i. По н~ _псалмjь`
стiхи'ра: гла'съ д~.%>

%<Н%>а _о='гненнjьй колесни'цjь, на _о='блакъ взя'лся
_е=си`, и= во страну` свjьтови'дную преложи'лся _е=си`,
_w fесвi'тянине и=лiе`! сту'дныя проро'ки посрами'въ.
и='же не'бо сло'вомъ связа'вый, та'кw разрjьши` и= на'шя
согрjьш_е'нiя ко гд\су моли'твами твои'ми, и= спаси`
ду'шы на'шя.

%<Канw'нъ бц\ды со i=рмосо'мъ на s~, гла'съ и~:
В%>о'ду проше'дъ:

%<И= пр\оро'ка, два` канw'на на и~. Пе'рвый канw'нъ.%>

%<Гла'съ в~. Пjь'снь а~. I=рмо'съ:%>

%<П%>ои'мъ гд\севи, въ мо'ри дре'вле лю'ди
наста'вльшему, и= въ не'мъ фараw'на со всево'инствомъ
погрузи'вшему, пjь'снь побjь'дную, jа='кw просла'вися.

%<В%>и'дjьти жела'ющiи и=лiи` чуде'съ
_о=гнедохнове'нную си'лу, _о=гнезра'чнагw и= честна'гw
я=зы'ка, ду'ха крjь'пость, по достоя'нiю собра'хомся.

%<О_у=%>стнjь`, бг~оно'се, и= недоумjь'ннагw я=зы'ка
тjьсноту'же и= худогла'сiе, дjь'йствомъ _е='же
въ тебjь` дх~а w\тве'рзи, и= о_у=ясни` въ пjь'нiю чуде'съ
твои'хъ.

%<Д%>ае'ши па'че _е=стества` повину'вшымся, сло'ве,
честны^мъ твои^мъ повелjь'нi_емъ, и= покоря'еши дождю`
дв_е'ри ду'хомъ, о_у=твержда'емо сло'во содjьва'я.

%<Бг~оро'диченъ:%>

%<П%>ое'мъ гд\севи w\т дв~ы рожде'нному, и= мi'ръ
w=бно'вльшему, и= тоя` ра'ди на'мъ жи'знь бж\ственную
дарова'вшему, пjь'снь побjь'дную, jа='кw просла'вися.

%<Другi'й канw'нъ, творе'нiе i=еромона'ха пахw'мiа,
_е=гw'же краегране'сiе:%>

%<П%>ою` хвалу` вели'кому и=лiи`.

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw
sла` и=збjьжа'въ, i=и~льтянинъ вопiя'ше: и=зба'вителю и=
бг~у на'шему пои'мъ.

%<_О=%>рга'нъ jа=ви'лся _е=си` о_у=даря'емь
бж\ственнымъ бряца'ломъ, пр\оро'че пречу'дный, всевjь'дца
бг~а воспjьва'я, w\тмще'нiе пра'веднw всjь^мъ даю'ща по
дjьлw'мъ и='хъ.

%<И='%>же не терпя` пре'лести, проро'че чу'дный, царя`
w=бличи'лъ _е=си` непра'вдующа w= беззако'нiи. тjь'мже
су'дъ бж~iй по'лнъ гнjь'ва тому` нане'слъ _е=си`
w=сужде'нiя.

%<П%>р\оро'че и= предте'че благода'ти, бж\ственный
и=лiе`, а=ха'ва нечести'ваго царя` ты`, jа='кw
законопристу'пника, w=бличи'въ, сту^дныя свяще'нники
jа='кw непреподо'бны погуби'лъ _е=си`.

%<Бг~оро'диченъ:%>

%<Х%>р\сто'ву мт~рь въ пjь'снехъ воспjь'ти досто'йнw
вjь'рнiи потщи'мся, jа='кw сп~са всjь'хъ ро'ждшую,
живо'томъ и= сме'ртiю влады'чествующаго.

%<Катава'сiа: W\т%>ве'рзу о_у=ста` моя^.

%<Пjь'снь г~. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^, возвесели'бося ду'хъ
мо'й, внегда` пjь'ти: нjь'сть свя'тъ, jа='коже бг~ъ
на'шъ, и= нjь'сть пра'веденъ, па'че теб_е`, гд\си.


%<Jа='%>кw и=зря'денъ, пр\оро'че, о_у=чреди'тель,
и='же вра'номъ творя` тебjь` гоще'нiе, _е=ди'ный
насыща'яй вся'ко живо'тно благоволе'нiя. _е=му'же вси`
зове'мъ: ты` _е=си` бг~ъ на'шъ, и= нjь'сть свя'та па'че
теб_е`, гд\си.

%<Б%>лагода'ть благодjь'телю и= строи'телю, вдови'цу
и= пр\оро'ка напити'вшему, неизрече'ннымъ промышле'нiемъ.
_е=му'же вси` зове'мъ: ты` _е=си` бг~ъ на'шъ, и= нjь'сть
свя'та па'че теб_е`, гд\си.

%<З%>атвори'вый тученw'сныя _о='блаки w=дожди'ти,
пи'щи лиша'емjь саре'фfjь, w=ста'нокъ бра'шна,
непреста'ннw роси'ти сотвори`. ты' же взыва'лъ _е=си`:
нjь'сть свя'та па'че теб_е`, гд\си.

%<Бг~оро'диченъ:%>

%<Т%>ы` _е=ди'на па'че всjь'хъ w\т вjь'ка вели^кимъ
сподо'билася _е=си` и= па'че _е=стества`: бг~а бо
невмjьсти'маго все'ю тва'рiю во чре'вjь прiя'ла _е=си`,
и= воплоти'ла _е=си`. тjь'мже бц\ду тя` вси` почита'емъ.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе _е=ди'не
чл~вjьколю'бче.

%<В%>сjь'хъ ми'лостивнw, пр\оро'че, наказу'еши, и=
всjь'хъ ми'луеши, къ тебjь` вjь'рою притека'ющихъ во
хра'мъ тво'й: и= по'мощи w\т теб_е` прося'щiи, ника'коже
погрjьши'ша.

%<А=%>ха'ва нечести'ваго царя` ты`, бж\ственный
пр\оро'че, w=бличи'лъ _е=си`: и= jа='кw престу'пника
зако'на, судо'мъ бж~iимъ w=суди'лъ _е=си`.

%<Б%>езсту'дная цари'ца i=езаве'ль тебе`,
бж\ственнjьйшiй проро'че, и=ска'ше о_у=би'ти: jа='кw на
тоя` несвящ_е'нныя свяще'нники, по достоя'нiю су'дъ
сме'ртный наве'лъ _е=си`.

%<Бг~оро'диченъ:%>

%<М%>jь'сто свяще'нiя сла'вы, и= мы'сленную, ч\стая,
трапе'зу, хлjь'бъ хр\ста` жи'знь всjь'хъ прiе'мшую,
пое'мъ тя`, вл\дчце.

%<Сjьда'ленъ, гла'съ и~. Подо'бенъ: П%>рему'дрости:

%<И=%>сто'чника чуде'съ, пр\оро'кwвъ о_у=добре'нiе,
вси` пjь'сненнw вjь'рнiи восхва'лимъ fесвi'тянина и=лiю`:
съ пло'тiю бо _е=ще` сы'й безсме'ртенъ, jа='кw ме'ртвъ
о_у=вjьря'етъ ме'ртвыхъ воста'нiе. тjь'мже дерзнове'нiе
къ бг~у и=мjь'я, подава'етъ и=сцjьл_е'нiя вjь'рою
прося'щымъ, и= мо'лится хр\сту` прилjь'жнw, согрjьше'нiй
w=ставле'нiе пода'ти, пра'зднующымъ любо'вiю святу'ю
па'мять _е=гw`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ, w\т вра^гъ
ви'димыхъ и= неви'димыхъ, бу'рею w=держи'мь
безчи'сленныхъ согрjьше'нiй мои'хъ: и= jа='кw къ те'плому
заступле'нiю и= покро'ву моему`, ч\стая, ко приста'нищу
притека'ю твоея` бла'гости. тjь'мже, преч\стая, и=зъ
теб_е` воплоще'нному безсjь'меннw, моли'ся прилjь'жнw w=
всjь'хъ рабjь'хъ твои'хъ, непреста'ннw моля'щихтися,
бц\де преч\стая, моля'щи _е=го` при'снw, согрjьше'нiй
w=ставле'нiе дарова'ти, воспjьва'ющымъ досто'йнw сла'ву
твою`.

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя`, _е=ди'не чл~вjьколю'бче.

%<К%>ореносjька'тель о_у='бw jа=ви'лся _е=си` sло'бы,
му'дре пр\оро'че, добродjь'тели же насади'тель, тjь'мже
тя` о_у=блажа'емъ.

%<О_у=%>коря'ше тя` словесы` вдови'ца, пи'щею сме'рти,
пр\оро'че, _о='трока воста'нiе о_у=вjьря'ющи.

%<Н%>азна'менова сла'ву тр\оческую jа='вjь
дунове'нiемъ тричи'сленнымъ, ма'тери дjь'тища жи'ва
дарова`.

%<К%>о'ль разже'глся _е=си`, паля` бж\ственнымъ
_о=гне'мъ, и= ре'вностiю, _w пр\оро'че, царя` w=блича'я,
творя'ща беззакw'нiя.

%<Бг~оро'диченъ:%>

%<М%>о'лимъ тя`, ч\стая, бг~а безъ сjь'мене заче'ншую,
при'снw моли'тися за рабы^ твоя^.

%<И='нъ. I=рмо'съ:%>

%<О_у=%>слы'шахъ, гд\си, слу'хъ тво'й и= о_у=боя'хся,
jа='кw неизрече'ннымъ совjь'томъ, бг~ъ сы'й
присносу'щный, w\т дв~ы проше'лъ _е=си` вопiю'ще: сла'ва
снизхожде'нiю твоему`, хр\сте`, сла'ва си'лjь твое'й.

%<В%>jьнча' тя гд\сь пр\оро'ка, прему'дре, и=
благода'ть тебjь` да'руя прорица'ти бу^дущая, jа='кw
настоя^щая. тjь'мже ны'нjь словес_е'мъ сбытiе` зря'ще,
хвала'ми при'снw тя`, jа='кw и='стиннаго пр\оро'ка,
о_у=блажа'емъ.

%<_Е=%>ли'кw попремно'гу смиренному'дрiемъ
о_у=кра'шена, проро'ка твоегw` душа`, хр\сте` бж~е,
толи'кw па'че _о=гня` ре'вностiю распала'ема, сту^дныя
свяще'нники погуби`.

%<Л%>ице'мъ, jа='кw зерца'ломъ разрjь'шшымся, лицу`
хр\сто'ву предстои'ши, пречу'дне пр\оро'че: w\т_ону'дуже
на'съ ми'лостивнw посjьща'й, да вси' тя хвала'ми jа='кw
пр\оро'ка о_у=блажа'емъ.

%<Бг~оро'диченъ:%>

%<Н%>аде'жду и= о_у=твержде'нiе, и= спасе'нiя стjь'ну
неруши'му, тя` стяжа'вше, всепjь'тая, sло'бы вся'кiя
и=збавля'емся.

%<Пjь'снь _е~. I=рмо'съ:%>

%<С%>вjь'та пода'телю и= вjькw'въ тво'рче, гд\си, во
свjь'тjь твои'хъ повелjь'нiй наста'ви на'съ: ра'звjь бо
теб_е` и=но'гw бо'га не зна'емъ.

%<З%>ако'нъ _о=те'ческiй тя`, jа='кw моли'твенника
всеи'стинна показа`, чудодjь'йственника, w=браща'юща
_е=стества` стiхi'й, и=лiе`, и= прп\дбну же'ртву
попаля'юща вода'ми.

%<П%>осрами'лъ _е=си` и=зря'днw, jа='кw и='стины
служи'телю, прп\дбне, скве'рнагw студа` пр\оро'ки,
всеблаже'нне и=лiе`, jа='вjь начерта'въ тр\оческую си'лу.

%<С%>ло'вомъ благода'ти свяще'нствуя, и=лiе`, закла'лъ
_е=си` свяще'нники сту^дныя неви'нными твои'ми рука'ми,
jа='коже _о=гне'мъ, ре'вностiю w=паля'емь.

%<Бг~оро'диченъ:%>

%<Т%>ебjь` ро'ждшей хр\ста`, всему` содjь'теля,
взыва'емъ:ра'дуйся, ч\стая, ра'дуйся, свjь'тъ
возсiя'вшая на'мъ: ра'дуйся, вмjьсти'вшая бг~а
невмjьсти'маго.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я
тма` _о=кая'ннагw, но w=брати' мя, и= къ свjь'ту
за'повjьдей твои'хъ пути^ моя^ напра'ви, молю'ся.

%<И='%>же бж\ственныя благода'ти jа=вле'на
незаходи'мая заря`, и= о_у='мъ бж\ственнjьйшiй, пр\оро'че
и=лiе`, и='скреннw стяжа'въ, благочести'выхъ къ пjь'нiю
возставля'еши.

%<К%>то` не о_у=диви'тся бж\ственнjьй ре'вности
твое'й, пр\оро'че всече'стне; кто' ли не воспое'тъ
хр\ста`, толи'ку крjь'пость тебjь` дарова'вшаго;

%<W\т%> бг~а, пр\оро'че, о_у=краси'лся _е=си`
пр\оро'чествомъ, и=лiе` пречу'дне, w\тню'дъ бг~у ве'сь
соедини'вся, пре'лесть w=блича'я, i=и~льтяны къ бж~iю
позна'нiю приве'лъ _е=си`.

%<Бг~оро'диченъ:%>

%<С%>о'лнце ро'ждши, бц\де, незаходи'мое, всего' мя
просвjьти` w=мраче'ннаго страстьми`, и= и=спо'лни мя`
бж\ственнагw свjь'та.

%<Пjь'снь s~. I=рмо'съ:%>

%<Б%>е'здна согрjьше'нiй w=бы'де мя` послjь'дняя, но
jа='кw пр\оро'ка i=w'ну, гд\си, гд\си, возведи` и=зъ
и=стлjь'нiя живо'тъ мо'й.

%<С%>то'лпъ благоче'стiя и= житiя` чи'стагw, сади'тель
чистоты` бы'лъ _е=си`, а='гг~лwмъ же подо'бникъ, чу'дный
и=лiе` бг~оно'се.

%<Г%>нjь'въ тя` пророкоубi'йцы жены` о_у=страши'въ,
вяза'ти и= рjьши'ти прiи'мша дожд_е'въ тече'нiе, чу'дный
и=лiе`, бjь'гати твори'тъ.

%<В%>озвы'силъ _е=си`, колjь^на преклони'въ, о_у=ма`
превознесе'нное _о='ко, мольбо'ю и=зря'дною рjьше'нiе
творя`, и= бразды^ земны^я о_у=пои'лъ _е=си` ту'чами.

%<Бг~оро'диченъ:%>

%<К%>упина' тя въ сiна'и, неwпа'льнw прибли'жившися
_о=гню`, преднапису'етъ мт~рь приснодв~у, всепjь'тая
бц\де мр~i'е.

%<И='нъ. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^,
и= и=зъ глубины` sw'лъ возведи`, молю'ся: къ тебjь' бо
возопи'хъ, и= о_у=слы'ши мя`, бж~е спасе'нiя моегw`.

%<М%>оле'бное пjь'нiе приноси` къ бг~у, пр\оро'че
всечестны'й, w= всjь'хъ въ бж\ственный хра'мъ тво'й
притека'ющихъ, да тя` всегда` jа='кw вели'ка засту'пника
почита'емъ.

%<О_у='%>мъ человjь'чь не дости'гнетъ житiе` твое`,
пр\оро'че, по досто'инству похвали'ти: па'че о_у='бw
о_у='мныхъ чинw'въ возвели'чился _е=си`, зря` хр\сто'во
преwбраже'нiе.

%<И='%>же вся'ческихъ гд\сь и= творе'цъ на'мъ
jа=ви'ся, по твоему` проро'честву, блаже'нне и=лiе`, вся^
человjь'ки призыва'я къ позна'нiю своему`, jа='кw
чл~вjьколю'бецъ.

%<Бг~оро'диченъ:%>

%<М%>арi'е, ч\стый дjь'вства сосу'де, w=чи'сти мо'й
о_у='мъ w\т страстна'гw w=мраче'нiя, и= и=спо'лни
благода'ти и= пра'вды се'рдце мое`, всенепоро'чная.

%<Конда'къ, гла'съ в~:%>

%<П%>р\оро'че и= прови'дче вели'кихъ дjь'лъ бг~а
на'шегw, и=лiе` великоимени'те, вjьща'нiемъ твои'мъ
о_у=ста'вивый водотw'чныя _о='блаки, моли` w= на'съ
_е=ди'наго чл~вjьколю'бца.

%<I='косъ:%>

%<М%>но'гое человjь'кwвъ беззако'нiе, бж~iе же мно'гое
человjьколю'бiе зря`, пр\оро'къ смуща'шеся, и=лiа`
jа=ря'ся, и= словеса` неми'лостивна къ ми'лостивному
подви'же, прогнjь'вайся, возопи'въ, на w\тме'щущыяся
теб_е`, судiе` пра'ведный. но о_у=тро'бу бл~га'гw
ника'коже подви'же, _е='же му'чити тогw` w\тмета'ющыяся:
при'снw бо покая'нiя всjь'хъ жде'тъ _е=ди'ный
чл~вjьколю'бецъ.

%<Пjь'снь з~. I=рмо'съ:%>

%<К%>упи'на въ горjь` _о=гнеwпа'льная, и= росоно'сная
пе'щь халде'йская jа='вjь предписа' тя, бг~оневjь'сто:
бж\ственный боневеще'ственный въ
веще'ственнjьмъ чре'вjь _о='гнь неwпа'льнw прiя'ла
_е=си`. тjь'мже и=зъ теб_е` ро'ждшемуся пое'мъ:
бл~гослове'нъ _е=си`, бж~е _о=т_е'цъ на'шихъ.

%<П%>ресла'внw бж\ственною ты` воwбраже'нною си'лою
w=бле'кся, пи'щею четыредесятодне'вною, и=лiе` чу'дный,
до'лгiй ше'ствовалъ _е=си` пу'ть. тjь'мже въ хwри'вjь
глаго'лалъ _е=си`: бл~гослове'нъ бг~ъ _о=т_е'цъ на'шихъ.

%<Х%>ла'дъ кро'токъ показа` и= то'нокъ гд\са тебjь`,
и=лiе`, по бз~jь ревну'ющу вседержи'тели, не ду'хъ
бу'ренъ, ни тру'съ, ни _о='гнь страша'яй. тjь'мже i=и~су
кро'ткому пjь'лъ _е=си`: бл~гослове'нъ _е=си`, бж~е
_о=т_е'цъ на'шихъ.

%<Б%>г~оявле'нiя сподо'бился _е=си` и= пр\оро'чества,
jа='коже вели'кiй мwv"се'й, пр\оро'ки помазу'я ду'хомъ,
и= цари`, и=лiе` чу'дный. и= сла'вы на fавw'рjь хр\сто'вы
зри'тель бы'въ, пjь'лъ _е=си`: бл~гослове'нъ _е=си`, бж~е
_о=т_е'цъ на'шихъ.

%<Бг~оро'диченъ:%>

%<Р%>ажда'еши безъ сjь'мене безнача'льнаго и=
превjь'чнаго гд\са, _о='ч~а сн~а, му'дрость же и= си'лу,
напослjь'докъ преч\стая, па'че _е=стества` пло'тiю, на
w=бновле'нiе земны'хъ. тjь'мже и=зъ теб_е` ро'ждшемуся
зове'мъ: благослове'нъ бг~ъ _о=т_е'цъ на'шихъ.

%<И='нъ. I=рмо'съ:%>

%<W\т%> i=уде'и доше'дше _о='троцы въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=ц~_е'въ бж~е, бл~гослове'нъ _е=си`.

%<Л%>ю'ди i=и~левы, съ пятидесятонача'льникомъ къ
тебjь`, бж\ственный и=лiе`, прише'дшыя, _о=гне'мъ съ
небесе` jа='кw недостw'йныя попали'лъ _е=си`.

%<И='%>же бг~овидjь'нiемъ w=сiя'емь, досто'йнw
бж\ственнjьйшiй пр\оро'къ бы'лъ _е=си`, и=лiе`
всечестны'й, и= ваа'лwвы ж_е'ртвы w\тню'дъ о_у=праздни'лъ
_е=си`.

%<_Е=%>ли'кw дх~ъ прест~ы'й подаде` прорица'ти,
всечестны'й пр\оро'че и=лiе`, проре'клъ _е=си` w=
прише'ствiи сн~а бж~iя, и= непогрjьши'лъ,
всеблаже'нне. _е=му'же пое'мъ: бл~гослове'нъ бг~ъ
_о=т_е'цъ на'шихъ.

%<С%>ту^днымъ свяще'нникwмъ, трапе'зу i=езаве'лину
непра'веднw jа=ду'щымъ, вои'стинну судо'мъ бж~iимъ, и=
пр\оро'ка руко'ю, jа='дъ сме'рти по достоя'нiю
w\тры'гнуся.

%<Бг~оро'диченъ:%>

%<С%>паси' мя, мт~и бж~iя, содержи'ма глубино'ю
согрjьше'нiй, и= вся'кiя врагw'въ и=схити` sло'бы, да
твое` спаса'емь велича'ю заступле'нiе.

%<Пjь'снь и~. I=рмо'съ:%>

%<О_у=%>страши'ся _о=трокw'въ благочести'выхъ,
со_обра'знагw души` нескве'рнагw тjь'ла, и= о_у=страни'ся
воспита'нный въ безмjь'рномъ веществjь`, не о_у=тружде'нъ
_о='гнь, присноживу'щу же, и=з\ъувя'дшу пла'меню,
вjь'чнующая пjь'снь воспjьва'шеся: гд\са вся^ дjьла`
по'йте, и= превозноси'те во вся^ вjь'ки.

%<И=%>зря'днw w=брjь'те а=ха'въ ро'да w\траже'нiе
всегуби'тельное, пр\оро'ка w=бличе'нiемъ, скве'рнагw
о_у=бi'йства ме'рзское муче'нiе: fесвi'тянинъ же w\т
_о=гнедохнове'нна о_у=ма` жизнода'телю пjь'снь
воспjьва'ше: гд\са вся^ дjьла` по'йте, и= превозноси'те
во вся^ вjь'ки.

%<Д%>ожди'тъ тебjь` _о='гнь съ небесе` попаля'я,
и=лiе`, w=держи'мыхъ пятьдеся'тъ сугу'бw, jа='кw бж~iю
и=зря'дну служи'телю: держа'щему бо присноживо'тную
жи'знь бг~олjь'пнw пjь'снь взыва'лъ _е=си`: гд\са вся^
дjьла` по'йте, и= превозноси'те во вся^ вjь'ки.

%<Т%>аи'нника тя` показа` хр\сто'съ, jа='кw чистоты`
сади'теля, и= дjь'вства пребж\ственное прозябе'нiе, на
fавw'рjь бж\ственнагw воплоще'нiя, бж\ства` непостижи'мый
свjь'тъ во свое'й пло'ти показа'въ тебjь`, зову'щу: гд\са
вся^ дjьла` по'йте, и= превозноси'те во вся^ вjь'ки.

%<Бг~оро'диченъ:%>

%<В%>себога'тна бы'сть о_у=тро'ба бж~iя мт~ре, jа='кw
прiи'мши сло'во дебельство'мъ пло'ти, w\т нея` смjь'шена
земна'гwзра'ка по v=поста'си, jа=ви'ся гра'дъ
бж~iй, въ не'мже вы'шнiй жи'ти благоволи`. _е=му'же
пое'мъ: гд\са вся^ дjьла` по'йте, и= превозноси'те во
вся^ вjь'ки.

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<И='%>же вся^ вjь'дый, jа='кw бг~ъ, бу'дущихъ и=
бы'ти хотя'щихъ ра'зумъ тебjь`, и=лiе`, jа='кw вjь'рну
су'щу, ввjьря'етъ, и= дале'че су^щая jа='кw бли'зъ
показу'етъ.

%<Б%>лагочести'вымъ дерзнове'нiемъ вжили'въ о_у='мъ
тво'й, бл~же'нне пр\оро'че, прорица'еши разстоя^щаяся
jа='кw бли'зъ су^щая, всечестны'й пр\оро'че.

%<W=%>чи'стивъ w\т вся'кiя скве'рны, бж\ственный
пр\оро'че, тво'й о_у='мъ: тjь'мъ и= ве'сь свя'тъ бы'лъ
_е=си`, къ бж\ственному свjь'ту всjь'хъ наставля'я.

%<Бг~оро'диченъ:%>

%<_Е=%>го'же родила` _е=си` сло'во па'че сло'ва,
бг~ороди'тельнице ч\стая, w= на'съ моли` вjь'рнw чту'щихъ
тя`.

%<Пjь'снь f~. I=рмо'съ:%>

%<Jа='%>же пре'жде со'лнца, свjьти'льника бг~а
возсiя'вшаго, пло'тски къ на'мъ прише'дшаго, и=зъ боку`
дв~и'чу, неизрече'ннw воплоти'вшая, бл~гослове'нная
всеч\стая, тя`, бц\де, велича'емъ.

%<Н%>етре'нное человjь'ки ше'ствiе на земли` пожи'въ,
ми'лwтiю струю` i=_орда'нскую fесвi'тянинъ преше'дъ,
_о=ру'жникъ возду'шный неботе'чное соверши` стра'нное
ше'ствiе дх~омъ.

%<Б%>лагоче'стiя ре'вностiю fесвi'тянинъ w=паля'емь,
на _о=гнезра'чнjьй колесни'цjь взима'ется, ми'лwть же
све'рже: _е='юже о_у=таи'тися не возмо'же, _е=лiссе'й
w=дjь'явся, прiе'млетъ бж~е'ственную бл~года'ть.

%<W\т%>крове'ннjь бг~ови'децъ fесвi'тянинъ съ
мwv"се'емъ зри'тъ, jа=`же _о='ко не ви'дjь, и= о_у='хо не
слы'ша, и= на се'рдце человjь^къ земноро'дныхъ не взы'де,
воплоще'на гд\са, на fавw'рjь вседержи'теля.

%<Бг~оро'диченъ:%>

%<Н%>апра'снагw дре'внягw w\тя'тельницу w=сужде'нiя,
и= прама'тере и=справле'нiя, ю='же ро'да къ бг~у вину`
присвое'нiя, къ зижди'телю мо'стъ, тя`, бц\де,
велича'емъ.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли^ки тя`
велича'юще.

%<З%>аре'ю невеще'ственною живонача'льныя тр\оцы,
пр\оро'че и=лiе`, w=божа'емь: тjь'мъ тебе` вси` къ бг~у
w= мi'рjь моли'твенника приво'димъ, блаже'нне.

%<Н%>а земли' тя а='гг~ла позна'хомъ, бж\ственный
пр\оро'че, и= на нб~си` w\тню'дъ человjь'ка бж~iя,
jа='коже и= са'мъ гд\сь рече`: поне'же и=лiа` человjь'къ
же'стокъ _е=си`, согрjьша'ющу i=и~лю терпjь'ти не
мо'жеши, взы'ди ты` ко мнjь`, да а='зъ до'лjь сни'ду.

%<Н%>а земли`, бж\ственный пр\оро'че, jа='кw
безпло'тенъ пожи'лъ _е=си`, и= ны'нjь на нб~са`
возноси'мь, со а='гг~льскими ли^ки ликовству'еши: на'съ
свы'ше назира'й пою'щихъ тя`, бл~же'нне.

%<Бг~оро'диченъ:%>

%<Н%>о'сиши на w=б\ъя'тiяхъ бг~а, нося'щаго
вся'ч_еская, и= пита'еши пита'теля, ч\стая, на'мъ
о_у=подо'бльшася: _е=го'же моли`, лю'демъ твои^мъ
дарова'ти всjь'хъ лю'тыхъ и=збавле'нiе.

%<Свjьти'ленъ. Подо'бенъ: С%>вjь'те неизмjь'нный:

%<С%>вjь'тъ на _о='гненнjьй четвероко'нной
колесни'цjь, небоше'ственна тя` показа'вый _о=ру'жника,
и=лiе`, не пожре` въ коне'цъ: _о='гнь бо я=зы'комъ
_о='гненнымъ привле'клъ _е=си` ни'зу, и= и=зсуши'лъ
_е=си` ту'чы.

%<Сла'ва:%>

%<Н%>а нб\сныя кру'ги _о='гненною колесни'цею
возне'слся _е=си`, ны'нjь твою` соверша'ющыя па'мять
вjь'рнw, назира'я jа='кw свjь'та бли'зъ сы'й, свjь'тъ
мы'сленный на'мъ дава'й.

%<И= ны'нjь, бг~оро'диченъ:%>

%<И='%>же w\т бг~а мi'рови пода^ннымъ благи^мъ, ты`
вина`была` _е=си`, бц\де: но и= ны'нjь моли` w=
_о='бщемъ спасе'нiи бл~гопремjь'ннаго бг~а.

%<На хвали'техъ стiхи^ры на s~, гла'съ и~. По\д:
Ч%>то` ва'съ нарече'мъ:

%<_Е=%>гда` ты`, пр\оро'че чу'дный, * бг~у
добродjь'телей и= житiе'мъ чи'стымъ, * сраствори'вся съ
ни'мъ, * _о='бласть прiе'мъ, * тва'рь по ра'зуму
и=змjь'рилъ _е=си`, * и= дв_е'ри дожд_е'вныя во'лею
затвори'лъ _е=си`, * и= свы'ше _о='гнь низве'лъ _е=си`, *
и= враги` погуби'лъ _е=си`. * моли` спасти'ся душа'мъ
на'шымъ.

%<Р%>е'вностiю гд\снею распала'емь, * беззакw'нныя
цари` ты` и=з\ъwбличи'лъ _е=си` jа='вjь, * сту^дныя
свяще'нники * ты` о_у=мори'лъ _е=си` те'плjь, * вже'гъ
_о='гнь въ водjь`, блаже'нне: * пи'щу же недjь'ланную
и=сточи'лъ _е=си`, * и= во'ды i=_орда^нскiя * ми'лwтiю
твое'ю пресjь'клъ _е=си`. * моли` спасти'ся душа'мъ
на'шымъ.

%<_Е=%>гда` ты`, пр\оро'че, * показа'лъ _е=си`, на
земли` * jа='кw вои'стинну ю='же на нб~си` жи'знь, *
жи'знiю су'щею въ тебjь` соста'вною w=богатjь'яся, *
_о='трока ме'ртва твои'мъ вдохнове'нiемъ воскреси'лъ
_е=си`, * сме'рти кромjь` на лjь^та лу^чша пребыва'еши, *
на колесни'цу _о='гненну всjь'лъ _е=си`, * на высоту`
возвыша'емь. * моли` спасти'ся душа'мъ на'шымъ.

%<И='ны стiхи^ры, гла'съ а~, самогла'сны. Ге'рмана:%>

%<И=%>лiа` ревни'вый, и= страсте'й самоде'ржецъ, на
возду'сjь носи'мь бя'ше дне'сь, всемi'рнагw таи'нникъ
спасе'нiя начина'тель. _w сла'вы честны'я, _е='йже
сподо'бися небопа'рный пр\оро'къ, и= пр\оро'кwвъ
и=зря'дное о_у=добре'нiе: се'й бо во пло'ти а='гг~лъ, и=
безпло'тенъ человjь'къ показа'ся и=справле'нми. _е=го'же
хва'ляще рце'мъ: заступи` на'съ, му'дре, въ де'нь
су'дный.

%<Д%>ухо'вными пjь'сньми пр\оро'ки хр\сто'вы вси`
восхва'лимъ: и=лiа' бо fесвi'тянинъ, небоше'ственникъ
бы'сть, и= ми'лwтiю _е=лiссе'й бл~года'ть прiя'тъ сугу'бу
w\т бг~а, и=свjьти'льницы свjь'тлiи вселе'ннjьй
jа=ви'шася, моля'ще непреста'ннw w= душа'хъ на'шихъ.

%<Д%>в~дски дне'сь вjь'рнiи, пр\оро'ка гд\сня
пjь'сньми почти'мъ, и=лiю` fесвi'тянина, и= ревни'теля
пресвjь'тла. се'й бо я=зы'комъ нб~о jа='кw ко'жу
затвори`, и= зе'млю плодови'тую непло'дну сотвори`. _w
пресла'внагw чудесе`! зе'мленъ человjь'къ, небес_е'мъ
w=дожди'ти дождя` не даде`. _w чудесе`! тлjь'ненъ
человjь'къ въ нетлjь'нiе w=дjь'яся, и= на нб~са` востече`
_о='гненною колесни'цею: ми'лwтiю же _е=лiссе'ю сугу'бу
благода'ть дарова'въ, царя` w=блича'я, и= лю'ди
непокори'выя гла'домъ растлjьва'етъ, i=ере'и сту^дныя
вся^ посрами`, и= вдови'ча сы'на сло'вомъ воскреси`.
тогw` мольба'ми, хр\сте` бж~е на'шъ, въ ми'рjь сохрани`
_о=те'чество на'ше, и= побjь'ды w=долjь^нiя на враги`
да'руй.

%<Сла'ва, гла'съ и~:%>

%<П%>р\оро'кwвъ верхо'вники, и= всесвjь'тлыя
свjьти'льники вселе'нныя въ пjь'снехъ почти'мъ вjь'рнiи,
и=лiю` и= _е=лiссе'а, и= хр\сту` возопiе'мъ ра'достнw:
бл~гоутро'бне гд\си! пода'ждь лю'демъ твои^мъ, мольба'ми
пр\орw'къ твои'хъ, w=ставле'нiе грjьхw'въ и= ве'лiю
ми'лость.

%<И= ны'нjь, бг~оро'диченъ: В%>л\дчце, прiими`
моли'тву ра^бъ твои'хъ.

%<Славосло'вiе вели'кое. И= w\тпу'стъ.%>

%<На лiтургi'и, бл~ж_е'нна, пе'рвагw канw'на, пjь'снь
г~, и= втора'гw s~. Прокi'менъ, гла'съ д~: Т%>ы` _е=си`
i=ере'й во вjь'ки, по чи'ну мелхiседе'кову. %<Стi'хъ:
Р%>ече` гд\сь гд\севи моему`: сjьди` w=десну'ю мен_е`,
до'ндеже положу` враги` твоя^ подно'жiе нw'гъ твои'хъ.
%<А=п\слъ i=а'кwвля посла'нiя, зача'ло н~з. А=ллилу'iа,
гла'съ д~: М%>wv"се'й и= а=арw'нъ во i=ере'ехъ _е=гw`, и=
самуи'лъ въ призыва'ющихъ и='мя _е=гw`. %<_Е=v\глiе
луки`, зача'ло д~_i. Прича'стенъ: В%>ъ па'мять вjь'чную
бу'детъ пра'ведникъ:

