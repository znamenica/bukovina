---
вечерня:
   отпустительно:
      тропарь:
         глас: 8
         текст: 'Святии безсребреницы и чудотворцы, / Космо и Дамиане, / посетите немощи
            наша: / туне приясте, // туне дадите нам.'
      молитва: О чудотворцы славнии, врачеве безмезднии, Космо и Дамиане! Вы от юности
         Христа Бога возлюбивше и Того повеления всем сердцем соблюдающе, аще и вдасте
         себе учению врачебному, но добродетельнаго ради жития и чистоты душевныя, силою
         Христа Бога, не врачевания токмо искусство, но паче неоскудную благодать исцеления
         всяких неисцельных недугов от Бога прияли есте. Отонюдуже любовию и милосердием
         к недугующим подвизаеми, не токмо людем, но и скотом исцеления болезней подаваете,
         неисчетным множеством чудес ваших весь мир наполняете, и не телесныя токмо недуги
         исцеляете, но и верою Христовою души просвещаете, в терпении болезней укрепляете,
         в тяжких недузех о исправлении жития вразумляете и ко Христу покаянием привлекаете.
         Темже ныне и нас, припадающих к вам пред честною иконою вашею, скоро услышите.\r\nЮныя
         дети, вашей помощи во учении книжнем просящия, вашими молитвами наставите, да
         вашему житию ревнующе, не земное точию научение приобрящут, но паче во благочестии
         и правой вере непрестанно да преспевают. На одре болезни лежащим, человеческия
         помощи отчаянным, к вам же тепле с верою и усердною молитвою прибегающим, исцеление
         болезней вашим милостивым, чудодейственным посещением даруйте. Многажды в болезни
         впадающия и от лютых недуг в уныние, малодушие и роптание пришедшия, данною
         вам от Бога благодатию в терпении утвердите, и наставите, да уразумеют волю
         о них Божию святую и совершенную, и сами себе и живот свой воле Христа Бога
         предают. В недузех сущих, о исправлении же жития нерадящих, в гресех не раскаивающихся,
         сердцем ожесточенных, сокрушите во спасение и к покаянию призовите, да немощни
         суще телом, здрави пребудут душею, и причастницы соделаются Божия спасительныя
         благодати. Братию святаго храма сего, вашему святому заступлению от Бога врученную,
         и всех к вам усердно прибегающих невредимы сохраните от долгонедужия, от болезней
         лютых и неисцельных, от разслабления тела, от исступления ума, от смертоносныя
         язвы, от внезапныя смерти, и мощным ходатайством вашим к Богу соблюдите в правой
         вере твердых, во благочестии преспеющих, в добрых делех усердных, в молитве
         к Богу прилежных, да с вами вкупе сподобятся в будущем веце присно воспевати
         и славити всесвятое и великолепое имя Отца и Сына и Святаго Духа во веки веков.
         Аминь.
утреня:
   канон:
      кондак:
         глас: 2
         текст: Благодать приимше исцелений, / простираете здравие / сущим в нуждах, /
            врачеве, чудотворцы преславнии, / но вашим посещением / ратников дерзости
            низложите, // мир исцеляюще чудесы.
