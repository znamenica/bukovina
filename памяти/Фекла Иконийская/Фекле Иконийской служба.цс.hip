<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~д-й де'нь.%>

%<Ст~ы'я первомч~ницы, и= равноапо'стольныя fе'клы:%>

%<На Г%>д\си, воззва'хъ: %<стiхи^ры на s~, гла'съ и~.%>

%<Подо'бенъ: Г%>д\си, а='ще и= на суди'щи:

%<Г%>д\си, * а='ще и= во _о=ко'нца fе'кла приводрузи'ся
твое'й любви`, * но разу'мнw въ высоча'йшихъ предстоя'щи
престо'лу твоему`, * о_у=дивля'шеся твоему` несосу'дному
благолjь'пiю, * jа='вльшемуся чл~вjьколю'бнw, * да спасе'ши
ду'шы на'шя.

%<Г%>д\си, * а='ще и= о_у=чи'телю fе'кла нево'лею
о_у=едини'ся, * но спребыва'юща тя` и=мя'ше во вре'мя
страда'нiя, * и= w=бнаже'на _о=дjья'нiя, * покрыва'шеся
сла'вою твое'ю, * и= вjьнча'вшися руко'ю твое'ю, *
предзащища'етъ ду'шы на'шя.

%<Г%>д\си, * а='ще и= свя'зану fе'кла а=п\слу притече`,
* но пристра'стiя земны'хъ о_у='зу w\тве'рже, * и=
крjь'пости твоея` вери'гою любве`, * тебjь` крjь'пкw
привяза'ся, сп~су ду'шъ на'шихъ.

%<Г%>д\си, * а='ще и= _о=гню` предаде'ся, * чи'стая и=
первомч~ница твоя`, * но не w=пали'ся въ не'мъ,
прохлади'теля и=му'щи тя`: * и= во sвjь'рехъ мно'гихъ
нея'тна пребы'сть, * руко'ю твое'ю храни'ма, * сп~са ду'шъ
на'шихъ.

%<Сла'ва, гла'съ s~:%>

%<С%>трастоте'рпческими бор_е'нiи врага` попра'ла
_е=си`, fе'кло всебл~же'нная, и= тогw` кw'зни страда'льчески
сокруши'вши, fамv'ра w\тбjь'гла _е=си`, и= хр\сту`
о_у=невjь'стилася _е=си`, и='стинному рачи'телю: па'vлова
собесjь'днице, и= стефа'ну сострада'льнице, дерзнове'нiе
и=му'щи первомч~нице хр\сто'ва въ жена'хъ, вjь'рнw
соверша'ющихъ всепра'зднственную па'мять твою`, w\т бjь'дъ
и=зба'ви моли'твами твои'ми.

%<И= ны'нjь, бг~оро'диченъ:%>

%<А='ще ли среда`, и=ли` пято'къ, кр\стобг~оро'диченъ:
По\д: В%>се` w\тло'жше:

%<_О=%>ру'жiе, jа='коже рече` сv"меw'нъ, * се'рдце твое`
про'йде, прест~а'я вл\дчце, * _е=гда` о_у=зрjь'ла _е=си`
и=зъ теб_е` возсiя'вшаго неизрече'ннаго сло'ва, * w\т
беззако'нныхъ jа='кw w=сужде'нна, * на кр\стjь` возноси'ма,
* _о='цта и= же'лчи вкуша'юща, * р_е'бра же и=скопава'ема, *
рука'ми же и= нога'ми пригвожда'ема, * и= рыда'нiемъ
крича'ла _е=си`, * вопiю'щи мт~рски: * что` сiе` ча'до
сла'дкое, * но'вое та'инство;

%<На стiхо'внjь _о=ктw'иха. Сла'ва, ст~ы'я, гла'съ и~.
А=нато'лiево:%>

%<Л%>ьвw'въ стремле'нiе попра'ла _е=си`, и= fамv'ра
посрами'ла _е=си`, первомч~нице многострада'льная,
послjь'довала _е=си` жениху` твоему` зову'щи: въ
воню` мv'ра твоегw` притеко'хъ, хр\сте`. тjь'мъ и= па'vла
и='щущи, съ нб~се` прiя'ла _е=си` дарова'нiе, и= вjьне'цъ
о_у=лучи'ла _е=си` w\т страстополо'жника бг~а, и= мо'лиши
непреста'ннw, дарова'ти грjьхw'въ проще'нiе, вjь'рою
соверша'ющымъ свяще'нную твою` па'мять.

%<И= ны'нjь, бг~оро'диченъ, и=ли` кр\стобг~оро'диченъ:%>

%<Подо'бенъ: _W%> пресла'внагw чудесе`!

%<Ч%>то` зри'мое видjь'нiе, * _е='же мои'ми _о=чесы`
ви'дится, _w вл\дко; * содержа'й всю` тва'рь, * на дре'вjь
повjь'шенъ бы'лъ _е=си`: * и= о_у=мерщвля'ешися всjь^мъ
дая'й жи'знь, * бц\да пла'чущи глаго'лаше, * _е=гда`
о_у=зрjь` на кр\стjь` вознесе'на, * и=зъ нея` неизрече'ннw
возсiя'вшаго * бг~а и= чл~вjь'ка.

%<Тропа'рь, гла'съ д~:%>

%<С%>ловес_е'мъ па'vлwвымъ научи'вшися, бг~оневjь'стная
fе'кло, и= вjь'рою о_у=тверди'вшися w\т петра` бг~озва'нная,
первомч~ница jа=ви'лася _е=си`, и= первострада'льница въ
жена'хъ: возшла` _е=си` на пла'мень, jа='кw на мjь'сто
благоцвjьту'щее, sвjь'ри и= ю=нцы` о_у=страши'шася теб_е`,
воwружи'ся бо кр\сто'мъ. тjь'мъ моли` всехва'льная хр\ста`
бг~а, спасти'ся душа'мъ на'шымъ.



%<На о_у='трени _о='ба канw'на _о=ктw'иха, безъ
мч~ничнwвъ, и= ст~ы'я канw'нъ на s~, _е=гw'же
краегране'сiе:%>

%<П%>ервомч~ница бж\ственнw сла'вится. %<I=wа'нна
мона'ха:%>

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя^ сквозjь`
чермно'е мо'ре, jа='кw _е=ди'нъ сла'внw просла'вися.

%<Г%>ла'съ я=зы'ка не мо'жетъ всесла'вныхъ первомч~ницы
повjь'дати страда'льчествъ, и=знемога'етъ бо ко похвалjь`
досто'йнjьй.

%<П%>реста` мучи'телево суесло'вiе прего'рдое, на того'
бо ж_ены` благоче'стнw во хр\стjь` му'жествоваша.

%<Г%>лагw'лы неизрече'нными _е=v\гльски w=гласи'вшися
твои'ми, всебл~же'нне па'vле, хр\сту` дjь'ва
о_у=невjь'стися.

%<Бг~оро'диченъ:%>

%<Г%>ро'здъ тя` жизноно'сный всемi'рнагw точа'щъ
сла'дость спасе'нiя, дв~а, хр\сте`, породи`.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<_W%>ле любве` твоея`, па'че о_у=ма` всечестна'я!
и='мже w= хр\стjь` па'vлу привяза'лася _е=си`, соедини'вшися
ду'хомъ.

%<О_у=%>язви'ти тя`, сла'вная, о_у=я'звльшуюся
жела'нiемъ духо'внымъ, мы'сль не возмо'же, земны'хъ
наслажде'нiе.

%<В%>сjь'хъ w\тсту'пльши плотски'хъ пристра'стiй,
бесjь'дами ма'терними не о_у=мягчи'лася _е=си`,
страстоте'рпице всехва'льная.

%<Бг~оро'диченъ:%>

%<_Е='%>vы прама'тере ты` и=справле'нiе была` _е=си`,
нача'льника жи'зни мi'ру, бц\де, ро'ждши.

%<Конда'къ, гла'съ и~. Подо'бенъ: Jа='%>кw нача'тки:

%<Д%>jь'вства добро'тою просiя'ла _е=си`, и= мч~ничества
вjьнце'мъ о_у=краси'лася _е=си`, а=п\сльству ввjьря'ешися
дв~о jа='кw пресла'вная, и= _о=гня` о_у='бw пла'мень въ
ро'су преложи'ла _е=си`: ю=нца' же jа='рость моли'твою
твое'ю о_у=кроти'ла _е=си`, jа='кw первострада'льная.

%<Та'же сjьда'ленъ, гла'съ и~. Подо'бенъ:
П%>рему'дрости:

%<В%>ъ му'жество же'нство добродjь'тельми преложи'вши
любо'вiю хр\сто'вою, бж~iе жили'ще _о=бою'ду была` _е=си`:
страсте'й бо мра'къ поще'нiемъ о_у=ма'ливши, мч~нически
показа'лася _е=си` страда'нiя хвала`. тjь'мъ и= мi'ру jа='кw
свjьти'ло свjь'тиши сугу'бw, возсiя'ющи лучы` дх~а,
первомч~нице всехва'льная. моли` хр\ста` бг~а, прегрjьше'нiй
w=ставле'нiе пода'ти, чту'щымъ любо'вiю ст~у'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ.%>

%<Jа='%>кw дв~у и= _е=ди'ну въ жена'хъ, тя` безсjь'меннw
ро'ждшую бг~а пло'тiю, вси` о_у=бл~жа'емъ ро'ди
чл~вjь'честiи: _о='гнь бо всели'ся въ тебjь` бж\ства`, и=
jа='кw младе'нца дои'ши зижди'теля и= гд\са. тjь'мже
а='гг~льскiй и= человjь'ческiй ро'дъ, досто'йнw сла'вимъ
всест~о'е рж\ство` твое`, и= согла'снw вопiе'мъ ти`: моли`
хр\ста` бг~а, прегрjьше'нiй w=ставле'нiе дарова'ти,
досто'йнw пою'щымъ сла'ву твою`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи
на кр\стjь`, восклица'ше пла'чущи, и= го'рькw рыда'ющи
вопiя'ше: мi'ръ о_у='бw ра'дуется прiе'мляй тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости:
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися, и= да'руй прегрjьше'нiй
w=ставле'нiе, вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<_О=%>бруче'нную fамv'ру, невjьстово'децъ па'vелъ тя`
сочета` жениху` нб\сному, jа='кw непоро'чную, fе'кло
всечестна'я.

%<П%>ривjь'силася _е=си` любо'вiю бг~оче'стiя,
па'vловыми словесы`, и= fамv'ровы глаго'лы jа='кw буесло'вiе
мч~нице, о_у=кори'ла _е=си`.

%<К%>ропле'нiемъ бж\ственныя кро'ве а=да'мскiй ро'дъ
благослови'ся: _е='vа ра'дуется ви'дящи о_у='бw жена'ми
льсти'ваго sмi'я па'дающа.

%<Ч%>истоту` возлюби'вши, вся^ кра^сная житiя`
w\тве'рже, бога'тство, ро'дъ, красоту`, и= сла'дwсти
w=бру'чника первомч~ница.

%<Бг~оро'диченъ:%>

%<Б%>ц\ду тя`, всеч\стая, просвjьще'ннiи вси` зна'емъ:
сл~нце бо родила` _е=си` пра'вды, приснодв~о.

%<Пjь'снь _е~. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты'
бо _е=си` бг~ъ на'шъ, ра'звjь теб_е` и=но'гw не вjь'мы.

%<П%>ретя'жкимъ страда'нiемъ на три'знищи подвиза'лася
_е=си`, fе'кло всебл~же'нная, и= по'чести о_у=досто'илася
_е=си`.

%<W=%>кра'деся sмi'й лука'вый: дjь'ва бо бж\ственными
стр\стьми` послуша'нiю науча'шеся.

%<П%>обjьжда'шеся стыдjь'нiе твое`, бж\ственнымъ
дерзнове'нiемъ: _о='гнь бо тя` серде'чный, су'щiй тр\оцы,
разжже`.

%<Бг~оро'диченъ:%>

%<М%>арi'е бц\де безневjь'стная, над_е'жды врагw'въ
w=суети`, и= пою'щыя тя` возвесели`.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся jа='кw i=w'на:
w\т тли`, бж~е, возведи' мя.

%<_О=%>трокови'ца _е=стества` сла'бость, крjь'постiю
кр\ста` о_у=крjьпи'вшися, ю='ношеское о_у=краше'нiе
бж\ственною любо'вiю w\тве'ргши, но'щiю бо дерзне` и=
потече`, жела'емагw благовw'нная и='щущи о_у=ч_е'нiя.

%<Ч%>ерто'гwвъ преесте'ственнw невjь'стныхъ самово'льною
и=змjьни` любо'вiю, благосла'вная и= первомч~ница fе'кла,
_е='же sлодjь'_евъ w=бита'ти во о_у=зи'лищи: жела'нiе бо
творца` зда'нiй побjьжда'ше жела^нiя.

%<В%>ъ ду'сjь w=блобыза'ше о_у='зы бж\ственнагw
о_у=чи'теля мч~ница, въ темни'цjь jа='кw въ бж\ственномъ
цвjь'тницjь напая'ема словесы`, и= возраста'ше, и=
приноша'ше, jа='кw и='стиннw вл\дцjь пло'дъ краснjь'йшiй.

%<Бг~оро'диченъ:%>

%<Jа='%>кw шипо'къ, jа='кw чистjь'йшiй крi'нъ, jа='кw
бл~гово'нную воню`, _о=трокови'це, творе'цъ w\т кра'сныхъ
о_у=до'лiй мiрски'хъ тя` и=збра'въ, всели'ся во
о_у=тро'бу твою`, и= роди'вся, благово'нiя вся^ и=спо'лни.

%<Конда'къ, гла'съ в~. Подо'бенъ: В%>ы'шнихъ и=щя`:

%<О_у=%>язви'вши твое` се'рдце, добродjь'во, любо'вiю
хр\сто'вою, w=бру'чника вре'меннаго, jа='кw небрего'ма
преwби'дjьла _е=си`, и= на _о='гнь дерзну'ла _е=си`,
sвjьре'й же о_у=ста` загради'ла _е=си`: и= спа'сшися w\т
ни'хъ, прилjьжа'ше па'vла и='щущи, fе'кло первострада'льная.

%<I='косъ:%>

%<W\т%> па'vла научи'вшися пути` и='стины, по нему'же
неукло'ннw ше'ствовала _е=си`, пречу'дная, и= твои'хъ
w=ста'вивши, jа='кw стра'нная, стра'нному послjь'довала
_е=си`, му'жественнымъ ра'зумомъ и= _о='бразомъ. тjь'мже и=
вл\дка тя` же'нъ страстоте'рпицъ первострада'льну показа` въ
концjь'хъ, въ ни'хже w=бше'дши пребыла` _е=си`, па'vла
и='щущи, fе'кло первострада'льная.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=тц_е'въ бж~е, бл~гослове'нъ _е=си`.

%<Jа='%>кw о_у='знику па'vлу привяза'лася _е=си`
любо'вiю, _w всебл~же'нная. о_у='зами нерjьши'мыми, вjь'рою
соглаша'ющи благоче'стнw, и= спою'щи: _о=тц_е'въ на'шихъ
бж~е, бл~гослове'нъ _е=си`.

%<С%>предста'ла _е=си` па'vлу предъ суди'щи
непра'ведными, _w добродjь'во. и= жела'нiемъ вл\дчнимъ,
вопiя'ла _е=си` во о_у='жасjь, сту'дъ w\тве'ргши: _о=тц_е'въ
на'шихъ бж~е, бл~гослове'нъ _е=си`.

%<З%>а любо'вь бж\ственную, пе'щи тjь'ло, мч~нице,
w\тдала` _е=си`, и= жела'емагw пребыла` _е=си` неwпа'льна
си'лою, вопiю'щи: _о=тц_е'въ на'шихъ бж~е, бл~гослове'нъ
_е=си`.

%<Т%>учено'сный _о='блакъ, дожде'мъ и= гра'домъ пла'мень
погаси'въ, пра'веднw попаля'етъ неразу^мныя, и= спаса'етъ
пjьснопою'щую мч~ницу: _о=тц_е'въ на'шихъ бж~е,
бл~гослове'нъ _е=си`.

%<Бг~оро'диченъ:%>

%<Ж%>е'злъ была` _е=си`, дв~о, и=зъ i=ессе'ева ко'рене,
преблаже'нная, пло'дъ цвjьтонося'щiй спасе'нiя, вjь'рою сн~у
твоему` зову'щымъ: _о=тц_е'въ на'шихъ бж~е, бл~гослове'нъ
_е=си`.

%<Пjь'снь и~. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те _е=го` во вjь'ки.

%<С%>транноявле'ненъ тво'й по'мыслъ: во гро'бъ бо jа='кw
во _е=де'мъ, дjь'во, всели'лася _е=си` мч~нице, пою'щи
хр\ста` во вjь'ки.

%<П%>омрачи'тися благолjь'пiю дjь'вства свjь'тлости, не
терпя'щи твоея` добро'ты, о_у=мре'ти и=зво'лила _е=си` и=
жи'ти во вjь'ки.

%<Ж%>ивотворя'щему и= преесте'ственному сочета'вшися
хр\сту`, первомч~нице, жениху` sвjь'ри и=зво'лила _е=си`
бы'ти храни'тели дjь'вства.

%<С%>овле'кши твою` тлjь'нiя _о=де'жду, благоwде'ждна
хр\сто'ва стадiоте'чница, пришла` _е=си` къ нестарjь'ющей
жи'зни во вjь'ки.

%<Бг~оро'диченъ:%>

%<П%>реесте'ственнw содjь'теля, и= сп~са бг~а сло'ва
родила` _е=си`, дв~о: тjь'мъ тя` чти'мъ, ч\стая, во вjь'ки.

%<Пjь'снь f~. I=рмо'съ:%>

%<Т%>я`, неискусобра'чную мт~рь бг~а вы'шнягw, тя`,
па'че о_у=ма` ро'ждшую сло'вомъ вои'стинну бг~а, вы'шшую
преч\стыхъ си'лъ, немо'лчными славословл_е'нiи велича'емъ.

%<К%>то` твоему` непобjь'дному, _w первомч~нице! не
подиви'тся; sвjь'ри бо мы'сл_енныя, стра^сти души`
о_у=кроти'вши, и= неудержа'нныхъ sвjьри'ныхъ стремле'нiй не
о_у=боя'лася _е=си`, но пребыла` _е=си` посредjь` си'хъ
нерастли'ма.

%<Н%>е прохо'дный тве'рдый бж~iимъ повелjь'нiемъ
разсjь'деся тебjь` ка'мень бг~оно'снjьй мч~ницjь, ба'нею
возрожде'нiя, запеча'тствовану бж\ственную
невjь'сту, jа='кw черто'гъ бjьжа'щу вну'трь прiя'тъ.

%<И=%>сцjьли`, первомч~нице, jа='звы души` моея`: мi'ру
ми'ръ пода'ждь, вjь'рному во'инству на'шему на ва'рвары
враги` побjь^дная даю'щи, и= ми'ръ цр~квамъ твои'ми
моли'твами.

%<Бг~оро'диченъ:%>

%<Т%>ебе` пресла'вную и= всест~у'ю бц\ду вси` вjь'рнiи
сла'вимъ немо'лчными пjь'сньми, и= пое'мъ, jа='кw ро'ждшую
гд\са всjь'хъ, на спасе'нiе пою'щихъ тя`.

%<Свjьти'ленъ:%>

%<Ж%>е'нъ сла'ву, наста'вницу страда'льц_евъ,
w\тве'рзшую всjь^мъ муче'нiя пути^, равноапо'стольную
fе'клу, и= первострада'льную благопохва'лимъ.

%<Бг~оро'диченъ:%>

%<К%>рjь'пкимъ твои'мъ кро'вомъ, w\т навjь'та врагw'въ,
чи'стая, твоя` рабы^ сохрани' ны вся^ невре'дны: тя' бо
стяжа'хомъ _е=ди'ну прибjь'жище въ ну'ждахъ.

%<На хвали'техъ стiхи^ры на д~, гла'съ в~. А=нато'лiа:%>

%<Н%>евjь'стника и=му'щи на нб~сjь'хъ хр\ста` бг~а,
жениха' же небрегла` _е=си` привре'меннагw и= w=бру'чника,
fе'кло первострада'льная: ма'т_ернимъ бо ласка'нi_емъ
разу'мнw не повину'вшися, па'vлу послjь'довала _е=си`. на
ра'мена взе'мши зна'менiе кр\ста`, и= _о=гня` о_у='бw не
о_у=страши'лася _е=си`: sвjьре'й же свирjь'пство въ
кро'тость преложи'ла _е=си`: фwки` о_у=мертви'ла _е=си`,
_е='же w= хр\стjь` погруже'нiемъ ст~а'гw креще'нiя: но
jа='кw во страда'нiихъ до'блественнjь бж\ственнjь
возсiя'вшая, не w=ста'ви моля'щися непреста'ннw гд\су, w=
вjь'рою соверша'ющихъ всечестну'ю твою` па'мять.

%<Гла'съ то'йже:%>

%<В%>озложи'вши себе` всеси'льному манове'нiю,
о_у=крjьпля'ема jа='кw первомч~ница хр\сто'ва, w=ста'вивши
земну'ю любо'вь, w=дjь'ялася _е=си` во свjь'тъ
вjь'чныя жи'зни, въ бл~же'нный су'щи черто'гъ, въ не'мже
же'нъ стада` почива'ютъ, вхо'дъ w=брjь'тши вjь'чныя жи'зни.
съ ни'миже моли'ся, равноапо'стольная fе'кло, w= душа'хъ
на'шихъ.

%<Гла'съ д~:%>

%<Л%>и'къ соста'вите, мч~николю'бцы, подвигw'въ бо
наста` вре'мя, и= первомч~ницы лjь'тняя па'мять, вся^ на
славосло'вiе поуща'ющая бж~iе. fе'кла бо пе'рвая мч~ница въ
жена'хъ, страда'льное по'прище соверши'вши, пе'рвая и=
вjьнцено'сица jа=ви'ся, со дерзнове'нiемъ моля'щися w=
душа'хъ на'шихъ.

%<Гла'съ то'йже:%>

%<Т%>вое` па'че человjь'ка страда'нiе, первомч~нице
хр\сто'ва, не человjь'честiи то'чiю о_у=диви'шася наро'ди,
но и= sвjь'рiе о_у=жасо'шася свирjь'пiи, пла'м_ени не
пла'м_ени вмjьни'шася тебjь`, добродjь'во fе'кло, твоегw`
ра'ди жениха` хр\ста`. ра'довалася _е=си` о_у='бw тогw`
ра'ди стра'ждущи, и= мi'ра w\тлуча'ема, да нб\снагw
получи'ши блаже'нства, со дерзнове'нiемъ моля'щися w\т
душа'хъ на'шихъ.

%<Сла'ва, гла'съ а~. А=нато'лiа:%>

%<С%>трада'льческiй по'двигъ дне'сь предлежи'тъ, лю'дiе
ликовству'имъ, и= въ не'мъ соверша'_емыя и= пресла^вныя
в_е'щи о_у='зримъ: нескве'рная бо а='гница предлежи'тъ
заколе'нiю, по закла'вшемся w= на'съ хр\стjь` бз~jь,
добродjь'ва fе'кла и= бг~оневjь'стная. тjь'мже тр\оческою
вjь'рою мучи'телей разруши` безбо'жiе, и= со а='гг~лы
ликовству'ющи, сп~су мо'лится, спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ:%>

%<Подо'бенъ: В%>сехва'льнiи мч~ницы:

%<_О=%>ру'жiе про'йде, * _w сн~е, дв~а глаго'лаше, * на
дре'вjь jа='кw о_у=зрjь` * хр\ста` ви'сяща, мое` се'рдце, и=
терза'етъ, вл\дко, * jа='коже дре'вле сv"меw'нъ мнjь`
предрече`: * но воста'ни и= спросла'ви безсме'ртне,
* ма'терь и= рабу` твою`, молю'ся.

%<На стiхо'внjь _о=ктw'иха. Сла'ва, мч~ницы. Гла'съ в~.
А=нато'лiа:%>

%<П%>рiиди'те мч~николю'бцы, же'нъ похвалу` первомч~ницу
fе'клу въ пjь'снехъ почти'мъ: та' бо супоста'та врага`
си'лою кр\стною попра`, и= побjь'ду взе'мши досто'йнw
вjьнча'ся. тjь'мъ мо'лится многострада'льная, _е='же
и=зба'витися бjь'дъ, и= бу'дущагw суда`, вjь'рою и= любо'вiю
соверша'ющымъ па'мять _е=я`.

%<И= ны'нjь, бг~оро'диченъ, и=ли` кр\стобг~оро'диченъ.
По\д: _Е=%>гда` w\т дре'ва:

%<Б%>олjь^зни претерпjь'ла _е=си` мнw'гiя, въ распя'тiи
сн~а и= бг~а твоегw` преч\стая, стеня'щи, слезя'щи и=
восклица'ющи. о_у=вы` мнjь`, ча'до сладча'йшее, непра'веднw
ка'кw стра'ждеши, хотя` и=зба'вити су'щыя и=зъ а=да'ма
земнорw'дныя! тjь'мъ всеч\стая дв~о, тя` мо'лимъ вjь'рою,
ми'лостива на'мъ того` содjь'лай.

%<На лiтургi'и: Бл~ж_е'нна _о=ктw'иха, на д~: и= ст~ы'я
пjь'снь г~, на д~. Прокi'менъ, гла'съ д~: Д%>и'венъ бг~ъ во
ст~ы'хъ свои'хъ, бг~ъ i=и~левъ. %<Стi'хъ: В%>ъ цр~квахъ
благослови'те бг~а: %<А=п\слъ къ тiмоfе'ю, зача'ло сч~s.
А=ллилу'iа, гла'съ а~: Т%>ерпя` потерпjь'хъ гд\са, и= вня'тъ
ми`: %<_Е=v\глiе матfе'а, зача'ло р~д. Прича'стенъ:
Р%>а'дуйтеся, прв\днiи:

