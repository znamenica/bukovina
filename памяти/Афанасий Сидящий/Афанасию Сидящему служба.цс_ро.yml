---
вечерня:
   отпустительно:
      тропарь:
         глас: 8
         текст: Премудростию учений твоих царствующий град просветив, / тьму неведения
            еретического разгнал еси, преблаженне; / твое благословение земли Российстей
            принесл еси, / отче наш, святителю Афанасие, / идеже скончав течение твое,
            / на крилех чистоты возлетел еси в Небесное Царство. // Моли Христа Бога непрестанно
            о душах наших.
      молитва:
       - 'О святителю Христов, угодниче Божий Афанасие! Велением Божиим жребий
         служения святительскаго восприим и крест Христов на рамена своя возложив, был
         еси пастырь добрый, светильник веесветлый, столп непоколебимый, Церкве служитель
         верный, иерархов начальник, Православия защитник, нечестия искоренитель, сего
         ради и водворился еси в дому Господа твоего. Тебе убо просим: молися о нас,
         с верою и любовию притекающих к честным и многоцелебным мощем твоим, не отрини
         просящих у тебе помощи в скорбех и болезнех. Молитвою твоею предстани ко Всевышнему
         Владыце, исходатайствуй яже на пользу душ и телес наших и отверзи нам двери
         милосердия Божия. Ходатайством твоим сохрани Церковь Святую тверду и непоколебиму
         от навет вражиих. Моли Господа и Владыку, да тихое и безмолвное житие поживем
         во всяком благочестии и чистоте. Соблюди храм сей, в немже вселился еси, от
         всяких бед и напастей и от всех враг видимых и невидимых, и, якоже в жизни критския
         люди от неправеднаго агарянскаго убиения избавил еси, тако и ныне на Небесех
         непрестанно молися ко Господу избавитися нам от всякаго злаго обстояния. Подаждь
         руку помощи и всем православным христианом, притекающим к честным и нетленным
         мощем твоим и в молитвах своих тя призывающим. Ускори на молитву и потщися на
         помощь, имиже веси судьбами, да вси, безприкладное Божие милосердие видяще и
         чаемую помощь прлучивше, славят подавшаго тебе силу и славу Отца и Сына и Святаго
         Духа, во Единем Существе славимаго Бога, ныне, и присно, и во веки веков. Аминь.'
       - 'Великий и дивный святителю Христов Афанасие Богомудре, светильниче Церкве вселенския,
         Лубенский и всея России чудотворче и покровителю! Ты, от юности вся житейская оставль,
         к Богу любовию и духовным благоразумием наставляемь, увещевал еси вся человеки,
         глаголя: что нам богатство, что нам злато, слава и могутство? — дымове, расходящийся
         по воздуху: вся та исчезнут, вся та понесет ветр! Многорачительно же в будущем веце
         да будет нам богатство. Тако поучая, сам щедр, благосерд, кроток, смирен и всем
         благоприступен был еси. Темже и во успении твоем Всеблагий Господь тмочисленными
         чудесы озари и прослави нетленныя мощи твоя. Имея убо ко Господу дерзновение,
         заступи и спаси твоим ходатайством всю хранимую тобою землю нашу и град сей, в
         немже святыми мощами твоими почивати благоизволил еси. Моли Христа Бога, да
         отпустятся всем нам согрешения наша вольная и невольная, да избавимся от всех враг
         видимых и невидимых, от всяких бед и скорбей и всяких недугов. Моли, да милостив
         будет всем нам Господь, и зде, и в будущем веце, и преставлыпияся от нас отцы и
         братию, матери и сестры и чада наша, в лики святых вчинив, в месте светле упокоит,
         да, предстояще и поклоняющеся раце мощей твоих, имамы тя неусыпающаго молитвенника
         и предстателя о нас ко Господу и благодарно с любовию величаем прославлыпаго и
         послушающаго тя, в Троице славимаго Бога, Отца и Сына и Святаго Духа, ныне, и
         присно, и во веки веков. Аминь.'
утреня:
   канон:
      кондак:
         глас: 8
         текст: 'О всесвятейший пастырю и учителю вселенныя, / преблаженне отче наш
            святителю Афанасие! / К раце мощей твоих припадающе, усердно молим тя: / приими
            от убогих душ наших любовию приносимая тебе моления / и, яко имея дерзновение
            у Престола Владычня, / испроси молитвами твоими чтущим тя / со Ангелы и всеми
            святыми // непрестанно Пресвятей Троице воспевати: аллилуйя.'
