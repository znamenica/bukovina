---
вечерня:
   отпустительно:
      тропарь:
         глас: 1
         текст: Терпения столп был еси, / ревновавый праотцем, преподобне, / Иову
            во страстех, / Иосифу во искушениих, / и Безплотных жительству / сый в телеси,
            Данииле, отче наш, / моли Христа Бога // спастися душам нашим.
      молитва: 'О преподобне и богоносне отче наш Данииле, ублажаем велия подвиги
         жития твоего, — скорби лютыя, болезни, искушения, им же победоносец предивный
         показался еси. Величаем дарования благодати Господней, тобою многочестне и многообразне
         явленныя болящим и скорбящим, грешным и заблудшим во спасение их. Поминаем тебе
         наставника премудраго, иже глагола людем словеса учительная от слова Господня,
         души умиляющия и умы и сердца к Богу обращающия. Молимся тебе: не забуди, о,
         преблаженне отче, веры нашея к тебе и надежды упования нашего на тебе, пред
         святою иконою твоею присно предстоящих и тепле молящихся. Сподоби нас, умно
         взирающих на скончание жительства твоего, подражати вере и любви твоей. Поминай
         нас, недостойных, во святых твоих и благоприятных молитвах к Богу, яко священник
         Божий, предстоя Престолу Вседержителеву. Молим тя, великий молебниче и чудотворче
         святый, буди нам всегда утешитель, целитель, помощник и заступник, и покровитель,
         и наставник верен. Не премолчи, вопия за ны ко Господу, да с терпением течем
         на предлежащий подвиг спасения душ наших, взирающе на тебе, святый учителю наш,
         и благочестно и праведно, в единении духа, в единомыслии веры и любве поживем
         в нынешнем веце; в будущем же да сподобимся славити благодать и человеколюбие
         Единаго в Троице славимаго Бога, Отца и Сына и Святаго Духа во веки веков. Аминь.'
утреня:
   канон:
      кондак:
         глас: 8
         текст: 'Якоже звезда многосветлая, / ты, возшед, блаженне, на столп, / мир просветил
            еси / преподобными делы твоими / и тьму прелести / отгнал еси, отче. / Темже молим
            тя: / и ныне облистай / в сердцах раб твоих // незаходящий свет разума.'
