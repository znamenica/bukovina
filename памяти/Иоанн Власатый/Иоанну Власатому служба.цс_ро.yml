---
вечерня:
   отпустительно:
      тропарь:
       - глас: 8
         текст: Явился еси во граде яко в пустыни, / в смиренномудрии, чистоте / и в
            трудех, и подвизех, / и в терпении мнозе, / преблаженне отче Иоанне. / Взем бо
            Крест Христов последова Ему / и бе в молитвах и псалмопении день и нощь, /
            иноязычнаго речения о спасении / всего мира христианскаго рода / и преселился
            еси к Невечернему Свету. / Ныне же ко гробу Твоему вернии приходящии, / моляся
            Господеви, Богородице и Предтечи, / приемлют исцеления молитвами твоими. /
            Но присно за ны молися, / блаженне отче Иоанне, // спастися душам нашим.
       - глас: 4
         текст: Явился еси во граде, яко в пустыни, / смиреномудрием и чистотою, /
            и взем крест Христов последова Ему / в трудех и подвизех, и в терпении мнозе,
            преблаженне отче Иоанне. / И ныне моли о нас / совершающих память твою, / и
            усердно притекающих / к раце мощей твоих, / избавитися от бед, // и душам нашим
            подати велию милость.
      молитва: 'О всесвятый угодниче Христов, Иоанне преблаженне! Услыши нас, молящихся
         тебе и прибегающих под кров твой, яви на нас <имярек> многую твою милость и исходатайствуй
         нам от Всевышняго богоприятными твоими молитвами вся полезная ко спасению душ
         и телес наших: сохрани приход наш и люди, живущия в нем, от всякаго озлобления
         помощию твоею. Темже святую твою память чтуще воспети тебе дерзаем сицевая:
         радуйся, христиан всех теплый к Богу молебниче; радуйся, приходу нашему похвало
         и утверждение; и якоже ныне, тако и при кончине нашей испроси у Христа Бога
         обрести нам велию милость.'
утреня:
   канон:
      кондак:
       - глас: 8
         текст: Христовою любовию уязвися, / отче Иоанне блаженне, / вышния красоты
            желая, / земная же вся презре / и ни во чтоже вмени. / И на земли ангельское /
            житие препроводи, / в вечный покой достиже, / идеже глас празднущих, / с нимиже
            молися за ны. / И душам нашим прощение, // и телесем исцеление даруй.
       - глас: 2
         текст: 'Христовою любовию уязвися / отче Иоанне блаженне, / вышния красоты желая, /
            земная же вся презре / и ни вочтоже вмени, / и на земли ангельское / житие имея, /
            преселился еси в вечный покой, / идеже предстоя Христу Богу / моли спастися
            нам / и всему христианскому роду / яко да зовем ти: // радуйся преблаженне отче
            Иоанне.'
