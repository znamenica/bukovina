<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ л~-й де'нь.%>

%<Ст~а'гw священномч~ника григо'рiа, вели'кiя
а=рме'нiи:%>

%<На Г%>д\си, воззва'хъ: %<стiхи^ры на s~, гла'съ s~.
По\д: В%>се` w\тло'жше:

%<М%>ч~ническими кровьми`, * свяще'нную ри'зу
w=багри'въ, * вше'лъ _е=си` во ст~а^я ст~ы'хъ, досточу'дне,
* и=дjь'же свjь'тъ неизрече'нный, * и=дjь'же бж\ственная
сла'ва, * и=дjь'же гла'съ пра'зднующагw. * въ не'мже
трудw'въ твои'хъ, * мч~ниче, воспрiе'млеши возм_е'здiя, * и=
вjьне'цъ неувяда'ющiй, * и= вjь'чнующее благосла'вiе, * и=
ра'йское жили'ще, григо'рiе му'дре. * со дерзнове'нiемъ
моли'ся * w= душа'хъ на'шихъ.

%<М%>уче'нiй не поколеба'ше * твоея` души` треволне'нiе,
* ни затворе'нiе долговре'менное, * во мра'чнjьмъ рвjь`
сокрыва'ющее тя`, * страда'льче сла'вный: * но jа='кw
свjь'тъ возсiя'лъ _е=си` * во тмjь` бjь'дствующымъ суеты`, *
jа=`же сы'ны дне` показа'лъ _е=си` * ба'нею креще'нiя, * и=
возрожде'нiемъ лу'чшимъ и= спаси'тельнымъ, * и= бж\ственнымъ
и='стиннw пребыва'нiемъ, * jа='кw i=ера'рхъ бг~опрiя'тенъ, *
всему'дре григо'рiе.

%<Ж%>ениха` безсме'ртнаго, * тя` всjь'хъ вл\дку, *
рi_псiмi'а лю'бящи, * ко'жи тjьле'сныя содра'нiе прiе'млетъ,
* страсте'й пе'рвjье те'мное вре'тище * воздержа'нiемъ
растерза'вши: * съ не'юже подвиза'ся * и= гаiанi'а
приснопа'мятная, * дjь'въ приводя'щи собо'ръ * крjь'пкw
пострада'вшiй, * и= низло'жшiй _е='vы дре'вняго лестца`: *
jа=`же досто'йнw хва'ляще, * тя`, хр\сте`, сла'вимъ.

%<Сла'ва, гла'съ то'йже. Се'ргiа. Самогла'сенъ:%>

%<К%>то` досто'йнw добродjь'телей твои'хъ повjь'сть
побjь^ды; ка'я о_у=ста` муче'нiй терпjь'нiе и=зреку'тъ; во
_о=бои'хъ бо до'блествовалъ _е=си`, григо'рiе. но не
преста'й моля` о_у=го'дниче хр\сто'въ, спасти` ду'шы на'шя,
jа='кw и=мjь'я, священномч~ниче, дерзнове'нiе мно'гое.

%<И= ны'нjь, бг~оро'диченъ, и=ли` кр\стобг~оро'диченъ.
По\д: В%>се` w\тло'жше:

%<А='%>гнца своего` * а='гница нескве'рная дре'вле, * и=
непоро'чная вл\дчца, * на кр\стъ воздвиза'ема jа='кw ви'дjь,
* ма'терски восклица'ше, * и= о_у=дивля'ющися вопiя'ше: *
что` видjь'нiе сiе`, * ча'до сла'дкое, * но'вое и=
пресла'вное; * ка'кw лю'дiе небл~года'тнiи * суди'щу
пiла'тову предаю'тъ тя`, * и= w=сужда'ютъ сме'ртiю живота`
всjь'хъ; * но пою` твое` неизрече'нное, сло'ве, схожде'нiе.

%<На стiхо'внjь _о=ктw'иха. Сла'ва, гла'съ s~:%>

%<В%>ъ незаходя'щiй _о='блакъ неизрече'ннагw свjь'та
вше'дъ разу'мнw, мч~никъ и= па'стырь, навы'че
неизглагw'ланная та^инъ хр\сто'выхъ: jа='кw мч~никъ о_у='бw
просвjьща'емь, jа='кw па'стырь же тайново'дству
науча'емь. тjь'мъ и= сугу'быми вjьнцы^ w\т вы'шнiя сла'вы
о_у=вязе'ся, моля'ся всегда` хр\сту` w= душа'хъ на'шихъ.

%<И= ны'нjь, бг~оро'диченъ, и=ли` кр\стобг~оро'диченъ.
По\д: Т%>ридне'венъ:

%<В%>и'дящи тя` распина'ема, хр\сте`, * тебе` ро'ждшая,
вопiя'ше: * что` стра'нное, * _е='же ви'жу, та'инство, сн~е
мо'й; * ка'кw на дре'вjь о_у=мира'еши, пло'тiю повjь'шенъ, *
жи'зни пода'телю;

%<Тропа'рь, гла'съ д~:%>

%<И=%> нра'вwмъ прича'стникъ, и= престо'лwмъ
намjь'стникъ а=п\слwмъ бы'въ, дjья'нiе w=брjь'лъ _е=си`,
бг~одухнове'нне, въ видjь'нiя восхо'дъ: сегw` ра'ди сло'во
и='стины и=справля'я, и= вjь'ры ра'ди пострада'лъ _е=си`
да'же до кро'ве, священному'чениче григо'рiе, моли` хр\ста`
бг~а, спасти'ся душа'мъ на'шымъ.



%<На о_у='трени _о='ба канw'на _о=ктw'иха: и= ст~а'гw на
s~, _е=гw'же краегране'сiе: Б%>о'драго пою' тя, мч~ниче,
па'стыря.

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь`, души` трича'стное потопи`,
молю'ся, да тебjь` jа='кw въ тv"мпа'нjь, во о_у=мерщвле'нiи
тjьлесе`, побjь'дное воспою` пjь'нiе.

%<Т%>р\оцjь честнjь'й предстоя` вjьнцено'сецъ, jа='кw
бо'дръ па'стырь, jа='кw мч~никъ свяще'ненъ, свяще'нными
твои'ми моли'твами о_у=спи` страсте'й мои'хъ мра^чная
привидjь^нiя, хва'лящему тя`, бл~же'нне григо'рiе.

%<Н%>езаходи'мый свjьти'льникъ, i=ера'рхъ вели'кiй,
многострада'льный па'стырь, подвигw'въ и=скуше'нiе,
а=рме'нiи хвала`, дне'сь на пjь'нiе вjь^рныя призва`,
соше'дшеся того` о_у=блажи'мъ.

%<В%>о'дъ живо'тныхъ дх~а, бл~же'нне, напо'лнился
_е=си`, jа='кw рjька` _е=де'ма о_у='мнагw и=сходя'щая, лице`
напая'я цр~ко'вное, и= и=зсуша'я пучи'ну i=дwлонеи'стовства,
григо'рiе.

%<Бг~оро'диченъ:%>

%<Ж%>_ены` кр\сто'мъ w\т теб_е` вопло'щшагwся
о_у=крjьпля'емы, ч\стая, пострада'ша крjь'пкw, и= тому`
приведе'нны бы'ша во слjь'дъ теб_е` дв~ы, дjь'вства
блиста'ньми, и= мч~ническими кровьми` сiя'юще.

%<Пjь'снь г~. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<Р%>а'нами подвигw'въ твои'хъ зу'бы сокруши'лъ _е=си`
львw'въ, и= и=злiя'ньми крове'й де'мwнскую кро'вь погубля'я,
i='дwльская же и=зъ ко'рене низвраща'еши ка^пища,
досточу'дне.

%<Н%>и лю'тыхъ наляца^нiя, ни гw'рькiя му^ки, ни
мра'чнjьйшагw ро'ва затворе'нiе долговре'менное, тво'й
а=дама'нтскiй преврати'ша по'мыслъ, мч~ниче досточу'дне.

%<Д%>рема'нiя твои^мъ _о=чес_е'мъ, мч~ниче, не да'лъ
_е=си`, до'ндеже дрема'нiемъ sлы'мъ w=держи^мыя sлочести'вw,
сы'ны дне` показа'лъ _е=си`, зову'щыя: ст~ъ _е=си`, гд\си.

%<Бг~оро'диченъ:%>

%<Д%>в~ома'терь тя`, _о=трокови'це, рi_псiмi'а му'ченица
вjь'дущи _е=ди'ну, восхотjь` твои^мъ добро'тамъ, и= хр\сту`
во слjь'дъ приведе'ся, страстьми` свjьтя'щися.

%<Сjьда'ленъ, гла'съ д~. Подо'бенъ: В%>ознесы'йся:

%<П%>ресвjь'тлыми сiя'ньми, i=ера'рше, w=зари'въ твою`
ду'шу свjьтоно'снw, добродjь'тельми просвjьти'лъ _е=си`
лице` земли`, и=мjь'я въ се'рдцjь твое'мъ хр\ста`:
просвjьща'еши же jа='кw со'лнце незаходи'мое jа=зы'кwвъ
собо'ры, мч~ническими добро'тами, на'съ о_у=добря'я,
григо'рiе всему'дре.

%<Два'жды.%>

%<Сла'ва, и= ны'нjь, бг~оро'диченъ:%>

%<Г%>рjьхолюби'въ сы'й, молю' тя, безгрjь'шнаго бг~а
ро'ждшую, взе'млющаго грjь'хъ мi'ра, преч\стая,
многогрjь'шную ду'шу мою` о_у=ще'дрити, и= грjьхи` моя^
мнw'гiя w=чи'стити: грjь'шныхъ бо ты` _е=си`
w=чище'нiе, и= спасе'нiе вjь'рныхъ, и= защище'нiе.

%<Кр\стобг~оро'диченъ:%>

%<И=%>зъ безнача'льнагw _о=ц~а` рожде'ннаго, въ
послjь'дняя времена` пло'тiю ро'ждшая, на кр\стjь' тя
ви'сяща зря'щи, хр\сте`, о_у=вы` мнjь`, любе'знjьйшiй
i=и~се! вопiя'ше: ка'кw, сла'вимый jа='кw бг~ъ w\т а='гг~лъ,
w\т беззако'нныхъ ны'нjь чл~вjь^къ, сн~е, хотя`
распина'ешися; пою' тя, долготерпjьли'ве.

%<Пjь'снь д~. I=рмо'съ:%>

%<С%>jьдя'й въ сла'вjь, на пр\сто'лjь бж\ства`, во
_о='блацjь ле'гцjь, прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Н%>а w=бзо'рную тя` высоту` муче'нiя возведе`,
высо'кiй въ сла'вjь гд\си вы'шнiй, сла'вне: _е=гw'же стр\сти
ра'дуяся и=з\ъwбрази'лъ _е=си` священномч~ниче, сла'ва,
вопiя`, си'лjь твое'й.

%<Г%>убя'щаго безбо'жнаго врага` всю` зе'млю
а=рме'нскую, бж\ственною си'лою низложи'лъ _е=си`, и= jа='кw
заря` просiя'въ, просвjьти'лъ _е=си` во тмjь` лежа'щыя,
му'дре, су'_етства.

%<М%>ногосугу'бнw созда'телю тво'й тала'нтъ прине'слъ
_е=си`, спа'сшихся бж\ственными твои'ми о_у=че'нiи,
григо'рiе, и= w\т негw` нестарjь'ющiйся жре'бiй прiя'лъ
_е=си`, цр\ство _е='же на нб~сjь'хъ и= свjь'тлость.

%<Бг~оро'диченъ:%>

%<Jа='%>кw добру`, jа='кw и=збра'нну тя`, и= jа='кw
красну` возлюби'ша _о=трокови^цы дjь^вы, съ рi_псiмi'ею
страда'вшiи, дв~омт~и марi'е, и= во слjь'дъ теб_е`
приведо'шася, сн~у твоему` ра'дующеся.

%<Пjь'снь _е~. I=рмо'съ:%>

%<П%>росвjьще'нiе твое`, гд\си, низпосли` на'мъ, и= w\т
мглы` прегрjьше'нiй разрjьши' ны, бл~же, тво'й ми'ръ
да'руяй.

%<К%>р\стоявле'ннw ви'дjьлъ _е=си` зна'менiе jа='вjь,
свjь'томъ сiя'ющее, и= разруша'ющее но'щь i='дwльскую,
свjь'та же ча^да вjь^рныя содjь'ловающее.

%<В%>ъ до'льнjьйшемъ тя` ро'вjь спасе` хр\сто'съ бг~ъ,
со sвjьрьми` су'ща лjь'тнымъ и=змjьне'нiемъ,
хотя'ща свjь'томъ бж\ственнагw сло'ва просвjьща'ти
безу^мныя.

%<М%>ч~нически подвиза'вся, вjьнча'лся _е=си`, jа='кw
побjьди'тель: пома'зався же мv'ромъ а=рхiере'йства,
пома'залъ _е=си` лю'ди, sлосмра'дныя льсти` и=зба'вивъ,
григо'рiе.

%<Бг~оро'диченъ:%>

%<В%>оню` w=щути'вше мv'ра дjь^вы, и=зъ теб_е`, ч\стая
дв~о, возсiя'вшагw сло'ва, страда'льческими пw'двиги тому`
благоугоди'ша, ра'дующеся.

%<Пjь'снь s~. I=рмо'съ:%>

%<В%>озопи` проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<С%>лове'съ твои'хъ си'лою тр_е'бища разори'шася: и=
де'мwнстiи низложи'шася нетве'рдiи кумi'ры, и= вjь'рныхъ
сердца` бж\ственнымъ о_у=тверди'шася раче'нiемъ.

%<Т%>iрiда'та, jа='коже ве'пря свя'заннаго, приве'лъ
_е=си` jа='кw а='гня гд\су, пре'жде бы'вша во'лка
свирjь'паго, за вели'кое бога'тство бл~гоутро'бiя бж~iя
ны'нjь спаса'ема.

%<П%>оказа'лъ _е=си` заблу'ждшымъ стезю` бж\ственную,
неле'стными поуче'нiи, i=ера'рше, соверши'въ jа='кw
па'стырь, па'стыря и='стиннаго подража'я, григо'рiе.

%<Бг~оро'диченъ:%>

%<Р%>аспина'ема, w\т теб_е`, бц\де, вопло'щшагося,
jа='кw о_у=вjь'дjь рi_псiмi'а, тому` сраспя'тся jа='кw
а='гница па'стырю, jа='кw же'ртва бг~у непоро'чная.

%<Конда'къ, гла'съ в~. Подо'бенъ: Т%>в_е'рдыя:

%<Б%>лагосла'внаго и= священнонача'льника вси` jа='кw
страда'льца и='стины, дне'сь вjь'рнiи въ пjь'снехъ и=
пjьснопjь'нiихъ восхва'лимъ, бо'драго па'стыря и=
о_у=чи'теля григо'рiа, всемi'рнаго свjьти'льника, и=
побо'рника: хр\сту' бо мо'лится, _е='же спасти'ся на'мъ.


%<I='косъ:%>

%<С%>его` вели'каго во страстоте'рпцjьхъ, свjьти'льника
бж\ственнаго, а=рме'нiи вjь'рна па'стыря и= о_у=чи'теля, въ
пjь'снехъ восхва'лимъ, и= пjь^нiи бж\ственными главу` _е=гw`
вjьнча'емъ: и='бо тму` безбо'жiя i='дwльскагw погуби`, съ
ни'миже и= де'мwнское дjь'йство все` о_у=мертви`. тjь'мъ
труды` претерпjь'въ крjь'пкимъ по'мысломъ и= бл~года'тiю,
хр\сту` ны'нjь мо'лится, _е='же спасти'ся на'мъ.

%<Пjь'снь з~. I=рмо'съ:%>

%<А=%>враа'мстiи и=ногда` въ вавv"лw'нjь _о='троцы
пе'щный пла'мень попра'ша, пjь'сньми взыва'юще: _о=т_е'цъ
на'шихъ бж~е, бл~гослове'нъ _е=си`.

%<М%>ногови^дныя му^ки претерпjь'въ, мч~ниче, мнw'гiя
w\т му'къ свободи'лъ _е=си`, и= бу'дущiя печа'ли, вопiя`:
_о=т_е'цъ на'шихъ бж~е, бл~гослове'нъ _е=си`.

%<Д%>о'мъ себе` тр\оцы соверши'въ, бл~же'нне, хра'мы
i='дwльскiя разори'лъ _е=си`: хра'мы же воздви'глъ _е=си`
всеви'дцу сло'ву, лю'демъ на спасе'нiе.

%<С%>вященнодjь'латель jа=ви'лся _е=си`, тебе` сама'го
же'ртву пре'жде те'плjь прине'слъ _е=си` вл\дцjь твоему`:
_е=му'же жря` пото'мъ, благочести^вымъ дае'ши душа'мъ во
спасе'нiе.

%<Бг~оро'диченъ:%>

%<М%>ч~ническими вjьнцы^ о_у=кра'ш_ены _о=трокови^цы,
и=зъ дв~ы возсiя'вшу бг~у приведо'шася, пjьснопjь'сненнw
вопiю'ще: хр\сте`, бл~гослове'нъ _е=си`.

%<Пjь'снь и~. I=рмо'съ:%>

%<И=%>зба'вителю, всjь'хъ, всеси'льне, посредjь`
пла'мене благоче'ствовавшыя снизше'дъ w=роси'лъ _е=си`, и=
научи'лъ _е=си` пjь'ти: вся^ дjьла` благослови'те, по'йте
гд\са.

%<С%>острада'въ зако'ннw, посрами'лъ _е=си` беззакw'нныя
враги` крjьпча'йше, священнослужи'телю григо'рiе, и= бг~у
приве'лъ _е=си` мно'жество пою'щихъ: вся^кая дjьла`,
благослови'те, гд\сня, гд\са.

%<В%>оздjь'лавъ непло'дную ни'ву, насjь'ялъ _е=си`
слов_е'сная сjь'мена, во сто` пожа'въ слове'сныхъ кла'сwвъ
благопло'дiе, дjь'лателю ду'шъ о_у=гобзи'вшее.

%<Б%>листа'ньми слове'съ твои'хъ просвjьти'лъ _е=си`, и=
мнw'гiя тмы` приве'лъ _е=си`, на'съ ра'ди во'лею
претерпjь'вшему стр\сти. _е=му'же пjьснопое'мъ:
благослови'те, вся^ дjьла`, гд\сня, гд\са.

%<Бг~оро'диченъ:%>

%<Н%>и мно'жества му'къ о_у=боя'вшися, ни плотски^мъ
сласте'мъ повину'вшися, w\т дв~ы гд\са су'ща и=сповjь'да,
вопiю'щи рi_псiмi'а: благослови'те, вся^ дjьла` гд\сня,
гд\са.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови благослове'нiе процвjьла` _е=си`.
тjь'мъ тя` вси` велича'емъ.

%<С%>и'лою вжиля'емь хр\сто'вою, претерпjь'лъ _е=си`
му'къ болjь^зни, и= ка^пища погуби'лъ _е=си` де'мwнская, и=
хра'мы i='дwльскiя раскопа'лъ _е=си`: лю'ди же су'щыя въ
невjь'дjьнiи просвjьти'лъ _е=си`, священномч~ниче
всече'стне.

%<Jа='%>кw о_у='тро возсiя` на'мъ па'мять твоя`,
бл~года'тей зарю` нося'щи: ты' бо свjь'та jа=ви'лся _е=си`
прiя'телище бж~е'ственнагw, и= къ свjь'ту возше'лъ _е=си`
невече'рнему, бога'тнw w=заря'емь свjьтоли^тiи бж\ственными,
прп\дбне.

%<С%>обесjь'дникъ jа=ви'лся _е=си` пр\оро'кwвъ,
мч~никwвъ же и= а=п\слwвъ купножи'тель, а=рхiере'_евъ и=
преподо'бныхъ, а='гг~лwвъ и= а=рха'гг~лwвъ равноста'тенъ: съ
ни'миже w= на'съ, чту'щихъ тя`, _о='ч~е, моли`
чл~вjьколю'бца.

%<Д%>о'блествоваша ж_ены` честны^я, и=спаде'нiе _е='vино
и=справля'юще, претерпjь'ша болjь'зней треволне'нiе. вельми`
на высоту` хва'лящагося нога'ми краснjь'йшими сокруши'ша,
и=`хже досто'йнw о_у=блажа'емъ.

%<Бг~оро'диченъ:%>

%<С%>вjь'томъ лица` и=зъ теб_е` возсiя'вшагw
w=зари'вшися, приснодв~о, любо'вiю неудержа'нною
рi_псiмi'а, стр\сти _е=гw` и= сме'рть, свое'ю пло'тiю
и=з\ъwбрази`. тjь'мже съ тобо'ю, вл\дчце, ны'нjь весели'тся.

%<Свjьти'ленъ. Подо'бенъ: О_у=%>ченикw'мъ:

%<В%>ъ ро'вjь вре'меннw затворе'на со sвjьрьми`
григо'рiа похва'лимъ сла'внаго, премjьни'вша въ ди'вiя
ве'пря мучи'теля тiрiда'та, и= w=гласи'вша сло'во все'й
земли` просвjьще'нiя.

%<Бг~оро'диченъ:%>

%<Ч%>естнjь'йши _е=си` всjь'хъ тва'рей, бц\де, хр\ста`
поро'ждшая, того` о_у=`бо моли`, сохрани'тися ма'лjьй се'й
па'ствjь твое'й невреди'мjьй w\т вся'кагw навjь'та
проти'внагw.

%<На лiтургi'и: Бл~ж_е'нна _о=ктw'иха на д~: и= ст~а'гw
пjь'снь. г~, на д~. Прокi'менъ, гла'съ з~: Ч%>естна` предъ
гд\семъ сме'рть прп\дбныхъ _е=гw`. %<Стi'хъ: Ч%>то` возда'мъ
гд\севи w= всjь'хъ, jа=`же воздаде' ми; %<А=п\слъ къ
корi'нfянwмъ, зача'ло р_кс~s. А=ллилу'iа, гла'съ в~:
С%>вяще'нницы твои` w=блеку'тся въ пра'вду, и= прп\дбнiи
твои` возра'дуются. %<_Е=v\глiе матfе'а, зача'ло р~г.
Прича'стенъ: В%>ъ па'мять вjь'чную бу'детъ прв\дникъ:

