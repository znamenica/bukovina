<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ и~_i-й де'нь.%>

%<Ст~а'гw му'ченика v=акi'нfа, и='же во
а=мастрi'дjь:%>

%<И= ст~а'гw му'ченика _е=мiлiа'на.%>

%<Стiхи^ры, гла'съ д~. Подо'бенъ: Jа='%>кw до'бля:

%<_Е='%>ллинская служ_е'нiя, * jа='коже пра'хъ
и=стни'лъ _е=си`, * и= себе` возста'вилъ _е=си` сто'лпъ
w=душевле'нъ бг~оразу'мiя, * благода'тiю хр\ста` бг~а
на'шегw, * му'чениче _е=мiлiа'не: * и= хра'мъ свяще'нiя,
* и= недви'жимо благоче'стiя w=снова'нiе, * чту'щымъ
дw'блiя твоя^ по'двиги * бг~ому'дреннw, пребога'те.

%<И=%> _о=гне'мъ снjьда'емь, * и= ра'нами
о_у=язвля'емь, * и= въ темни'цахъ, сла'вне, затворя'емь,
* и= много_обра'знw w=скорбля'емь, * и=стука^ннымъ не
поже'рлъ _е=си`, * ни w\тве'рглся _е=си` хр\ста`, * но
непобjьди'мь пребы'лъ _е=си`. * тjь'мже подоба'етъ тебjь`
побjь'ды вjьне'цъ вл\дка, * jа='коже до'бръ
подвигополо'жникъ, * jа='кw цр~ь неизмjь'нный.

%<W\т%> крове'й твои'хъ * багряни'цу w=мочи'лъ _е=си`,
* въ ню'же w=дjь'явся, * вше'лъ _е=си` въ цр\ствiя,
сла'вне, * вы^шняя ра'дуяся, * и= бг~у всjь'хъ цр~ю` во
вjь'ки предстои'ши, * прося` чту'щымъ тя` вjь'рою * ми'ра
и= здра'вiя * и= ско'рагw w\т лю^тъ и=збавле'нiя.

%<Сла'ва, и= ны'нjь, бг~оро'диченъ, гла'съ и=
подо'бенъ то'йже:%>

%<Т%>у'чами дх~а прест~а'гw, преч\стая, * мою` мы'сль
w=роси`, *jа='же ка'плю ро'ждшая хр\ста`
неизче'тнw, * безмjь^рная беззакw'нiя человjь'кwвъ,
щедро'тами и=змы'вшую, * и=зсуши` и=сто'чникъ страсте'й
мои'хъ, и= пото'ка мя` сподо'би * пи'щи живы'я при'снw, *
моли'твами твои'ми.

%<Кр\стобг~оро'диченъ, подо'бенъ то'йже:%>

%<Н%>а кр\стjь' тя jа='кw о_у=зрjь` * пригвожде'на,
гд\си, * а='гница и= мт~и твоя` дивля'шеся, * и= что`
видjь'нiе сiе`, взыва'ше, * сн~е вожделjь'нне, * сiя^ ти`
невjь'рный собо'ръ воздаде` беззако'нный, * и='же
мно'гихъ твои'хъ чуде'съ наслади'выйся; * но сла'ва
неизглаго'ланному * соше'ствiю твоему`, вл\дко.

%<Тропа'рь, гла'съ д~:%>

%<М%>у'ченикъ тво'й, гд\си, _е=мiлiа'нъ во страда'нiи
свое'мъ вjьне'цъ прiя'тъ нетлjь'нный w\т теб_е` бг~а
на'шегw: и=мjь'яй бо крjь'пость твою`, мучи'телей
низложи`, сокруши` и= де'мwнwвъ немощны^я де'рзwсти.
тогw` моли'твами спаси` ду'шы на'шя.

%<Канw'нъ творе'нiе i=w'сифово, _е=гw'же
краегране'сiе:%>

%<_Е=%>мiлiа'на му'ченика пою` сла'внw.

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` чудеса`.

%<В%>осхва'лимъ дне'сь надъ всjь'ми бг~а на'шего: и=
сего` мч~ника да восхва'лимъ, пострада'вшаго зако'ннw, и=
побjь'ды вjьне'цъ взе'мшаго, си'лою духо'вною.

%<К%>рjь'постiю w=дjь'явся въ на'шу не'мощь
благода'тiю, сла'вне му'чениче, w=бле'кшагwся, w=бнажи'лъ
_е=си` i='дwльскагw неможе'нiя су'етное шата'нiе,
бг~облаже'нне.

%<_Е=%>ди'ницу тричи'сленную совокупля'ему въ то'мже
_е=стествjь`, сла'вне, ра'дуяся проповjь'далъ _е=си`, и=
многобо'жную разори'лъ _е=си` ле'сть,
пострада'въ тве'рдw, бг~облаже'нне.

%<Бг~оро'диченъ:%>

%<К%>рjь'пость моя` и= пjь'нiе, и= просвjьще'нiе
се'рдца моегw` _е='сть, всенепоро'чная, хр\сто'съ гд\сь,
_е=го'же родила` _е=си`, во двою` сущ_еству`, во
_е=ди'ной же v=поста'си разумjьва'ема.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<С%>вjьти'льникъ нога'мъ твои^мъ бы'сть и= свjь'тъ
стезя'мъ твои^мъ и='стиннw, зако'нъ бг~а на'шегw, и='мже
препя'лъ _е=си` беззако'ннующихъ стwпы`, мч~нически
о_у=краша'емь.

%<Н%>апра'вилъ _е=си` о_у=ма` твоегw` ш_е'ствiя къ
бж\ственнjьй во'ли, му'дре, приста'нищу ти'хому,
многобо'жiя мо'ря волну'ющася духw'въ лука'вствiя
и=збjь'глъ _е=си`.

%<_Е=%>мiлiа'на бж\ств_еннымъ страда'нi_емъ, и=
вjь'рjь да'же до кончи'ны и= му'жеству, о_у=диви'шася
си^лы нб\сныя, ка'кw пло'тiю безпло'тнаго смири'въ
низве'рже.

%<Бг~оро'диченъ:%>

%<З%>ако'нwвъ _е=стества` о_у=таи'вшися,
преесте'ственнымъ рж\ство'мъ, дв~ою по рж\ствjь`, дв~о
мт~и, пребыла` _е=си`: содjь'теля бо всея` тва'ри,
ч\стая, родила` _е=си`.

%<Сjьда'ленъ, гла'съ и~. Подо'бенъ: П%>рему'дрости:

%<С%>и'лою бж\ственною о_у=крjьпи'вся, бо'ги
безбо'жныхъ безвjь'стiю коне'чному пре'далъ _е=си`,
страда'льче до'блественный, и= вше'дъ въ суди'лище,
тве'рдw страда'нiе строга'нiя, и= пла'мень му'жески
претерпjь'лъ _е=си`. тjь'мже проше'лъ _е=си` по'двигъ
бж\ственный, побjь'ды ра'дуяся вjьне'цъ прiя'лъ _е=си`,
_е=мiлiа'не прехва'льне. моли` хр\ста` бг~а, согрjьше'нiй
w=ставле'нiе дарова'ти чту'щымъ любо'вiю святу'ю па'мять
твою`.

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'менеро'ждшую бг~а пло'тiю, вси`
о_у=блажа'емъ ро'ди человjь'честiи: _о='гнь бо всели'ся
въ тя` бж\ства`, и= jа='кw мл\днца млеко'мъ пита'еши
зижди'теля и= гд\са. тjь'мъ а='гг~льскiй и=
человjь'ческiй ро'дъ, досто'йнw сла'вимъ прест~о'е
рж\ство` твое`, и= согла'снw вопiе'мъ ти`: моли` хр\ста`
бг~а, согрjьше'нiй w=ставле'нiе дарова'ти покланя'ющымся
вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница
зря'щи на кр\стjь`, восклица'ше пла'чущи, и= го'рькw
рыда'ющи, вопiя'ше: мi'ръ о_у='бw ра'дуется, прiе'мля
тобо'ю и=збавле'нiе, о_у=тро'ба же моя` гори'тъ, зря'щи
твое` распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися, и= да'руй согрjьше'нiй
w=ставле'нiе вjь'рою пою'щымъ бж\ственныя стра^сти твоя^.

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Б%>ж~iе тя` бж\ственное жела'нiе пресла'внw
распали`: тjь'мже го'рькихъ ра'нъ w=пале'нiе претерпjь'лъ
_е=си`, и= бо'ги безбо'жныхъ соже'глъ _е=си` и= ду'шы
вjь'рныхъ, пребл~же'нне, w=роси'лъ _е=си`.

%<П%>резрjь'лъ _е=си` вре'м_енная пребыва'ющихъ ра'ди,
и= бж\ственнjьй любви` всю` ду'шу твою` привяза'лъ
_е=си`: тjь'мъ нече'ствiя держа'ву разори'лъ _е=си`,
страстоте'рпче _е=мiлiа'не досточу'дне.

%<_Е=%>ди'но _е=стество`, _е=ди'ну сла'ву
трисо'лнечнагw бж~ества` благоче'стнw прославля'я,
_е=мiлiа'не, въ суди'лище jа='кw во'инъ до'бль вше'лъ
_е=си`, и= sмi'я крjь'пкаго на зе'млю низложи'лъ _е=си`.

%<Бг~оро'диченъ:%>

%<С%>вяще'нiя тя` мjь'сто на'съ w=свя'щшагw, прест~а'я
_о=трокови'це, _е=ди'ну w=брjь'тшуюся сла'вимъ: _е=я'же
ра'ди наземли` живу'щiи w=божи'хомся, и= жи'зни
и='стинныя сподо'бихомся.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь надъ всjь'ми бг~а, и= родила`
_е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

%<W=%>кропле'ньми погаси'лъ _е=си` свяще'нныхъ крове'й
твои'хъ, _е=мiлiа'не, _о='гнь безбо'жiя: тjь'мже и=
чуде'съ и=сто'чникъ и=сточи'лъ _е=си`, _е=зе'ра
и=зсуша'ющь страсте'й, и= неду'ги потопля'ющь, и=
погружа'ющь де'мwны.

%<П%>росте'рта тя` би'ти sлочести'вый повелjь`.
тjь'мже растерза'ему тjь'лу твоему`, и= ра'нами
о_у=язвля'ему, о_у=язви'вшагwся на кр\стjь` стр\сть
воwбрази'лъ _е=си`, страда'льче, блаже'нную.

%<С%>ы'й и=спо'лненъ дарw'въ духо'вныхъ, неду'ги
неисцjь^льныя цjьли'ши боля'щихъ, о_у=ставля'еши
w=пале'нiе, ду'хи w\тгоня'еши лука^выя, и= всjь^мъ въ
печа'лехъ помога'еши, досточу'дне.

%<Бг~оро'диченъ:%>

%<_О=%>ру'жiемъ о_у=я'звена мя` грjьхо'внымъ,
и=сцjьли` дjь'йственнымъ твои'мъ врачевство'мъ, сп~са
хр\ста` ро'ждшая, копiе'мъ о_у=я'звеннаго мен_е` ра'ди,
преч\стая, и= пробо'дшаго се'рдце sмiи'но.

%<Пjь'снь s~. I=рмо'съ:%>

%<П%>рiидо'хъ во глубины^ морскi^я, и= потопи'ла мя`
_е='сть бу'ря мно'гихъ грjьхw'въ: но, jа='кw бг~ъ, и=зъ
глубины` возведи` живо'тъ мо'й, многоми'лостиве.

%<Б%>ога'тъ и= и=спо'лненъ бж~е'ственныя сла'вы
муче'нiемъ, бл~же'нне, бы'лъ _е=си`, и= со а='гг~лы на
нб~сjь'хъ живе'ши, моли` спасти'ся душа'мъ на'шымъ.

%<Т%>jь'ла ме'ртвеннагw ты` не пощадjь'лъ _е=си`:
тjь'мже безсме'ртiе пребыва'ющее наслjь'довалъ _е=си`,
о_у=мертви'вся любве` ра'ди, сла'вне, стра^сти
о_у=мертви'вшагw.

%<М%>v'ро и=сцjьле'нiй и=сточа'етъ, моще'й твои'хъ
ра'ка, пребога'те, до'блiй му'чениче, и= о_у=праждня'етъ
смердя'щыя всегда` человjь'кwвъ неду'ги.

%<Бг~оро'диченъ:%>

%<_Е='%>vа о_у='бw w=б\ъя'тъ w\т дре'ва пло'дъ
смертоно'сенъ: ты' же, преч\стая, жи'зни дре'во породила`
_е=си`, _е=гw'же вку'съ вся^ о_у=мира'ющыя w=живи'лъ
_е='сть.

%<Конда'къ, гла'съ г~. Подо'бенъ: Б%>ж\ственныя
вjь'ры:

%<Б%>ж\ственною ре'вностiю распаля'емь, _о=гня`
сослужа'щагw не о_у=страши'лся _е=си`, но возше'дъ
небоя'зненнw во'лею, возгнjьща'ющимъ _о=гне'мъ
всесожже'гся, и= вл\дцjь jа='кw же'ртва прине'слся
_е=си`, мч~ниче сла'вне _е=мiлiа'не, хр\ста` бг~а моли`,
дарова'ти на'мъ ве'лiю ми'лость.

%<Пjь'снь д~. I=рмо'съ:%>

%<Н%>е послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=ц~_е'въ гд\сь и= бг~ъ,
бл~гослове'нъ _е=си`.

%<П%>росвjьще'нъ бл~года'тiю, блаже'нне, бж\ственнагw
дх~а, пе'щное запале'нiе проше'лъ _е=си`, и= пjь'лъ
_е=си` неwпали'мь: препjь'тый _о=тц_е'въ гд\сь и= бг~ъ,
бл~гослове'нъ _е=си`.

%<Р%>аспаля'емь жела'нiемъ, блаже'нне, рачи'теля
твоегw` хр\ста`, _о=гня` не о_у=жа'слся _е=си`, въ не'мже
w=роша'емь дх~омъ пjь'лъ _е=си`: препjь'тый _о=тц_е'въ
гд\сь и= бг~ъ, бл~гослове'нъ _е=си`.

%<К%>расото'ю страда'нiй о_у=подо'бился _е=си`
безплw'тнымъ, му'дре, прекра'сному хр\сту` съ ни'ми
предстоя`, пое'ши ра'дуяся: препjь'тый _о=тц_е'въ гд\сь
и= бг~ъ, бл~гослове'нъ _е=си`.

%<Бг~оро'диченъ:%>

%<Г%>д\соимени'тая бг~оневjь'сто, ра'дуйся, вjь'рою
тебjь` зове'мъ: и='бо родила` _е=си` ра'дость
неизглаго'ланную хр\ста`, гд\са, _е=му'же зове'мъ
_о=тц_е'въ гд\сь и= бг~ъ, бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть,тогда` о_у='бw
w=бразу'емое, ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте, дjьла`, и=
превозноси'те _е=го` во вся^ вjь'ки.

%<Р%>азори'въ служ_е'нiя пре'лести, о_у='зами вмjь'стw
теб_е` держи'маго, прему'дре, разрjьши'лъ _е=си`, и= къ
муче'нiю самохо'тнjь и=зда'лся _е=си`, вопiя`,
прехва'льне: гд\са по'йте дjьла`, и= превозноси'те _е=го`
во вся^ вjь'ки.

%<С%>е` w=брjьто'хся не и='щущымъ, ни вопроша'ющымъ
jа=ви'хся, зове'ши, пресла'вне: разумjь'йте,
беззако'ннiи, jа='коже бо а='гня неsло'биво закала'тися
поспjьши'хъ, гд\са, вопiя`, благослови'те и=
превозноси'те _е=го` во вся^ вjь'ки.

%<В%>ели'кiй _е=мiлiа'нъ на трапе'зу на'съ призва`,
предложи'въ jа='кw снjь^ди своя^ бор_е'нiя, духо'внjь
напита'емся, вjь'рнiи, и= воспое'мъ: гд\са по'йте дjьла`,
и= превозноси'те _е=го` во вся^ вjь'ки.

%<Бг~оро'диченъ:%>

%<К%>а^пли мнjь` w=дожди` ми'лости, и=сто'чникъ
ми'лости ро'ждшая, и= грjьха` моегw` и=зсуши`
наводн_е'нiя, и= души` моея` о_у=кроти` свирjь^пныя
вw'лны, дв~о бц\де марi'е, да тя` сла'влю во вся^ вjь'ки.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<В%>и'дjьти жела'я бж~iе неизглаго'ланное весе'лiе и=
свjь'тлость, вся^ кра^сная, jа=`же въ житiи`, о_у=се'рднw
преwби'дjьлъ _е=си`, сла'вне, и= ра'дуяся муче'нiе
проше'лъ _е=си`. тjь'мже тя` вjь'рою о_у=блажа'емъ.

%<Jа='%>кw заколе'нiе и=спече'но _о=гне'мъ,
прехва'льне, заколе'ному jа='коже _о=вча'ти, къ
бж\ственнjьй трапе'зjь прине'слся _е=си`, благово'нiемъ
дх~а соблюда'емь, и= сла'вы и='стинныя сподобля'емь,
тjь'мже тя` любо'вiю о_у=блажа'емъ.

%<Д%>не'сь па'мять твоя` на'мъ возсiя`,
страстоте'рпче,па'че со'лнца, всjь'хъ веселя'щи
сердца` вjь'рныхъ, мы^сли просвjьща'ющи, и= тму`
неду'гwвъ w\тгоня'щи: ю='же моле'бнw пра'зднуемъ.

%<П%>е'рвенецъ и=збра'нный ли'къ сограждани'на тя`
стяжа`, мч~ницы вси` съ ни'мъ тя` зря'ще лику'юща
ра'дуюся. съ ни'миже и= на'съ помина'ющихъ тя` помина'й,
му'чениче великоимени'те.

%<Бг~оро'диченъ:%>

%<С%>вjь'томъ мя` просвjьти` твои'мъ, препjь'тая, во
тмjь` ходя'щаго, да'ждь ми` ру'ку по'мощи, _о='блаки
души` моея` w\тжени`: страсте'й мои'хъ бу'рю о_у=ти'ши,
w\тча'янныхъ прибjь'жище.

