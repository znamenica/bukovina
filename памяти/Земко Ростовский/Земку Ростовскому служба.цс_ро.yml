---
вечерня:
   отпустительно:
      тропарь:
         глас: 8
         текст: Правосла́вия ревни́телю / и раско́ла искорени́телю, / Росси́йский целе́бниче / и
            но́вый к Бо́гу моли́твенниче, / списа́ньми твои́ми / бу́их уцелому́дрил еси́, / цевни́це
            духо́вная, / Дими́трие блаже́нне, / моли́ Христа́ Бо́га // спасти́ся душа́м на́шим.
      молитва: О всеблаженный святителю Димитрие, великий угодниче Христов, Златоусте
         Российский, услыши нас грешных, молящихся тебе, и принеси молитву нашу к Милостивому
         и Человеколюбцу Богу, Емуже ты ныне в радости святых и с лики Ангелы предстоиши!
         Умоли Его благоутробие, да не осудит нас по беззакониям нашим, но да сотворит
         с нами по милости Своей. Испроси нам у Христа и Бога нашего мирное и безмятежное
         житие, здравие душевное и телесное, земли благоплодие и во всем всякое изобилие
         и благоденствие, и да не во зло обратим благая, даруемая нам от Щедрого Бога,
         но в славу Его и в прославление твоего заступления. Даруй нам богоугодно прейти
         поприще временныя жизни; избави нас воздушных мытарств и настави нас на путь,
         ведущий в селения праведных, идеже празднующих глас непрестанный, зрящих Божия
         лица неизреченную доброту. Церковь же Святую от расколов и ересей сохрани, верных
         укрепи, заблуждающих обрати и всем даруй вся, яже ко спасению и славе Божией
         подобающая; Отечество твое сохрани от врагов ненаветно, но поборай оружие Крестоноснаго
         воинства; и подаждь нам всем твое архипастырское и святое благословение, да
         оным осеняеми, избавимся от козней лукаваго и избегнем от всякия беды и напасти.
         Услыши моление наше, отче Димитрие, и моли непрестанно о нас Всесильнаго Бога,
         славимаго и поклоняемаго в Триех Ипостасех, Емуже подобает всякая слава, честь
         и держава во веки веков. Аминь.
утреня:
   канон:
      кондак:
         глас: 4
         текст: 'Звезду́ Росси́йскую, / от Ки́ева возсия́вшую, / и чрез Но́вград Се́верский /
            в Росто́в дости́гшую, / всю же страну́ сию́ / уче́ньми и чудесы́ озари́вшую, /
            ублажи́м златослове́снаго / учи́теля Дими́трия: / той бо всем вся написа́, / я́же к
            наставле́нию, / да всех приобря́щет, / я́коже Па́вел, Христу́ // и спасе́т правове́рием
            ду́ши на́ша.'
