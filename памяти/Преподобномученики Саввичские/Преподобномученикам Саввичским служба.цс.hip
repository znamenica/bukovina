<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~-й де'нь.%>

%<Преподо'бныхъ _о=ц~ъ на'шихъ, во _о=би'тели свята'гw
са'ввы о_у=бiе'нныхъ.%>

%<Стiхи^ры, гла'съ д~ Подо'бенъ: Jа='%>кw до'бля:

%<Ж%>ела'нiй кра'йнjьйшему * до конца` прилjьжа'ще,
жит_е'йскiя красоты^, преподо'бнiи, * jа='кw о_у=м_е'ты вся^
вмjьни'сте: * и= _е=ди^на пребыва^ющая, * бдjь'нiемъ и=
моли'твами, * дожде'мъ же и= ва'ромъ стяжа'сте,
_е=диножи'тел_е вку'пjь бы'вше, * согра'ждане а='гг~лwмъ
jа=ви'стеся благода'тiю.

%<И=%> дреко'лiемъ бiе'ми, * и= ка'менiемъ намета'еми, *
и= _о=ру^жiи разсjька'еми, * _е=диномы'слiя не разруши'сте,
му'ч_еницы, * любо'вiю свя'заннiи и= жела'нiемъ бра'тскимъ:
* но вку'пjь о_у=мерщвля'еми, * и= разсjька'еми на о_у='ды,
страстоте'рпцы, * на трапе'зjь положи'стеся бж~е'ственнjьй,
* jа='кw ж_е'ртвы непорw'чныя.

%<И=%> _о=гне'мъ и=знуря'еми, * и= о_у=давле'нiемъ
стяга'еми, ду'шы преда'сте jа='кw непорw'чныя ж_е'ртвы, *
му'ч_еницы сла'внiи, * въ ру'цjь всецр~я`, * и=
совокупи'стеся съ ли'ки безпло'тныхъ си'лъ, * вjь'чнующую
наслjь'довасте сла'ву: * _е='йже причасти'тися ва'съ
восхваля'ющымъ * непреста'ннw моли'теся.

%<Сла'ва, и= ны'нjь, бг~оро'диченъ, гла'съ и= подо'бенъ
то'йже:%>

%<П%>окая'нiя и=зря'дное * и= спаси'тельное врачевство`,
* jа='же бг~а ро'ждшая сп~са моего`, * и= сле'зъ то'ки, и=
часа` по'мыслъ гро'знагw и= стра'шнагw, * и= суда`
неумы'тнагw, *ты' ми да'руй и=збjьжа'ти моли'твами
твои'ми, * _w дв~о! муче'нiя тре'петнагw, * и= бж\ственную
получи'ти бл~года'ть.

%<Кр\стобг~оро'диченъ. Подо'бенъ то'йже:%>

%<Н%>а кр\стjь' тя jа='кw о_у=зрjь` * пригвожде'на,
гд\си, * а='гница и= мт~и твоя` дивля'шеся: * и= что`
видjь'нiе сiе`, взыва'ше, * сн~е вожделjь'нне; * сiя^ тебjь`
непокори'вый собо'ръ воздаде` беззако'нный, * и='же мно'гихъ
твои'хъ чуде'съ наслади'выйся, * по сла'ва неизглаго'ланному
* соше'ствiю твоему`, вл\дко.



%<Канw'нъ, _е=гw'же краегране'сiе: П%>jь'сньми сла'влю
мч~ники _е=динонра^вныя.

%<Творе'нiе кv'ръ стефа'на савваi'та.%>

%<Гла'съ и~. Пjь'снь а~. I=рмо'съ:%>

%<П%>jь'снь возсле'мъ, лю'дiе, чу'дному бг~у на'шему,
свободи'вшему i=и~ля w\т рабо'ты, пjь'снь побjь'дную пою'ще
и= вопiю'ще: пои'мъ тебjь` _е=ди'ному вл\дцjь.

%<П%>jь'сньми бг~овjьнча'нное мно'жество свяще'нныхъ
му'ч_еникъ твои'хъ жела'ющему похвали'ти, хр\сте`, съ нб~се`
пода'ждь ми` свjь'тъ ра'зума си'хъ мольба'ми, да воспою`
бг~овjьща'нную пjь'снь.

%<С%>кве'рну w\тверго'сте пло'ти и= ду'ха, пребога'тiи,
мi'ра смертоно'сныхъ сласте'й и=збjь'гше: равноа'гг~льное же
житiе` пожи'вше, въ вы'шнее преидо'сте жили'ще.

%<З%>ако'нwмъ дх~а jа='вjь о_у='ды о_у=пра'вивше ва'шя
и= чу^вства, хра'мы w=свящ_е'нны бг~у показа'стеся,
му'ч_еницы бг~оно'снiи: въ ва'съ бо хр\сто'съ водвори'ся.

%<Б%>ога'тство тли'мое на земли` w=ста'вльше, ст~i'и, и=
кра^сная житiя` jа='кw со'нъ презрjь'вше, хр\сту`
о_у=годи'вше, недви'жимое цр\ство ны'нjь воспрiя'сте.

%<Бг~оро'диченъ:%>

%<Л%>jь'ствица jа=ви'лася _е=си` мы'сленная, ю='же
i=а'кwвъ ви'дjьи=збра'нный бж~iй, и=зъ нея'же
неизрече'ннымъ сло'вомъ про'йде безпло'тный, пло'ть
непрело'жнw бы'въ, па'че сло'ва и=зъ теб_е`, бц\де.

%<Пjь'снь г~. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<W=%>святи'вше все` ва'ше, му'ч_еницы, житiе`,
нескве'рно вои'стинну всеви'дящему бг~у принесо'сте
всесожж_е'нiя бж~е'ств_енна са'ми себе`, и= соверш_е'нныя
вjьнцы` прiя'сте.

%<С%>а'ввы бг~оно'снагw jа='кw о_у=ченицы` и='скреннiи,
_е='же кромjь` пли'щ_евъ возжела'вше w\тше'ствiе,
невозвра'тнw стезе'ю приско'рбною ше'ствующе, къ жи'зни
достиго'сте безконе'чнjьй.

%<В%>оздjь'лавше сjь'мя _е='же въ ва'съ, преподо'бнiи,
всjь'яное сло'во, и= сле'зными то'ки _о=би'льнw напои'вше,
стори'чествующiй кла'съ бг~у принесо'сте плодоноси'вше.

%<В%>сели'вся въ дв~у пло'тски, гд\си, jа=ви'лся _е=си`
человjь'кwмъ, jа='коже подоба'ше зрjь'ти тя`: ю='же и=
показа'лъ _е=си` jа='кw и='стинную бц\ду и= вjь^рнымъ
по'мощь, _е=ди'не чл~вjьколю'бче.

%<Сjьда'ленъ, гла'съ и~. Подо'бенъ: П%>овелjь'нное
та'йнw:

%<В%>оздержа'нiемъ страсте'й _о=гнепа^льныя
о_у=мертви'вши зра'ки и= двиза^нiя, пw'стницы бг~опрiя'тнiи,
послjь'дующе стопа'мъ вся^ созда'вшему _е=ди'ному бг~у,
jа='коже прiя'тна же'ртва жива` и= w=свяще'нна,
принесо'стеся заколе'нiемъ ру'къ ва'рварскихъ, бiе'ми,
закала'еми, и= ну'жднw пресjька'еми.

%<Сла'ва, и= ны'нjь, бг~оро'диченъ:%>

%<Б%>г~ора'дованная, ч\стая благослове'нная, за
милосе'рдiе щедро'тъ и=зъ теб_е` ро'ждшагwся, съ вы'шними
си'лами и= а=рха^гг~лы, и= со всjь'ми безпло'тными, w= на'съ
моли` непреста'ннw, да'ти на'мъ пре'жде конца` проще'нiе и=
w=чище'нiе грjьхw'въ, и= житiя` и=справле'нiе: jа='кw да
w=бря'щемъ ми'лость.

%<Кр\стобг~оро'диченъ:%>

%<С%>н~а твоегw` и= бг~а кр\сто'мъ, дв~о, сохраня'еми
при'снw, д_е'мwнскiя прилw'ги и= кw'зни побjьжда'емъ, су'щую
бц\ду тя` вои'стинну воспjьва'юще: и= любо'вiю вси` ро'ди
блажи'мъ, преч\стая, jа='коже прорекла` _е=си`. Тjь'мже
согрjьше'нiй на'шихъ w=ставле'нiе моли'твами твои'ми да'руй.

%<Пjь'снь д~. I=рмо'съ:%>

%<В%>сjь'лъ _е=си` на ко'ни, а=п\слы твоя^, гд\си, и=
прiя'лъ _е=си` рука'ма твои'ма о_у=зды^ и='хъ, и= спасе'нiе
бы'сть jь=жде'нiе твое` вjь'рнw пою'щымъ: сла'ва си'лjь
твое'й, гд\си.

%<В%>ъ пусты'ни безво'днjьй терпя'щыя зря` вра'гъ,
добродjь'тельми же разли'чными крася'щыяся, непобjьди^мыя
му'ченики, роспаля'шеся лю'тjь, за'вистiю w=бложе'нъ, и= на
w=полче'нiе готовля'шеся.

%<О_у=%>корени'въ пре'лесть во свои'хъ _е=му`
о_у=ченицjь'хъ, на дру'гъ дру'жное о_у=бi'йство поуча'ше
ва^рварская колjь^на sмi'й лука'вый, и='миже и= и=зъ
пусты'ни и=згна'ти преподw'бныя тща'шеся.

%<С%>вирjь'пw и='же _о=кр_е'стныя w=б\ъе'мъ, jа='коже
возжелjь`, w\тгна'ти о_у='бw сiя^ не возмо'же непобjьди^мыя,
пра'ведныхъ сопротивобо'рецъ, побjьжде'нъ же бы'въ неви'димw
_о=коявле'ннjь воwружи'ся.

%<Jа='%>да и= неи'стовства и=спо'лненъ, о_у=стреми'ся со
_о=ру'жники sлонача'льникъ, sвjьрови'днw же блаж_е'ннымъ
натече`, и= ра'нами нестерпи'мыми крw'вныя пото'ки и=злiя`.

%<Т%>еку'щагw и=стя'зоваху вещества`, зла'та тлjь'ннагw
сокро'вища, и=`же на земли` о_у=пова^нiя о_у=тве'рждшiи,
до'блiи же на нб~са` поло'жше о_у=пова^нiя, вопiя'ху: сла'ва
си'лjь твое'й, гд\си.

%<Jа='%>коже sвjь'рiе дреко'льми неми'лостивнw, и=
м_ечи` преподw'бныя и= ка'менiемъ о_у=раня'ху, своя^
старjь^йшинысказа'ти веля'ще: но пребыва'ху вси`
зако'номъ любве` о_у=твержда'еми.

%<Бг~оро'диченъ:%>

%<Д%>в~о и= мт~и, ты` а=п\слwвъ о_у=добре'нiе, и=
му'ченикwвъ святы'хъ о_у=твержде'нiе, и= преподо'бныхъ
похвала' же и= спасе'нiе, вjь'рнw сладкопою'щихъ: сла'ва
си'лjь твое'й.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго, но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Н%>аучи'вшеся любве`, сп~се, сою'зу соверше'нiя
преподо'бнiи, и= нака'зани тобо'ю, ду'шы положи'ша по
свои'хъ друзjь'хъ, твои^мъ па'че человjь'кwмъ вw'льнымъ
стр\сте'мъ подо'бящеся.

%<В%>ельми` па'че _е=стества` пло'тiю во'лею рожде'йся,
хр\сте`, повелjь'нiемъ твои'мъ сме'рти jа=ви'шася
держа'внjье: и='бо твои'мъ составля'ющеся зако'номъ,
о_у=мре'ти по друзjь'хъ благохва'льнw бг~ому'дрiи тща'хуся.

%<W=%>кропи'вше v=ссw'помъ креще'нiе мы'сленнымъ ду'шы,
ва'шими же а='бiе w=кропи'стеся кровьми`, преподо'бнiи: во
стремле'нiи же _о=гня` jа='кw зла'то и=скуси'вшеся, прiя'тна
бы'сте же'ртва благово'нна бг~у.

%<Бг~оро'диченъ:%>

%<М%>т~рнее дерзнове'нiе, _е='же къ сн~у твоему`
стяжа'вши, преч\стая, сро'днагw промышле'нiя на'шегw не
пре'зри, мо'лимся: jа='кw тя` и= _е=ди'ну хр\стiа'не ко
вл\дцjь w=чище'нiе ми'лостивнw предлага'емъ.

%<Пjь'снь s~. I=рмо'съ:%>

%<К%>ъ могу'щему мя` спасти` гд\су, и=зъ глубины`
грjьхо'вныя возопи'хъ, и= w\т тли` возведе` живо'тъ мо'й,
jа='кw чл~вjьколю'бецъ.

%<П%>реще'нiй ва'рварскихъ не о_у=боя'шася о_у=гw'дницы
хр\стw'вы: житiе' бо непреста'ннымъ поуче'нiемъ сме'ртнымъ
предста'виша.

%<М%>ня'ще богатjь'ти нестяжа'тели, нечести'вiи неща'днw
му'чаху, и=`же тлjь^нная о_у='бw пове'ргшыя,
стяжа'вшыя же нетлjь^нная.

%<С%>и'лою непобjьди'мою w=дjья'вшеся, хр\стw'вы
страда'льцы, побjьди'ша мы'сл_енныя лестцы` и= ва^рварская
шата^нiя.

%<Бг~оро'диченъ:%>

%<Jа='%>кw на _о='блацjь ле'гцjьмъ, прiи'де на тя`
цр\ствуяй гд\сь, низложи'ти, всенепоро'чная, _е=гv'п_етская
рукотвор_е'нiя.

%<Конда'къ, гла'съ д~. Подо'бенъ: В%>ознесы'йся:

%<З%>емны'хъ и= тлjь'нныхъ наслажде'нiе презрjь'вше
jа='вjь, преблаже'ннiи, пусты'нное житiе` и=зво'ливше, мi'ра
же краснjь'йшее и= пи^щи вре'м_енныя возненави'дjьвше,
w\т_ону'дуже сподо'бистеся нб~снагw цр\ствiя, съ ли'ки
му'ч_еникъ и= пw'стникъ веселя'щеся. тjь'мже чту'ще па'мять
ва'шу, вопiе'мъ ва'мъ прилjь'жнw: w\т бjь'дъ на'съ, _о=ц~ы`,
и=зба'вите.

%<Пjь'снь з~. I=рмо'съ:%>

%<Х%>алде'йскiя пе'щи всепа'губную си'лу о_у=гаси'вше,
_о='бразомъ а='гг~ла снизше'дшагw, зижди'телю ю='нwши
взыва'ху: бл~гослове'нъ _е=си` и= хва'льный, бж~е _о=т_е'цъ
на'шихъ.

%<И=%>знемого'ша вку'пjь бра^ни проти'вныхъ полкw'въ,
ви'димыхъ и= неви'димыхъ, въ ра'нахъ зря'ще му'ченики
пjьсносло'вящыя: благослове'нъ _е=си` и= хва'льный, бж~е
_о=т_е'цъ на'шихъ.

%<Т%>ебjь` хр\сту` о_у=невjь'стившеся, и= жела'нiемъ
твои'мъ о_у=язвля'еми, _е=ди'наго су'щаго возлюби'ша, ро'дъ
и= _о=те'чество, и= бога'тство w\тве'ргше, прибjьга'телiе
твои`, _w и=зба'вителю, бж~е _о=т_е'цъ на'шихъ!

%<С%>кверноубi'йство ва'рварwвъ не претвори` рачи'тели
твоя^, хр\сте`, пусты'ннагw бг~ослуже'нiя: о_у=бива'ющихъ бо
тjь'ло не о_у=боя'шася, твоя^ держа'ще за'пwвjьди, jа='коже
незы'бленное w=снова'нiе.

%<В%>се` къ тебjь` преложи'вше w\т мi'ра жела'нiе,
хр\сте`, jа='ростьже то'кмw на грjь'хъ
воwружи'вше, тебjь` о_у=годи'ша, всему'дрымъ w=б\ъе'мшеся
по'мысломъ, о_у=гw'дницы твои`, гд\си.

%<З%>ако'нъ бг~опи'санный вну'трь на скрижа'лjьхъ
серде'цъ ва'шихъ w\т бг~а, му'ч_еницы, прiе'мше, _е=ди'наго
въ тр\оцjь бг~а проповjь'дасте, тому` вопiю'ще:
бл~гослове'нъ _е=си` и= хва'льный, бж~е _о=т_е'цъ на'шихъ.

%<Бг~оро'диченъ:%>

%<В%>о свjь'тjь гд\сни ходя'щiи, прiиди'те, воспои'мъ
бж~е'ственную две'рь цр~я` цр\ствующихъ, мр~i'ю, ч\стую
бц\ду вои'стинну, jа='кw о_у=пова'нiе ду'шъ на'шихъ.

%<Пjь'снь и~. I=рмо'съ:%>

%<Н%>ече'стiя _о=рга'ны и=ну'ю пjь'снь, благоче'стiя же
бг~овjьща'ннiи поя'ху гу^сли: бл~гослови'те, дjьла` гд\сня,
хр\ста` во вjь'ки.

%<Н%>б\снымъ чинw'мъ ревнова'вше равноа'гг~льни,
всено'щными стоя^нiи во бдjь'нiихъ поя'ху: бл~гослови'те,
вся^ дjьла` гд\сня, хр\ста` во вjь'ки.

%<К%>р\стъ взе'мше, тебjь` вл\дцjь послjь'доваша
вседу'шнw му'ч_еницы, пою'ще: бл~гослови'те, вся^ дjьла`
гд\сня, хр\ста` во вjь'ки.

%<В%>сепра'внw тjь'ло и= ду'шу, и= ду'хъ w=чи'стивше,
всесожж_е'нiя бг~у принесо'стеся, во _о=гни` w=пали'вшеся,
_о=ц~ы`, хр\ста` превознося'ще во вся^ вjь'ки.

%<Тр\оченъ:%>

%<В%>о дву'хъ v=поста'сjьхъ тя` бы'ти ху'лящiи
нераздjьли'маго, да постыдя'тся, jа='кw четвери'цу чту'щiи:
мы' бо тебjь` _е=ди'ному бж~е'ственныя тр\оцы покланя'емся.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее нб~съ. Тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<Р%>азли'чнw w=бна'жшеся пw'стницы, и= побjьди'вше
мiроде'ржца кw'зни, посрами'ша му'жески jа='кw страда'льцы
ва'рварское w=sлобле'нiе, си'хъ претерпjь'вше стремл_е'нiя.
тjь'мже и= вjьнцы` сугу^быя w\т пра'веднагw
подвигополо'жника прiя'ша.

%<В%>ъ верте'пахъ и= пеще'рахъ по'стнически жи'знь
проходя'ще, бл~же'ннiи, въ пеще'рjь тjь'снjьй про'пасти
затворе'ни бы'сте несвjь'тлjьй, w=багре'ни кровьми`,
жже'нiемъ же _о=гня`, и= и=`же w\т ды'ма лю'тjь па'рою
смjьша'емою о_у=да'влени бы'вше, побjьдоно'сцы jа=ви'стеся.

%<П%>ое'мъ по'двиги па'че _е=стества`, и='миже проти'ву
грjьха` пострада'сте, ю='ношески противоста'вше, jа='кw
хр\стw'вы во'ини, сла'внiи: и='бо побjьди'сте благосла'внw,
и= ны'нjь предстоя'ще съ чи'нми ст~ы'хъ всевысоча'йшему,
на'съ помина'йте.

%<С%>ъ са'ввою _о=ц~е'мъ и= наста'вникомъ, jа='кw
и='скр_енняя ча^да, блаже'ннiи, на нб~сjь'хъ заре'ю
w=дjь'яни трисiя'нною, w= на'съ моли'теся, соученицjь'хъ же
и= пjьвцjь'хъ, ми'ръ дарова'ти _о='бщiй це'рквамъ, и=
спасе'нiе душа'мъ на'шымъ.

%<Бг~оро'диченъ:%>

%<W\т%>ринов_е'нныя нб~снагw житiя`, и= па'дшыя
_о=кая'ннw въ сме'рть, па'ки на'съ, мт~и бы'вши
и=зба'вителя, воззвала` _е=си`, преч\стая: и= къ пе'рвому
па'ки тещи` сподо'била _е=си` _о=ч~еству. Тjь'мъ тя`,
бг~ома'ти, непреста'ннw велича'емъ.

