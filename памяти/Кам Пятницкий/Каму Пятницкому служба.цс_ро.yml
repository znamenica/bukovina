---
вечерня:
   отпустительно:
      тропарь:
         глас: 3
         текст: Земли Русския украшение, / правою верою / благочестно пожил еси, /
            верныя в годину гонений / истине научая и утешая, / узы, гонения и
            скорби терпя, / молим тя праведне отче Петре, / спасай нас, молитвами
            твоими // от всех бед и печалей.
      молитва: 'О, пресвитере и служителю Божий, отче святый Петре, избранниче и пастырю
         Христов! Ты измлада Бога искренно возлюбил еси, душу Храмом Святаго Духа соделал
         еси изрядно, всего себе, яко жертву непорочну, Спасу Христу предал еси до последнего
         твоего исхода. Ей, праведниче Петре, от древних святынь Печерския Лавры, яко
         от полноводныя реки познанию истин наученный, ты тяжкий и тернистый путь от
         Бога восприял еси во спасение свое и свидетельство пред миром лукавым, от негоже
         поношения жестокая понесл еси, имя Божие непрестанно исповедуя. Пастырь дивный
         в земле Владимирстей на радость и утешение явился еси, дары Божия людем страждущим
         показуя. Отовсюду в убогую твою весь за помощию шедшим болящий и недужнии, врачевство
         велие от тебе имея. Темже и мы, недостойнии и грешнии чада твоя, дивящеся твоему
         пред Богом дерзновению, егоже восприял еси за чистоту души своея, взываем к
         тебе сице: испроси благостояние Церкви Российстей, в мори житейском обуреваемей,
         Отечеству нашему мир и обновление духовное, нам же утверждение и преспеяние
         в вере, Христианскую кончину и Божие милосердие на Страшнем Суде Христовом,
         идеже праведницы возсияют яко солнце, с нимиже да прославим вечно в Троице певаемаго
         Бога, Отца и Сына и Святаго Духа. Аминь.'
утреня:
   канон:
      кондак:
         глас: 4
         текст: Первоверховному соименнаго пастыря / утешителя скорбящих, / целителя
            немощных, / Хвалу и утешение наше / днесь любовию восхвалим вернии. / Сей бо
            есть целитель доблий // и молитвенник о душах наших.
