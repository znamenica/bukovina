---
вечерня:
   отпустительно:
      тропарь:
         глас: 1
         текст: На горе Непорочных / яко солнце возсиял еси, / и мученически, богоносне, /
            к Богу изшел еси, / варварское нашествие / претерпел еси, / Ефреме великомучениче
            Христов, / сим присно источаеши / благодать всем / благочестно вопиющим ти. /
            Слава давшему ти крепость, / слава прславльшему тя, / слава подающему // тобою
            всем исцеления!
      молитва: 'О, преславный священномучениче Ефреме! и скорый помощниче Христианом
         в болезнех! Верую от всея души и помышления, яко дадеся тебе от Господа дар
         болящия врачевати и расслабленныя укрепляти. Сего ради к тебе, яко благодатному
         врачу болезней, аз немощный прибегаю и, твой досточтимый образ с благоговением
         лобызая, молюся: твоим предстательством у Царя Небеснаго испроси мне болящему
         исцеление от удручающия мя болезни, аще бо и недостоин есмь тебе, благостнейшаго
         отца и приснаго заступника моего, но ты, быв подражатель человеколюбия Божия,
         сотвори мя достойна твоего заступления чрез мое обращение от злых дел к благому
         житию, уврачуй обильно дарованною тебе благодатию язвы и струны души и тела
         моего, даруй ми здравие и спасение и во всем благое поспешение, да тако, тихое
         и безмолвное житие пожив во всяком благочестии и чистоте, сподоблюся со всеми
         святыми славити Всесвятое имя Отца и Сына и Святаго Духа. Аминь.'
утреня:
   канон:
      кондак:
         глас: 3
         текст: На горе Непорочных / подвизался еси, богомудре, / и на сей прошел еси /
            мученичества путь, / сего ради сугубым / венцем Живодавец достойно / тя венчал
            есть, / священномучениче Ефреме, / прилежно просяща // помиловати славословящих
            тя.
