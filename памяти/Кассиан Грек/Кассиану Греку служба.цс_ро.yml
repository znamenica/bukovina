---
вечерня:
   отпустительно:
      тропарь:
       - глас: 8
         текст: В тебе, отче Кассиане, известно спасеся еже по образу, / восприем
            бо крест и последовав Христови, / творил еси заповеди Его тщательне. // Темже
            ныне со Ангелы радуется, преподобне, дух твой.
       - глас: 4
         текст: Днесь град Углеч тобою хвалится, / в концех бо его пресветло, яко
            велие солнце, возсиял еси / и чудесы твоими вся озарил еси, / и ныне молися
            Господеви, / Кассиане преподобне, / за град Углеч и обитель сию, / и всяк
            град, и страну, и люди, / иже верою тебе почитающия, // и о спасении душ наших.
       - глас: 4
         текст: Днесь пресветло красуется славнейший Углеч град, / церковь же Божия
            Матере вельми радуется, / имеющи многоцелебныя в себе мощи великаго чудотворца,
            / преподобнаго Кассиана, возсиявшаго от Рима, / якоже солнце, всему миру,
            издалеча просвещающаго верных сердца, / имже украси Бог церковь Матере Своей.
            / Темже ныне молим тя: / буди покровитель и заступник непобедимый / от всяких
            бед граду нашему / и всем верным хранилище, / притекающим в дом Божия Матере
            и кланяющимся тебе, / преподобне угодниче Христов Кассиане, // моли Христа
            Бога спастися душам нашим.
       - глас: 4
         текст: Ветхаго Рима имея воспитание, / державу отечества своего, град Мангупский,
            оставль, / и нивочтоже вменил еси княжение / и славу маловременную суетнаго
            века Христа ради, / и паче земнаго богатства избра богатство себе Небесное
            и славу вечную / возвысив ум свой к Богу, / и житие свое со Ангелы вожделел
            еси восприяти, / промышлением Божественнаго разума направляемь, / и Богоспасаемаго
            Углеча града достигл еси, / и близ в пределех области его, над Волгою рекою,
            в пустыню вселився, / и обитель преславну в честь Божия Матере воздвигл еси,
            / и в ней тело свое предложив, яко дар освящен. / Тем молим тя, отче Кассиане,
            / моли Христа Бога, // да спасет души наша.
утреня:
   канон:
      кондак:
       - глас: 8
         текст: Яко светозарная звезда, пришел еси от востока на запад, / оставль
            отечество и княжение твое Христа ради, / и в царствующий град Москву пришел
            еси, / и, промышлением Божественнаго разума направляемь, / Углеча града достигл
            еси, / и, близ его, над Волгою рекою, в пустыни Учме вселився, / обитель сотворил
            еси, и церковь созда, / и созва монахов во спасение; / с нимиже моли о нас,
            чтущих память твою, да зовем ти: // радуйся, преподобне отче Кассиане.
       - глас: 4
         текст: Якоже пресветлое солнце, / возсия нам от Рима и к царскому граду достигл
            еси, / преблаженне отче Кассиане, / и Ангельски в Русстей земли пожил еси,
            / и древних постник на высоту воздержания востече, / и в пустыни Учме, близ
            Богоспасаемаго града Углеча, / обитель преславну иноком , во спасение сооружи,
            / и храм благолепен Пречистей Богоматери Духом Божиим уясни, / и в ней тобою
            Бог прославляется, / и ныне молитися Господеви не престай о стаде своем, /
            иже многими поты и труды стяжал еси / избавити его от всех обстояний лукаваго,
            / и от всяких скорбей и бед невредиму сохранитися, / и нам, рабом твоим, грехов
            прощение молитвами твоими получити, / и граду твоему Углечу от напастей всяческих
            / и находящих падений, гневом Божиим праведным, свободитися умоли, // преподобне
            и Богомудре отче Кассиане.
       - глас: 5
         текст: Яко многосветлая звезда, / возсиял еси в Русстей земли, отче Кассиане,
            / и яко богатство драгоценнаго бисера / прийде к нам от ветхаго Рима / и дошед
            Богоспасаемаго града Углеча, / и близ его Божественным смотрением / обитель
            всечестну возградил, / и церковь Матере Божия чудновидну созда, / и созва
            инок множества, / с ними же молися Христу Богу / избавити град сей от варварскаго
            пленения, / и междоусобныя брани, и огненнаго запаления невредима соблюди,
            // преподобне и Богомудре отче Кассиане.
