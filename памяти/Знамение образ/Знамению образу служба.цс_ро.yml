---
вечерня:
   отпустительно:
      тропарь:
         глас: 4
         текст: 'Яко необоримую стену / и источник чудес / стяжавше Тя, раби Твои, /
            Богородице Пречистая, / сопротивных ополчения низлагаем. / Темже молим Тя: /
            мир граду Твоему даруй // и душам нашим велию милость.'
      молитва: 'О Пресвятая и Преблагословенная Мати Сладчайшего Господа нашего Иисуса Христа!
         Припадаем и поклоняемчя Тебе пред святою чудотворною иконою Твоею, воспоминающее
         дивное знамение Твоего заступления, великому Новеграду от нея явленное во дни
         ратнаго на сей град нашествия. Смиренно молим Тя, Всесильная рода нашего Заступнице:
         якоже древле на помощь отцем нашим ускорила еси, тако и ныне нас, немощных и грешных,
         сподоби Твоего матерняго заступления и благопопечения. Спаси и сохрани, Владычице,
         под покровом милости Твоея Церковь Святую, град Твой (обитель Твою), всю страну нашу
         православную и всех нас, припадающих к Тебе с верою и любовию, умиленно просящих со
         слезами Твоего заступления. Ей, госпоже Всемилостивая! Умилосердися на ны, обуреваемыя
         грехи многими, простри ко Христу Господу Богоприимныя руце Твоя и предстательствуй за
         нас пред благостию Его, просящи нам прощения прегрешений наших, благочестнаго мирнаго
         жития, благия христианския кончины и добраго ответа на страшнем Суде его, да, спасаеми
         всесильными Твоими к Нему молитвами, блаженство райское унаследуем и со всеми святыми
         воспоем Пречестное и Великолепое Имя Достопоклоняемыя Троицы, Отца и Сына и Святаго
         Духа, и Твое велие к нам милосердие во веки веков. Аминь.'
утреня:
   величание:
      Величаем Тя, / Пресвятая Дево, Богоизбранная Отроковице, / и чтим образ Твой святый, /
      имже дивную победу на сопротивныя // граду Твоему даровала еси.
   канон:
      кондак:
         глас: 4
         текст: 'Честнаго образа Твоего знамение / празднующе людие / Твои, Богородительнице, /
            имже дивную победу на сопротивныя / граду Твоему даровала еси, / темже Тебе
            верою взываем: // радуйся, Дево, христиан похвало.'
