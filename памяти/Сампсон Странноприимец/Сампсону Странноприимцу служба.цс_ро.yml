---
вечерня:
   отпустительно:
      тропарь:
         глас: 8
         текст: В терпении твоем / стяжал еси мзду твою, / отче преподобне, / в молитвах
            непрестанно терпевый, / нищия возлюбивый / и сия удоволивый, / но молися Христу
            Богу, / Сампсоне милостиве блаженне, // спастися душам нашим.
      молитва: О теплый молитвенниче, благостный отче, преподобне Сампсоне! Моли
         Бога о мне, грешнем, и низпосли от Всеблагаго Владыки помощь ми и избавление,
         привременна бо есть жизнь моя и исполнена труда, скорбей и болезней. Укрепи
         сердце мое, да возмогу понести тяготу мою, и не попусти, да превозмогут искушения
         многая моя малыя силы, но споспешествуй мне заступлением твоим и посреде обстояний
         и бед управи путь мой в Царство Небесное, да славлю прославльшагося в тебе Господа
         во веки. Аминь.
утреня:
   канон:
      кондак:
         глас: 8
         текст: Яко врача всеизрядна / и молитвенника благоприятна, / к раце твоей / Божественней
            притекающе, / Сампсоне богомудре преподобне, / сошедшеся любовию, / псалмы и песньми, /
            радующеся, Христа прославляем, / таковую тебе / благодать подавающа исцелений.
