<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~д-й де'нь.%>

%<Предпра'зднство рж\ства` хр\сто'ва:%>

%<И= па'мять ст~ы'я прп\дбному'ченицы _е=vге'нiи.%>

%<На Г%>д\си, воззва'хъ, %<стiхи^ры, предпра'зднства,
гла'съ _е~.%>

%<Подо'бенъ: Р%>а'дуйся:

%<Н%>о'сиши а=да'мовъ зра'къ, во _о='бразjь бж~iи сы'й
всесоверше'нный: и= хо'щеши рука'ми держа'тися, руко'ю вся^
содержа'й си'лою твое'ю, чи'стая всенепоро'чная,
провjьщава'ше глаго'лющи: ка'кw тя` пелена'ми повiю` jа='кw
младе'нца: ка'кw сосца'ми пита'ю тя`, вся'ч_еская
пита'ющаго; ка'кw твое'й па'че о_у=ма` нищетjь`
о_у=дивля'юся; ка'кw тя` сн~а моего` нареку`, раба` твоя`
ны'нjь су'щи; пою`, бл~гословлю' тя, подаю'щаго мi'ру ве'лiю
ми'лость.

%<М%>ладе'нца воплоща'ема и=зъ нея`, предвjь'чнаго бг~а
всенепоро'чная зря'щи, рука'ми держа'щи, и= w=блобыза'ющи
ча'стw, и= ра'дости и=сполня'ющися провjьщава'ше _е=му`:
бж~е вы'шнiй, цр~ю` неви'димый, ка'кw зрю` тя`, и=
разумjь'ти та'инства не могу`, безмjь'рныя нищеты` твоея`;
верте'пъ бомалjь'йшiй, и= се'й чу'ждiй, вну'трь
вмjьща'етъ тя` ро'ждшагося, и= дjь'вства нерjьши'вша,
ложесна` соблю'дшаго, jа='кw пре'жде рж\ства`, и= даю'щаго
ве'лiю ми'лость.

%<С%>iя^ ра'бски чи'стая о_у=жа'снw вjьща'ющи,
о_у=слы'шаше волхвw'въ предъ верте'помъ, ку'пнw
предстоя'щихъ, и= къ ни^мъ рече`: когw` и='щете вы`; jа='кw
ви'жду бо, w\т и=нода'льныя страны` прiидо'сте, пе'рсскiй
_о='бразъ и= мудрова'нiе и=му'ще. стра'ненъ и=схо'дъ и=
ше'ствiе сотвори'те: и= къ стра'нствовавшему свы'ше, и=
стра'ннw въ мя` все'льшемуся, jа='кw вjь'сть, со тща'нiемъ
прiидо'сте тому` поклони'тися, да'рующему мi'ру ве'лiю
ми'лость.

%<И='ны стiхи^ры ст~ы'я, гла'съ и~. Подо'бенъ: _W%>
пресла'внагw чудесе`!

%<М%>i'ра w=ста'вльши красоту`, * души` благоро'дiе,
благоро'дiя свы'ше, * добро'тами о_у=ясни'ла _е=си`, *
_е=vге'нiе всехва'льная, * _о='браза благода'ть нему'тну
житiе'мъ сохра'нши, * му'ченице непобjьди'мая, * дjь'вства
забра'ло бг~ови'дно, * и= цвjь'те _е=стества`
всеблагоро'днjьйшiй.

%<С%>ло'вомъ и= житiе'мъ и= бл~года'тiю, * и=
терпjь'нiемъ души` о_у=краси'вшися, * привела` _е=си`
страда'л_ецъ вw'инства, * и= дjь'въ собо'ръ, * w\т дв~ы
возсiя'вшему, * и= свидjь'тельства jа='вjь w\тве'рзшему
всjь^мъ вхо'дъ, * _е=vге'нiе всему'драя, * съ ни'миже и=
ны'нjь сего` о_у=моли`, * спасти` ста'до твое`.

%<П%>ра'вды строи'тель * тя`, jа='кw дв~у чи'сту, * и=
jа='кw сла'вну му'ченицу, * сугу'быми вjьнцы^ благолjь'пнw
о_у=краси`, * красе'нъ черто'гъ тебjь` дарова'въ *
свjьтоявле'ньми просвjьще'нный: * и=дjь'же все'льшися, *
вjь'чнующимъ, невjь'сто хр\сто'ва, * ны'нjь бл~же'нствомъ
jа='вjь w=богати'лася _е=си`.

%<Сла'ва, и= ны'нjь, предпра'зднства, гла'съ в~:%>

%<С%>е` вре'мя прибли'жися спасе'нiя на'шегw, гото'вися,
верте'пе, дв~а приближа'ется роди'ти: виfлее'ме, земле`
i=у'дова, красу'йся и= весели'ся, jа='кw и=зъ теб_е` возсiя`
гд\сь на'шъ:о_у=слы'шите го'ры и= хо'лми, и=
_о=кр_е'стныя страны^ i=уд_е'йскiя, jа='кw гряде'тъ
хр\сто'съ да спасе'тъ, _е=го'же созда` человjь'ка, jа='кw
чл~вjьколю'бецъ.

%<На стiхо'внjь стiхи^ры предпра'зднства, гла'съ а~.%>

%<Подо'бенъ: В%>сехва'льнiи мч~ницы:

%<Д%>а'ры тебjь` принося'ще, сн~е, * ца'рiе прiидо'ша
восто'чнiи, * цр~я' тя о_у=вjь'дjьвше роди'тися, * лiва'нъ,
и= смv'рну, и= зла'то: * и= се` стоя'тъ предъ две'рми. *
си^мъ повели` * ви'дjьти тя` мл\днца * на руку` мо_е'ю
держи'ма, * дре'внягw а=да'ма старjь'йша.

%<Стi'хъ: Б%>г~ъ w\т ю='га прiи'детъ, и= ст~ы'й и=зъ
горы` приwсjьне'нныя ча'щи.

%<П%>рiиди'те, вни'дите со тща'нiемъ, * дв~а рече`
дре'вле волхвw'мъ: * и= ви'дите неви'димаго, * ви'дима
jа='вльшася, и= мл\днца бы'вша. * _о=ни' же со о_у=се'рдiемъ
* внидо'ша и= поклони'шася, * и= да'ры принесо'ша, *
пр\оро'чества бж\ственное и=спо'лнивше.

%<Стi'хъ: Г%>д\си, о_у=слы'шахъ слу'хъ тво'й, и=
о_у=боя'хся: гд\си, разумjь'хъ дjьла` твоя^, и=
о_у=жасо'хся.

%<Н%>ошу' тя jа='кw мл\днца рука'ми, * вся'ч_еская
нося'щаго, * и= о_у=дивля'юся, * глаго'лаше
неискусобра'чная: * ка'кw тя` млеко'мъ воспита'ю, *
пита'ющаго вся^, сн~е мо'й и= тво'рче мо'й; * сла'влю твое`
безмjь'рное къ человjь'кwмъ снизше'ствiе, * и='мже спаса'еши
мi'ръ погиба'ющiй.

%<Сла'ва, и= ны'нjь, предпра'зднства, гла'съ s~:%>

%<С%>iw'не, торжеству'й, i=ер\сли'ме, весели'ся, гра'де
хр\ста` бг~а: под\ъими` зижди'теля въ верте'пjь и= jа='слехъ
вмjьща'емаго, w\тве'рзите мнjь` врата`, и= вше'дъ въ ня`
о_у=зрю` jа='кw мл\днца пелена'ми повива'емаго, дла'нiю же
содержа'щаго тва'рь: _е=го'же пою'тъ а='гг~ли непреста'ннымъ
гла'сомъ, жизнода'вца гд\са, спаса'ющаго ро'дъ на'шъ.

%<Тропа'рь, гла'съ д~:%>

%<Н%>аписова'шеся и=ногда` со ста'рцемъ i=w'сифомъ,
jа='кw w\тсjь'мене дв~дова, въ виfлее'мjь
марiа'мъ: чревонося'щи безсjь'менное рожде'нiе: наста' же
вре'мя рж\ства`, и= мjь'сто ни _е=ди'ноже бjь` _о=бита'лищу:
но jа='коже кра'сная пала'та, верте'пъ цр~и'цjь показа'шеся.
хр\сто'съ ражда'ется, пре'жде па'дшiй воскреси'ти _о='бразъ.



%<На повече'рiи канw'нъ, _е=гw'же краегране'сiе:%>

%<Д%>не'сь же суббw'ту пою` вели'кую. %<I=рмосы` по
два'жды: тропари' же на s~.%>

%<Гла'съ s~. Пjь'снь а~. I=рмо'съ:%>

%<В%>олно'ю морско'ю скры'вшаго дре'вле, гони'теля,
мучи'теля, въ jа='слехъ сокрыва'емаго о_у=би'ти и='щетъ
и='рwдъ: но мы` съ волхвы^ пои'мъ: гд\севи воспои'мъ,
сла'внw бо просла'вися.

%<Г%>д\си бж~е мо'й, рж\ственное пjь'нiе и=
предпра'зднственную пjь'снь тебjь` воспою`, рожде'нiемъ
твои'мъ бж\ственнымъ возрожде'нiе даю'щему мнjь`, и= къ
пе'рвому мя` благоро'дiю возводя'щу.

%<Г%>орjь' тя на престо'лjь и= до'лjь въ jа='слехъ
премi'рная и= з_емна'я разумjь'вше, сп~се мо'й, дивля'хуся
держа'вjь твое'й, jа=ви'лся _е=си' бо па'че о_у=ма`, сугу'бъ
_е=стество'мъ бг~очеловjь'къ.

%<Д%>а твоея` сла'вы вся'ч_еская и=спо'лниши,
приклони'въ нб~са`, на зе'млю прише'лъ _е=си`: jа='кw бо на
руно` низше'лъ _е=си` до'ждь во чре'во дjь'вственное, и=зъ
нея'же ны'нjь роди'тися сугу'бъ гряде'ши, бг~ъ же и=
чл~вjь'къ.

%<Послjьди' же i=рмо'съ _о='ба ли^ка вку'пjь.%>

%<Пjь'снь г~. I=рмо'съ:%>

%<Т%>ебе` на вода'хъ повjь'сившаго всю` зе'млю
неwдержи'мw, тва'рь ви'дjьвши въ верте'пjь ражда'ющася,
о_у='жасомъ содрога'шеся, нjь'сть свя'тъ, па'че теб_е`,
гд\си, зову'щи.

%<_О='%>бразы неизрече'ннагw твоегw` воплоще'нiя
проявля'я,ще'дре, о_у=мно'жилъ _е=си` видjь^нiя,
и= пр\оро'ч_ествiя вдохну'лъ _е=си`, jа=`же ны'нjь прише'дъ
и=спо'лнилъ _е=си`, пло'тiю ражда'яся и=зъ ч\стыя
_о=трокови'цы во гра'дjь дв~довjь.

%<П%>ростре` земля` плещы` своя^, и= прiе'млетъ
прiе'млющаго зижди'теля сла'ву w\т а='гг~лъ, w\т нб~съ же
sвjьзду`, w\т па'стырей хвале'нiе, w\т волхвw'въ же да'ры.
и= w\т всегw` мi'ра позна'нiе.

%<В%>олхва` sвjьздоче'тца валаа'ма гада^нiя ны'нjь
и=сполня'ются: возсiя' бо sвjьзда` w\т i=а'кwва, и= наста'ви
къ сл~нцу сла'вы да'ры нося'щыя волхвы`, w\т персi'ды цари`.

%<Пjь'снь д~. I=рмо'съ:%>

%<W\т%> дв~ы прише'ствiе твое` прови'дя а=вваку'мъ,
о_у=жа'сся вопiя'ше: ты` w\т ю='га, воплоща'яся, прише'лъ
_е=си`, и=зба'вителю а=да'ма w\тринове'ннаго воззва'ти.

%<П%>риближа'ется и= прихо'дитъ ны'нjь гд\сь, жда'нiе
jа=зы'кwвъ и= спасе'нiе мi'ра: о_у=гото'ви верте'пъ, гра'де
виfлее'ме, и= съ вwлхвы` па'стырiе теку'ще приспjь'йте.

%<К%>рjь'постiю бж\ства` сраствори'вся человjь'кwмъ,
_е=дине'нiемъ несли'тнымъ, пло'ти въ подо'бiи, сп~се,
а=да'ма w=бновля'еши и= спаса'еши воспрiя'тiемъ.

%<С%>ло'во, пло'ть jа=ви'вся, w=дебелjьва'етъ, и=
вселя'ется въ ны` неизрече'ннымъ про'мысломъ. прiиди'те
вjь'рнiи о_у='зримъ сла'ву _е=гw`, сла'ву jа='кw
_е=диноро'днагw w\т бг~а и= _о=ц~а`.

%<Пjь'снь _е~. I=рмо'съ:%>

%<Б%>г~оявле'нiя твоегw`, хр\сте`, _е='же къ на'мъ
ми'лостивнw бы'вшагw, и=са'iа свjь'тъ ви'дjьвъ невече'рнiй,
w\т но'щи о_у='треневавъ, взыва'ше: се' дв~а во чре'вjь
прiи'метъ, и= породи'тъ воплоща'емое сло'во, и= вси`
земноро'днiи возра'дуются.

%<Н%>овотвори'ши земнорw'дныя, пе'рстенъ бы'въ,
зижди'телю, jа='сли же и= пел_ены` и= верте'пъ, твоегw`
смире'нiя _о='бразы. w=бру'чникъ же твоея` мт~ре, тво'й
мни'мый _о=те'цъ по пло'ти, ро'ждшагw тя` _о=ц~а` ны'нjь
воwбража'етъ совjь'тъ.

%<С%>мv'рною сме'рть, зла'томъ ца'рскую держа'ву,
лiва'номъ же бж\ства` преиму'щество проявля'ютъ ца'рiе
jа=зы'кwвъ, нача'тки даронося'ще тебjь`, въ верте'пjь
рожде'нному виfлее'мстjьмъ, и=зъ неискусому'жныя мт~ре.

%<И=%>зъ безму'жныя проше'дъ _о=ц~а` соприсносу'щное
сло'во, пло'тски всели'лся _е=си` въ верте'пъ, jа='кw
пр\сто'лъ jа='сли вмjьни'въ: о_у=дивля'еши же стра'шнымъ
строе'нiемъ твои'мъ волхвы` и= па'стыри, а='гг~ли же
о_у=жаси'лъ _е=си`: сла'ва держа'вjь твое'й.

%<Пjь'снь s~. I=рмо'съ:%>

%<Jа='%>тъ бы'сть, но не о_у=держа'нъ въ пе'рсехъ
ки'товыхъ i=w'на: тво'й бо _о='бразъ нося` ро'ждшагwся, и=
пло'тiю jа='вльшагwся, jа='кw w\т черто'га w\т sвjь'ря
и=зы'де. рожде'нный бо ны'нjь пло'тiю, во гро'бъ и= сме'рть
хотjь'лъ _е=си` вни'ти, па'ки воскре'снути тридне'венъ.

%<П%>оги'бе ны'нjь и= разори'ся дре'внiя вражды`
средостjь'нiе плотски'мъ твои'мъ прише'ствiемъ, хр\сте`, и=
пла'менное _о=ру'жiе всjь^мъ дае'тъ плещы`, живоно'снагw же
_е=де'мскагw дре'ва причаща'юся вjь'рнw, безсме'ртныхъ
садw'въ а='бiе дjь'латель показу'яся.

%<Ц%>а'рствуетъ со грjьхо'мъ а='дъ, w\т а=да'ма да'же до
теб_е`: но погиба'етъ тjь'хъ безсту'дное мучи'тельство,
пло'тiю ражда'ющуся тебjь`, и=зба'вителю, w\т пле'мене
дв~дова, и= на пр\сто'лjь цр\ствiя _е=гw` посажде'ну
jа='вjь, и= во вjь'ки цр\ствующу.

%<Д%>jьтоубi'йца, но не хр\стоубi'йца jа=ви'ся и='рwдъ
лю'тый: а='ще бо и= младе'нцы пожа'тъ го'рькw, jа='кw
траву`, но кла'са жи'зни не возмо'же о_у=держа'ти и=
о_у=мертви'ти: жи'зни бо сы'й пода'тель, о_у=таи'ся, jа='кw
бг~ъ, бж\ственною си'лою, гони'теля.

%<Пjь'снь з~. I=рмо'съ:%>

%<Н%>еизрече'нное чу'до, въ пещи` и=зба'вивый прп\дбныя
_о='троки и=зъ пла'мене, въ jа='слехъ о_у=бо'гихъ мл\днецъ
возлеже`, во спасе'нiе на'съ пою'щихъ: и=зба'вителю бж~е,
бл~гослове'нъ _е=си`.

%<О_у=%>язви'ся льсте'цъ вра'гъ, бг~а ви'дя jа='кw
мл\днцалежа'ща въ jа='слехъ худы'хъ, и= крjь'пкою
руко'ю бж\ственною о_у=бива'ется, во спасе'нiе на'съ,
пою'щихъ: и=зба'вителю бж~е, бл~гослове'нъ _е=си`.

%<Б%>лаже'нны jа='сли: въ себjь' бо прiе'мше jа='кw
мл\днца содjь'теля, jа='кw херувi'мскiй пр\сто'лъ
показа'шася, во спасе'нiе на'съ, пою'щихъ: и=зба'вителю
бж~е, бл~гослове'нъ _е=си`.

%<З%>ако'номъ человjь'ческимъ въ пелена'хъ положе'нiе
прiе'млеши, мл\днецъ jа='влься: и='миже о_у='зы рjьши'ши
прегрjьше'нiй на'шихъ, свобо'ду да'руя вопiю'щымъ:
и=зба'вителю бж~е, бл~гослове'нъ _е=си`.

%<Пjь'снь и~. I=рмо'съ:%>

%<О_у=%>жасни'ся боя'йся нб~о, и= да подви'жатся
w=снова^нiя земли`: се' бо пелена'ми повива'ется вся^ нося'й
дла'нiю, и= во jа='слехъ ма'лjьхъ страннопрiе'млется.
_е=го'же _о='троцы благослови'те, свяще'нницы, воспо'йте,
лю'дiе, превозноси'те во вся^ вjь'ки.

%<Р%>азрjьши'ся свя'занный а=да'мъ, свобо'да же всjь^мъ
вjь^рнымъ дарова'ся, пелена'ми, сп~се, повива'ему тебjь`, и=
въ верте'пjь ма'лjьмъ, и= въ jа='слехъ безслове'сныхъ
положе'ну. тjь'мъ тебjь`, ра'дующеся, предпра'зднственную
пjь'снь въ твое'мъ рж\ствjь` прино'симъ вjь'рою.

%<П%>реста` пре'лесть пе'рсская, sвjьздосмотри'тел_е бо,
ца'рiе восто'чнiи, ро'ждшемуся да'ры прино'сятъ хр\сту`
всецр~ю`, зла'то же и= смv'рну съ лiва'номъ. _е=го'же
_о='троцы благослови'те, свяще'нницы воспо'йте, лю'дiе
превозноси'те во вся^ вjь'ки.

%<_W%> чуде'съ но'выхъ! _w бл~госты'ни! _w
неизрече'ннагw терпjь'нiя! се' бо jа='кw мл\днецъ
вмjьня'ется въ вы'шнихъ живы'й, и= бjь'гаетъ бг~ъ во'лею
и='рwда. _е=го'же _о='троцы благослови'те, свяще'нницы
воспо'йте, лю'дiе превозноси'те во вся^ вjь'ки.

%<Пjь'снь f~. I=рмо'съ:%>

%<Н%>е диви'ся ны'нjь, _w мт~и, ви'дящи jа='кw мл\днца,
_е=го'же и=зъчре'ва пре'жде денни'цы роди` _о=ц~ъ:
возста'вити бо и= сопросла'вити человjь'ческое па'дшее
_е=стество` прiидо'хъ jа='вственнw, вjь'рою и= любо'вiю тя`
велича'ющее.

%<В%>ъ стра'ннjьмъ твое'мъ рж\ствjь`, болjь'зней
и=збjь'гши преесте'ственнw, о_у=блажи'хся, безнача'льне
сн~е: ны'нjь же тя` зря'щи и='рwда бjь'гающа, _о=ру'жiемъ
печа'ли смуща'юся душе'ю, взыва'ющи: спаса'й тебе`
почита'ющыя.

%<В%>ъ зе'млю о_у='бw и=ду` _е=гv'петскую, но
_е=гv'п_етская, _w мт~и, рукотвор_е'нная низложу` тру'сомъ:
души' же моея` всу'е и='щущыя враги` пошлю` во а='дъ, jа='кw
_е=ди'нъ держа'венъ: вознесу` и= спасу` тебе` почита'ющыя.

%<Д%>а ра'дуется тва'рь, зи'ждется бо зижди'тель, и=
пре'жде сы'й, ны'нjь но'въ познава'ется бг~ъ: съ да'ры
волсви` да предсрjьта'ютъ, па'стырiе чу'до да пле'щутъ
вjь'рнjь, и= человjь'цы со а='гг~лы да веселя'тся.



%<На о_у='трени, на Бг~ъ гд\сь: тропа'рь
предпра'зднства, три'жды.%>

%<По а~-й каfi'смjь сjьда'ленъ, гла'съ s~. Подо'бенъ:
А='%>гг~льскiя си^лы:

%<П%>р\оро'ч_еская реч_е'нiя ны'нjь и=спо'лнишася: бг~ъ
бо на'шъ о_у='трjь ражда'ется и=зъ дв~ы марi'и, па'че
сло'ва, и= пребыва'етъ, jа='коже бjь` пре'жде рж\ства`.
собира'ются волсви`, да'ры нося'ще: свиря'ютъ па'стырiе, да
припjьва'емъ и= мы`: и='же w\т дв~ы рожде'йся, гд\си, сла'ва
тебjь`.

%<Сла'ва, и= ны'нjь, то'йже.%>

%<По в~-й каfi'смjь сjьда'ленъ, гла'съ и~:%>

%<С%>вирjь'лей па'стырскихъ преставля'ющее пjь^сни,
во'инство а='гг~льское возгласи`, къ ни^мъ глаго'ля:
преста'ните свиря'юще, и=`же надъ чреда'ми пасо'мыхъ
старjь^йшины, возопi'йте пою'ще: jа='кw роди'ся хр\сто'съ
гд\сь, благоволи'вый спасти`, jа='кw бг~ъ, ро'дъ
человjь'ческiй.

%<Сла'ва, и= ны'нjь, то'йже.%>

%<Канw'нъ предпра'зднства со i=рмосо'мъ на и~: и= ст~ы'я
на д~.%>

%<Предпра'зднства канw'нъ, _е=гw'же краегране'сiе: По
а=лфави'ту.%>

%<Творе'нiе i=w'сифово.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть: препросла'вленный
гд\сь, сла'внw бо просла'вися.

%<Н%>аписа'лся _е=си` ке'саревымъ повелjь'нiемъ, хотя`
написа'ти въ кни'зjь жи'зни, всецр~ю`, человjь'ка: стра'ннw
во своя^ прише'лъ _е=си`, лю'тjь о_у=стра'ншагося w\т рая`
на нб~о призыва'я.

%<В%>иfлее'ме, прiими` хр\ста`, къ тебjь' бо
воплоти'выйся прихо'дитъ, _е=де'мъ w\тверза'я мнjь`:
о_у=гото'вися, верте'пе, невмjьсти'маго о_у='зриши
вмjьща'ющася въ тебjь` пресла'внw, бога'тствомъ
бл~гоутро'бiя ны'нjь w=бнища'вша.

%<Р%>оди'тися гряде'тъ хр\сто'съ, стра'нное возрожде'нiе
су'щымъ и=зъ а=да'ма jа='кw бг~ъ да'руя. возвесели'ся,
пусты'не неражда'ющая, земны'хъ _е=стество` все`: прiи'де бо
вл\дка тя` многоча'дну содjь'яти.

%<Канw'нъ святы'я, творе'нiе fеофа'ново. _Е=гw'же
краегране'сiе:%>

%<_Е=%>vге'нiи вели'кую сла'ву въ пjь'снехъ и=зря'днw
пою`.

%<Пjь'снь а~. I=рмо'съ то'йже.%>

%<_Е=%>vге'нiе, му'ченице хр\сто'ва, ны'нjь
ликовству'ющи ра'достнw со а='гг~льскими во'инствы, jа='кw
дв~а непоро'чна, и= jа='кw му'ченица вjьнцено'сица
всебога'тая, бл~года'ть дарова'ти моли'ся любо'вiю
воспjьва'ющымъ тя`.

%<П%>jьснопjь'нiя, невjь'сто хр\сто'ва, бж\ственнагw
послу'шавши, къ высо'кому впери'лася _е=си` благоро'дiю:
jа='кw бо свjь'тъ возсiя` въ се'рдце твое`, пjь'сней дх~а
бг~осло'вiе, вся'ко безбо'жiе w\тгоня`.

%<Ж%>е'нское _е=стество` тво'й о_у='мъ забы'въ, къ
му'ж_ескимъдjья'нi_емъ востече`, вмужи'вся
бл~года'тiю, и= бг~у промы'сленнjь о_у=правля'яся, му'ченице
_е=vге'нiе, бж\ственнагw благоро'дiя тезоимени'тная.

%<W=%>сiя'вшися свjь'томъ о_у='мнымъ, мно'жайшыя
w=сiя'нiя сопричасти'тися содjь'лала _е=си`, бг~ому'драя:
_е=го'же ны'нjь пою'щыя тя` и=збавля'ющи грjьха`, сподо'би
твои'ми мольба'ми, му'ченице _е=vге'нiе всеблаже'нная.

%<Бг~оро'диченъ:%>

%<О_у=%>мерщвле'ни бы'вше зна'нiя са'домъ, дре'вомъ
жи'зни, ч\стая, къ жи'зни вjь'рнiи воззва'хомся, и=зъ теб_е`
прозя'бшимъ па'че смы'сла, бц\де, хр\сто'мъ бг~омъ: _е=му'же
со дерзнове'нiемъ моли'ся, спасти'ся душа'мъ на'шымъ.

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си,
jа=зы'ческая неплодя'щая цр~ковь прише'ствiемъ твои'мъ, въ
не'йже о_у=тверди'ся мое` се'рдце.

%<О_у='%>зъ и=збавля'я мя` sлы'хъ, гд\си, пови'тися
пелена'ми, jа='коже мл\днцъ прихо'диши, чл~вjьколю'бче:
покланя'юся бж\ственному твоему` низхожде'нiю.

%<В%>ъ лjь'то бы'вша тя`, безлjь'тнw возсiя'вша и=зъ
_о=ц~а`, предгряде'тъ дв~а роди'ти, лjь^тныя разрjьша'юща
стра^сти ду'шъ на'шихъ.

%<И=%>скi'й мя` заблу'ждшаго преступле'нiемъ, верте'пъ
jа='коже не'бо _о=би'тель сотвори'лъ _е=си`: _о=би'т_ели ми`
благоуготовля'я та'мwшнiя, ще'дре многоми'лостиве.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^, возвесели'бося ду'хъ
мо'й, внегда` пjь'ти, нjь'сть свя'тъ, jа='коже бг~ъ на'шъ,
и= нjь'сть пра'веденъ, па'че теб_е`, гд\си.

%<Jа='%>коже же'ртва непоро'чна вл\дцjь принесла'ся
_е=си` мы'слiю соверше'ннjьйшею: и= бога'тство тлjь'емое
w\три'нула _е=си`вопiю'щи, всему'драя: ты` _е=си`
бг~ъ на'шъ, и= нjь'сть свя'тъ па'че теб_е`, гд\си.

%<В%>сеч\стая, позна'ся твоя` чистота`, просiя`
страда'нiй твои'хъ крjь'пость, дjья'нiе бо восхожде'нiе
видjь'нiя содjь'лала _е=си`, вопiю'щи: ты` _е=си` бг~ъ
на'шъ, и= нjь'сть свя'тъ па'че теб_е`, гд\си.

%<Ц%>jьлому'дрiя жела'нiемъ w=держа'ся, соблюла` _е=си`
хвалу` чистоты`, была` _е=си` прiя'тна прему'дрости, хр\сту`
вопiю'щи: ты` _е=си` бг~ъ на'шъ, и= нjь'сть свя'тъ па'че
теб_е`, гд\си.

%<Бг~оро'диченъ:%>

%<М%>арi'ю преч\стую бц\ду воспои'мъ, jа='кw хода'таицу
спасе'нiя jа='вльшуюся, бг~ому'дрiи, и= вопiе'мъ: нjь'сть
чи'сты, jа='коже ты`, преч\стая, и= нjь'сть непоро'чны,
па'че теб_е`, вл\дчце.

%<Сjьда'ленъ, гла'съ и~. Подо'бенъ: П%>рему'дрости:

%<В%>оздержа'вшися въ трудjь'хъ страда'льческихъ,
просла'вилася _е=си` пw'двиги мч~ническими, мно'ги приве'дши
спаса'_емыя зижди'телю твоему`: бж\ственною бо любо'вiю
w=ста'вивши привре'м_енная, му'ж_ескiя по'двиги соверши'ла
_е=си`, сла'вная. тjь'мже по кончи'нjь безконе'чную
w=брjьла` _е=си` жи'знь, пребыва'ющи съ женихо'мъ твои'мъ
всегда`, _е=vге'нiе равноа'гг~льная. моли` хр\ста` бг~а,
прегрjьше'нiй w=ставле'нiе дарова'ти чту'щымъ любо'вiю
всечестну'ю па'мять твою`.

%<Сла'ва, и= ны'нjь:%>

%<Н%>е'бо мнjь` показа'ся дне'сь земля`, на не'й бо
ражда'ется творе'цъ, и= въ jа='слехъ восклоня'ется, въ
виfлее'мjь i=уде'йстjьмъ. со а='гг~лы пою'тъ па'стырiе
непреста'ннw: въ вы'шнихъ сла'ва, ми'ръ въ мi'рjь: ви'дjьша
бо sвjьзду` путеше'ствующу съ волхвы^: ско'рw же теку'ще
принести` да'ры, зла'то, смv'рну и= лiва'нъ, jа='кw всjь'хъ
су'щему бг~у и= цр~ю` вjь'чному и= зижди'телю вся'ческихъ,
въ верте'пjь за милосе'рдiе ро'ждшемуся.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. тjь'мъ зову' ти: сла'ва си'лjь твое'й, гд\си.

%<Т%>ва'рь ны'нjь w=бветша'нiе все` w\тве'ржи,
зижди'теля зи'ждема и= w=бновля'юща тя` ви'дящи мл\днца
бы'вша, и= къ пе'рвой тя` добро'тjь возводя'ща.

%<Д%>ивя'щеся пресла'вному рж\ству`, стоя'ху волсви`,
путеводи'мы бж\ственною sвjьздо'ю, и= ви'дjьша сл~нце,
восходя'щее и=зъ дjь'вственнагw _о='блака, да'ры тому`
принесо'ша.

%<С%>е` прихо'дитъ дв~а, jа='кw ю='ница, нося'щи ю=нца`
во чре'вjь о_у=пита'ннаго, w\те'млющаго мi'ра грjьхи`, да
ра'дуется тва'рь пра'зднующи.

%<П%>ро'пwвjьди пр\оро'кwвъ, хр\сто'во воз\ъявле'нiе
возвjьща'ющыя, прiя'ша дне'сь коне'цъ спаси'тельный: прiи'де
бо просвjьти'ти пло'тiю во тмjь` бjь'дствующыя.

%<И='нъ. I=рмо'съ то'йже.%>

%<П%>рише'лъ _е=си`, воплоти'вся w\т дв~ы, вы'шнiй,
себjь` w=бручи'въ дjь'въ соста'вы, тебе` _е=ди'наго
возлю'бльшыя дjь'вственнаго жениха` зна'емаго.

%<Р%>ж\ства` плотска'гw совлекла` _е=си` покрыва'ло:
пакирожде'нiя же нетлjь'нную _о=де'жду, мч~ниче всесла'вная,
свjьтови'днw w=блекла` _е=си` креще'нiемъ.

%<В%>озсiя` свjьтоно'сная заря` се'рдцу твоему`, ле'сти
w\тгоня'щи и=злiя'нный мра'къ, блиста'нiемъ благода'ти,
мч~нице хр\сто'ва _е=vге'нiе, до'брая дjь'во.

%<О_у=%>добре'ннw твое` и= краснw` житiе` просвjьти'ла
_е=си`, воздержа'нiемъ пе'рвjье плотскi^я стра^сти
о_у=вяди'вши, послjьди' же страда'нiемъ пресвjь'тлw,
_е=vге'нiе, сiя'ющи.

%<Бг~оро'диченъ:%>

%<П%>ревы'шшая а='гг~лъ была` _е=си`, всепjь'тая,
_о='ч~а ро'ждшисовjь'та вели'кагw а='гг~ла,
чл~вjь'ка бы'вша за мно'гое бл~гоутро'бiе, чл~вjьколю'бца.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте`
бж~е: тобо'ю бо, вл\дко, къ свjьтонача'льнику _о=ц~у`
твоему`, w\т но'щи невjь'дjьнiя приведе'нiе и='мамы.

%<Л%>ю'дiе, и=ногда` во тмjь` сjьдя'щiи, да ви'дятъ
свjь'тъ возсiя'вшiй невече'рнiй: _е=го'же sвjьзда` дре'вле
возвjьсти` _о='гнь почита'ющымъ w\т персi'ды цар_е'мъ.

%<В%>ъ ма'лый вни'ти цр~ь вели'кiй тщи'тся верте'пъ,
о_у=ма'ленна мя` jа='кw да возвели'читъ, и= w=бнища'вша
безмjь'рнымъ бога'тствомъ w=богати'тъ, пребж\ственный.

%<Н%>ы'нjь и=зъ i=а'кwва, jа='коже валаа'мъ рече`,
ражда'ется хр\сто'съ: jа=зы'ки же w=госпо'дствуетъ, и=
возвы'сится благода'тiю цр\ство _е=гw`, пребыва'ющее
непрее'мнw.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте` сп~се мо'й, къ тебjь` о_у='тренюю
цр~ю` ми'ра, просвjьти' мя сiя'нiемъ твои'мъ, и=но'гw бо
ра'звjь теб_е`, бо'га не зна'ю.

%<Т%>ече'нiе твое` направля'емо ви'дя ко спасе'нiю,
sмi'й душепа'губный, страстоно'сице, воздвиза'етъ
и=скуш_е'нiя тебjь` разли^чная, твою` крjь'пость разсла'бити
покуша'яся: сего' же, бг~ому'драя чи'стая, попра'ла _е=си`.

%<В%>ся` добра` до'брыхъ да'телю, и= благодjь'телю, и=
жениху` ду'шъ хр\сту`, jа=ви'лася _е=си`, о_у=кра'шена въ
по'стницjьхъ воздержа'нiемъ, и= му'ченическимъ страда'нiемъ
сiя'ющи, му'ченице _е=vге'нiе хр\сто'ва до'брая дjь'во.

%<В%>jьне'цъ твоему` верху` наложи'ся дарова'нiй:
бж\ственную бо почти'ла _е=си` му'дрость, бога'тство и=
сла'ву _о=те'ческую презрjь'вши, и= съ крjь'постiю
послjь'довала _е=си` возлю'бленному жениху` твоему`,
всечестна'я.

%<Бг~оро'диченъ:%>

%<И=%>зъ теб_е` жи'знь возсiя'вши мi'ру,
бг~ороди'тельнице, пре'жде сме'ртiю о_у=держа^нныя
воззыва'етъ къ жи'зни присносу'щнjьй причаще'нiемъ, вjь'рою
вопiю'щыя: и=но'гw ра'звjь теб_е` бг~а не зна'емъ.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<С%>транно_обра'зне хр\сто'съ во своя^ прихо'дитъ,
о_у=страни'мъ себе` грjьхw'въ, и= сего` прiи'мемъ въ
кро'ткихъ душа'хъ w=бита'ющаго.

%<Н%>ика'коже малjь'йшiй во гра'дjьхъ, виfлее'ме,
бу'деши: въ тебjь' бо ражда'ется цр~ь и= гд\сь, па'ствити
лю'ди бога^тныя.

%<К%>а'кw ма'лый тя` прiи'метъ верте'пъ, мi'ру
невмjьсти'маго, недомы'сленне; ка'кw о_у='зришися мл\днцъ,
_о=ц~у` соу'мственный безнача'льный;

%<И='нъ. I=рмо'съ то'йже.%>

%<Д%>рема'нiя твои^мъ вjь'ждwмъ не дала` _е=си`,
до'ндеже сладостра'стiе все` о_у=гаси'ла _е=си`, и= чи'стую
зижди'телю твоему` тебе` саму'ю соверши'ла _е=си`
_о=би'тель.

%<_Е=%>гv'птяныни нра'вwмъ поревнова'вши, w=чернjь'вшая
дjь'ломъ и= и='менемъ, клевета'ти w=стри'тся честно'е житiе`
твое`, всечестна'я.

%<Т%>ве'рдую показа'вши свjь'тлость, и= врачева'нiй
благода'тiю w=богати'вшися бога'тствомъ вjь'ры, чернори'зицъ
составле'нiю бы'сть о_у=чи'тельница.

%<Бг~оро'диченъ:%>

%<Т%>а'инственнw о_у=ча'хуся несказа'нному вси`
пр\оро'цы твоему`, всеч\стая, рж\ству`, духо'внw w=бразу'юще
и= предглаго'люще всjь^мъ бу^дущая.

%<Конда'къ, гла'съ г~. Подо'бенъ: Д%>в~а дне'сь:

%<Д%>jь'ва дне'сь превjь'чное сло'во въ верте'пjь
гряде'тъ роди'ти неизрече'ннw: лику'й вселе'нная
о_у=слы'шавши, просла'висо а='гг~лы и= па'стырьми
хотя'щаго jа=ви'тися _о=троча` мла'до превjь'чнаго бг~а.

%<I='косъ:%>

%<С%>вящ_е'нная пр\оро'кwвъ реч_е'нiя коне'цъ прiя'ша:
се' бо дв~а ражда'етъ всесоверше'ннаго въ виfлее'мjь
гра'дjь, вну'трь верте'па. тва'рь вся` новосотвори'ся,
ра'дуйся и= лику'й: съ рабы^ пожи'ти вл\дка всjь'хъ прiи'де,
влады'чества чужда'гw и=збавля'я ны`, низвед_е'нныя тле'ю,
и= зри'тся jа='кw мл\днцъ, пелена'ми повива'емь въ
jа='слехъ, _о=троча` мла'до, превjь'чный бг~ъ.

%<Пjь'снь з~. I=рмо'съ:%>

%<Б%>г~ороти'вное велjь'нiе беззако'ннующагw мучи'теля
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

%<Д%>а кропя'тъ свы'ше во'ду _о='блацы, _о='блаки
полага'яй себjь` че'стнjь на восхожде'нiе _о='блакомъ
носи'мь дв~ою: гряде'тъ возсiя'ти свjь'тъ невече'рнiй
су'щымъ пре'жде помрач_е'ннымъ и= бjь'дствующымъ.

%<В%>о'инство благоугото'вися бж\ственныхъ а='гг~лъ
воспjь'ти неизрече'нное гд\сне низхожде'нiе: волсви`,
пости'гните, па'стырiе, потщи'теся: прiи'де, _е=му'же
належа'ше, хр\сто'съ, w=жида'нiе jа=зы'кwвъ и= и=збавле'нiе.

%<Ч%>то` сiе` стра'нное и= велича'йшее чу'до; ка'кw
понесу' тя, нося'щаго глаго'ломъ вся'ч_еская;
неизглаго'ланное рж\ство`, сн~е мо'й безнача'льне,
глаго'лаше всеч\стая, хр\ста` на дла'нjьхъ о_у=жа'снw
держа'щи.

%<И='нъ. I=рмо'съ то'йже.%>

%<И=%>з\ъясни'ла _е=си` всjь^мъ бг~одухнове'нныхъ
писа'нiй и='стину, же'нское _е=стество` w=му'жествивши, и=
вся^ о_у=диви'ла _е=си` пресла'внw, честна'я, jа=`же
привела` _е=си` свjь'тлы вjь'ровавшыя хр\сту`, всебога'тая.

%<Jа='%>вственнw w=бличи'ла _е=си` i='дwльское
неи'стовство, всехва'льная, бж\ственными твои'ми
о_у=че'ньми, и= дjь'вънеизче'тное мно'жество
w=бручи'вши всjь'ми цр\ствующему хр\сту` свjь'тлое
мч~ническою кро'вiю.

%<В%>и'дjьвши житiе` твое` свjьтоно'сное, васi'лла
сла'вная бж\ственнjь поревнова'вши и= хр\сту` w=бручи'ся,
w=ста'вльши плотско'е все` сладостра'стiе: и= ны'нjь
му'ченическiя ра'дости сподо'бися.

%<Бг~оро'диченъ:%>

%<П%>а'жить и=сцjьли'ла _е=си` сме'ртную, безсjь'меннw
ро'ждши жи'знь v=поста'сную, дв~о всенепоро'чная,
бг~ороди'тельнице ч\стая. тjь'мже тя` ра'дующеся и=сто'чникъ
безсме'ртiя и=мену'емь.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь'йства
раздjьля'ше, бж~iимъ велjь'нiемъ халд_е'и w=паля'ющая,
вjь^рныя же w=роша'ющая, пою'щыя: благослови'те, вся^ дjьла`
гд\сня, гд\са.

%<В%>ысоту` вои'стинну неизрече'ннагw та'инства, нб~са`
ра'зумомъ покры'вшему, непоро'чная зря'щи дивя'шеся, и=
глаго'лаше: пр\сто'лъ нб\сный пла'менствуется тебе` держа'й,
и= ка'кw, сн~е мо'й, понесу' тя.

%<Н%>о'сиши _о=ч~еское подо'бiе, сн~е мо'й, и= ка'кw
раба` подо'бiе w=бнища'въ воспрiя'лъ _е=си`; ка'кw въ
jа='слехъ восклоню' тя безслове'сныхъ, и=збавля'ющаго вся^
w\т безслове'сiя; пjьсносло'влю твое` бл~гоутро'бiе.

%<Р%>а'дуйся вся` земле`, се` хр\сто'съ приближа'ется въ
виfлее'мjь ражда'яйся: мо'ре, возвесели'ся, пр\оро'ческiй
со'нмъ взыгра'й, сбытiе` зря` дне'сь твои'хъ слове'съ, и=
вси` ра'дуйтеся пра'веднiи.

%<И='нъ. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго и= пла'мень въ ро'су прело'жшаго бг~а, по'йте
дjьла`, jа='кw гд\са, и= превозноси'те во вся^ вjь'ки.

%<В%>ъ рjьцjь` ю='ношески, во _о=гни' же терпjьли'внw
и=скуси'лася _е=си`: проти'вная бо _е=ст_ества` крjь'пкw
прешла` _е=си`, хр\ста` по'йте дjьла` зову'щи, и=
превозноси'те во вся^ вjь'ки.

%<С%>траннолjь'пнw jа=вле'йся хр\сто'съ тебjь`, въ
темни'цjь держи'мjьй, препитава'етъ бога'тнw, и= рж\ство'мъ
свои'мъ совокупля'етъ гw'рнимъ во'инствwмъ, тя`
славосло'вящую _е=го` во вjь'ки.

%<Т%>во'й жени'хъ благолjь'пнw вjьнцы^ тя` сугу'быми
о_у=краша'етъ, _е=vге'нiе бг~ому'драя: и= тебjь` черто'гъ
свjь'телъ пра'веднw, jа='кw пра'ведный, дае'тъ. _е=го'же
превозно'симъ во вся^ вjь'ки.

%<Б%>л~года'ть бж~iя, свjьтови'днw w=блиста'вши тя`,
ны'нjь w=заря'етъ во _о=би'телехъ нб\сныхъ: _е=я'же
напо'лнитися твои'ми моли'твами непреста'ннw моли`
соверша'ющымъ твою` па'мять, бг~ому'драя.

%<Бг~оро'диченъ:%>

%<Б%>езсме'ртныя зари` и=сто'чникъ вjь'мы тя`, бц\де,
jа='кw ро'ждшую сло'во безсме'ртнагw _о=ц~а`, вся^ сме'рти
и=збавля'ющаго, превозноша'ющыя _е=го` во вjь'ки.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бц\ду велича'емъ.

%<Д%>а пою'тъ ра'дующеся цр\ствiя вся^ з_емна'я,
_о=те'ч_ествiя же jа=зы'кwвъ да веселя'тся: го'ры и=
о_у=дw'лiя и= хо'лми, рjь'ки, мо'ре, и= вся` тва'рь гд\са
ны'нjь ро'ждшагося велича'етъ.

%<В%>и'дjьлся _е=си`, jа='кw мо'щно бjь` пр\оро'кwмъ тя`
ви'дjьти: въ послjь^дняя же времена` человjь'къ бы'въ,
всjь^мъ jа=ви'лся _е=си` человjь'кwмъ, въ виfлее'мjь гра'дjь
i=уде'йстjьмъ, sвjьзда` показу'ющи тя` sвjьздосло'вц_емъ,
несказа'нне.

%<_W%> ча'до сладча'йшее ка'кw пита'ю тя` пита'ющаго;
ка'кw держу' тя, держа'щаго вся^ ма'нiемъ; ка'кw же
пелена'ми повiю` повива'ющаго всю` зе'млю мгло'ю; вопiя'ше
всеч\стая вл\дчца, ю='же непреста'ннw велича'емъ.

%<И='нъ. I=рмо'съ то'йже.%>

%<В%>о _о=би'т_ели все'льшися нб\сныя, сла'вная, ны'нjь
сла'дости ра'йскiя сподо'билася _е=си` jа='вственнw съ
дjь'вами, jа='кw мч~ница всеи'стинна, и= съ мч~ницами дjь'ва
всенепоро'чная, _е=vге'нiе всеблаже'нная.

%<Ж%>ела'нiе получи'ла _е=си` па'че о_у=ма` и= смы'сла,
жела'нiй кра'йнjьйшему предстоя'щи свjь'тлw, и=
свjьтоза'рными луча'ми нача'льныя тр\оцы, бг~ому'драя,
jа='вственнw сiя'ющи, _е=vге'нiе, до'брая дjь'во.

%<С%>вjьщу` держа'щи дjь'вства неуга'сну, мч~ническимъ
вjьнце'мъ о_у=краси'лася _е=си`: и= ны'нjь моля'щи не
преста'й, бл~гоче'стнw тя` любо'вiю почита'ющымъ спасти'ся
моли'твами твои'ми, _е=vге'нiе всесла'вная.

%<К%>ъ бж\ственному ны'нjь и=зшла` _е=си` прохлажде'нiю,
вседо'бляя, ра'нъ проше'дши _о='гнь нестерпи'мый, и=
непостоя'нную во'ду и=скуше'нiй, му'ченице _е=vге'нiе:
хр\ста` о_у=`бо моли` спасти` ду'шы на'шя.

%<Бг~оро'диченъ:%>

%<Jа='%>кw руно`, всенепоро'чная, до'ждь нб\сный во
чре'вjь заче'нши, на'мъ родила` _е=си` безсме'ртiе даю'щаго,
благоче'стнw того` воспjьва'ющымъ и= тя` всенепоро'чную
бц\ду велича'ющымъ.

%<Свjьти'ленъ предпра'зднства. Подо'бенъ: С%>о
о_у=ченики^:

%<И='%>же во свjь'тjь живы'й непристу'пнjьмъ, и=
содержа'й вся'ч_еская, за бл~гоутро'бiе неизрече'нное w\т
дв~ы ражда'ется, и= пелена'ми повива'ется, jа='кw мл\днцъ:
въ верте'пjь и= въ jа='слехъ безслове'сныхъ восклоня'ется:
потщи'мся спjь'шнw прiити` въ виfлее'мъ на поклоне'нiе
_е=гw` съ волхвы^, плоды` и=зря'днjьйшихъ дjья'нiй нося'ще,
jа='кw да'ры.

%<Сла'ва, и= ны'нjь:%>

%<П%>jь'нiе, вjь'рнiи, принесе'мъ дв~jь марi'и: се' бо
ны'нjь предгряде'тъ во гра'дjь виfлее'мjь роди'ти хр\ста`
сп~са,тjь'мже волсви` съ да^ры со sвjьздо'ю
тецы'те съ на'ми поклони'тися: па'стырiе же возопи'ти
потщи'теся со а='гг~лы ражда'емому: сла'ва тебjь`, въ
верте'пjь и= jа='слехъ лежа'щему.

%<На хвали'техъ стiхи^ры, гла'съ s~, на д~. По\д:
А='%>гг~льскiя пред\ъиди'те:

%<S%>вjьзда` возсiя` w\т i=а'кwва въ верте'пjь, *
прiи'демъ и= мы`, предпра'зднств_енная соверша'юще, *
теце'мъ съ волхвы`, * съ па'стырьми и='демъ, * ви'димъ бг~а
въ пелена'хъ, * ви'димъ дв~у млекопита'ющую. * _w о_у=жа'сно
видjь'нiе! * цр~ь i=и~левъ * хр\сто'съ прихо'дитъ.

%<П%>jь'сньми ли'къ а='гг~льскiй ны'нjь почита'етъ тебе`
* свjь'тлую и= неискусому'жную мт~рь, * ра'дуяся лику'етъ
рж\ство'мъ твои'мъ, преч\стая, * ра'дуйся, наде'жда
правосла'вныхъ, * ра'дуйся, предста'тельство тебе` пою'щихъ.
* тjь'мже рце'мъ: * бл~гослове'нъ прише'дый * бж~е на'шъ,
сла'ва тебjь`.

%<Ц%>вjь'тъ и=зы'детъ и=зъ ко'рене i=ессе'ева, * w\т
свjь'тлагw проповjь'дася пр\оро'ка: * зри'мъ бо дв~у, *
па'че _е=стества` ро'ждшую * шипо'къ любе'зный въ верте'пjь,
* сопресто'ленъ _о=ц~у` въ вы'шнихъ. * лю'дiе, рце'мъ: *
бл~гослове'нъ прише'дый * бж~е на'шъ, сла'ва тебjь`.

%<Д%>не'сь а=да'мъ воззва'ся w\т пре'лести * и= w\т
мра'чныя сопроти'вника ле'сти: * хр\сто'съ бо и=зъ дв~ы
воплоща'ется * jа='кw чл~вjь'къ, * и='же а=да'ма w=бнови'въ,
* w\тя'тъ кля'тву дв~ою. * лю'дiе, рце'мъ: * бл~гослове'нъ
прише'дый * бж~е на'шъ, сла'ва тебjь`.

%<Сла'ва, гла'съ и= подо'бенъ то'йже:%>

%<Г%>ряди`, виfлее'ме, * гото'ви рожде'ств_енная: *
прiиди`, * i=w'сифе, * напиши'ся съ марi'ею: * преч\стны^я
jа='сли, бг~онw'сныя пел_ены`, * въ ни'хже жи'знь
пови'вшихся, * пл_ени'цы см_е'ртныя расто'ргнетъ, *
стяга'ющи къ нетлjь'нiю человjь'ки, * хр\сто'съ бг~ъ на'шъ.

%<И= ны'нjь, подо'бенъ то'йже:%>

%<_W%> бл~же'нное бг~о_отрокови'цы чре'во, * jа='же
мы'сленнjь *нб~се` бо'льши показа'ся! * _е=го'же
бо не вмjьща'етъ нб~о, * ты` содержи'ши въ себjь` нося'щи. *
_w бл~же'нны сосцы` дв~ы, * Jа=`же соссе'тъ пита'яй вся'ко
дыха'нiе, хр\сто'съ, * въ ложесна'хъ пло'ть себjь` созда'въ
* безму'жныя _о=трокови'цы!

%<На стiхо'внjь стiхи^ры предпра'зднства, гла'съ в~.%>

%<По\д: Д%>о'ме _е=vфра'fовъ:

%<Д%>о'мъ вседjь'теля * показа'лася _е=си`, _w дв~о! *
въ тебjь' бо всели'вся, * гд\сь сла'вы * роди'тися ны'нjь
происхо'дитъ.

%<Стi'хъ: Б%>г~ъ w\т ю='га прiи'детъ, и= ст~ы'й и=зъ
горы` приwсjьне'нныя ча'щи.

%<М%>ла'до въ виfлее'мjь * дjь'тище и=зъ дв~ы, * бг~ъ
превjь'чный, * въ jа='слехъ безслове'сныхъ ражда'ется, * _w
чудесе`!

%<Стi'хъ: Г%>д\си, о_у=слы'шахъ слу'хъ тво'й, и=
о_у=боя'хся: гд\си, разумjь'хъ дjьла` твоя^, и=
о_у=жасо'хся.

%<Ч%>и'ни о_у='мнiи а='гг~льстiи, * въ вы'шнихъ бг~у, *
съ па'стырьми воспо'йте * и= съ волхвы`, ражда'ющемуся: *
сла'ва тебjь`.

%<Сла'ва, подо'бенъ то'йже:%>

%<С%>ла'ва тебjь` _о='ч~е, * сн~е и= дш~е, * и='мже
о_у=стро'ися * та'инство о_у=жа'сное, * человjь'кwмъ на
возрожде'нiе.

%<И= ны'нjь, подо'бенъ то'йже:%>

%<Р%>а'дуйся, jа='же жи'знь * ро'ждшая мi'ру, * дв~о
бц\де w\т дх~а ст~а'гw, * всjь'хъ на и=збавле'нiе.

%<<М\р>%> %<Подоба'етъ вjь'дати, а='ще случи'тся
недjь'ля предъ рж\ство'мъ хр\сто'вымъ ст~ы'хъ _о=ц~ъ,
деке'мврiа въ к~д де'нь.%>

%<В%>ъ суббw'ту на ма'лjьй вече'рни стiхи^ры воскр\сны
д~. Сла'ва, и= ны'нjь, предпра'зднства, гла'съ s~:
%<В%>ерте'пе, благоукраси'ся: %<Н%>а стiхо'внjь стiхи'ра
воскр\сна, и= бц\ды по _о=бы'чаю. Сла'ва, и= ны'нjь,
бг~оро'диченъ. %<П%>о трист~о'мъ тропа'рь воскр\снъ. Сла'ва,
и= ны'нjь, предпра'зднства. Та'же _е=ктенiа` ма'лая, и=
w\тпу'стъ.

%<Н%>а вели'цjьй вече'рни, по _о=бы'чномъ _псалмjь`,
пое'мъ Блаже'нъ му'жъ: каfi'сму всю`. На %<Г%>д\си,
воззва'хъ: стiхи^ры на _i~: _о=ц~_е'въна s~,
гла'съ s~, подо'бенъ: %<В%>се` w\тло'жше: И= предпра'зднства
на д~, гла'съ и= подо'бенъ то'йже. Сла'ва, _о=ц~_е'въ,
гла'съ то'йже: %<Д%>анiи'лъ, му'жъ жела'нiй: И= ны'нjь,
предпра'зднства, гла'съ то'йже: %<В%>ерте'пе,
благоукраси'ся: Та'же вхо'дъ. %<П%>рокi'менъ дне`. и=
чт_е'нiя _о=ц~_е'въ г~. %<Н%>а лiтi'и стiхи^ры
предпра'зднства, пи'саны на ряду`, на Гд\си, воззва'хъ: въ
к~д де'нь: гла'съ _е~, подо'бенъ: %<Р%>а'дуйся: Сла'ва,
_о=ц~_е'въ, гла'съ г~: %<П%>ра^_оц~ъ собо'ръ: И= ны'нjь,
гла'съ то'йже: %<Б%>лагоукраси'ся, виfлее'ме: %<Н%>а
стiхо'внjь стiхи^ры предпра'зднства, гла'съ в~,
самоподо'бенъ: %<Д%>о'ме _е=vфра'fовъ: Припjь'въ: %<Б%>г~ъ
w\т ю='га прiи'детъ: та'же два` самогла'сна. %<В%>иfлее'ме,
земле` i=у'дова: Припjь'въ: %<Г%>д\си, о_у=слы'шахъ слу'хъ
тво'й, и= о_у=боя'хся: %<П%>рiиди'те вси` хр\сто'во
рж\ство`: Сла'ва, гла'съ то'йже: %<Р%>а'дуйтеся, пр\оро'цы:
И= ны'нjь предпра'зднства, гла'съ то'йже: %<С%>е` вре'мя
прибли'жися: %<Н%>а благослове'нiи хлjь'бwвъ: Тропа'рь
_о=ц~_е'въ, гла'съ в~: %<В%>_е'лiя вjь'ры и=справл_е'нiя:
два'жды, и= предпра'зднства _е=ди'ножды: и= чте'нiе въ
посла'нiихъ а=п\сльскихъ.

%<Н%>а о_у='трени, на %<Б%>г~ъ гд\сь: тропа'рь воскр\снъ
два'жды: Сла'ва, _о=ц~_е'въ: %<В%>_е'лiя вjь'ры: И= ны'нjь,
предпра'зднства: %<Н%>аписова'шеся и=ногда`: %<П%>о а~
каfi'смjь сjьда'ленъ _о=ц~_е'въ, гла'съ д~. Подо'бенъ:
%<О_у=%>диви'ся: %<В%>о _о=ц~jь'хъ, бж~е: Сла'ва, и= ны'нjь,
то'йже. И= чте'нiе во _е=v\глiи толково'мъ матfе'а:
%<К%>ни'га родства` i=и~са хр\ста`: %<П%>о в~ каfi'смjь
сjьда'ленъ, гла'съ и~. Подо'бенъ: %<П%>рему'дрости:
%<П%>ра'здникъ пра'зднуемъ, вjь'рнiи: Сла'ва. и= ны'нjь,
то'йже, и= чте'нiе. По непоро'чнахъ, тропари` и='хъ, и=
_е=ктенiа`, и= сjьда'льны _о=ц~_е'въ, гла'съ и~. Подо'бенъ:
%<П%>рему'дрости: %<А=%>враа'ма, i=саа'ка же и= i=а'кwва:
Сла'ва, и= ны'нjь, гла'съ и= подо'бенъ то'йже: %<И=%>зъ
нjь'дръ _о=ч~ескихъ: и= чте'нiе. %<С%>теп_е'нна гла'са,
прокi'менъ, и= _е=v\глiе воскр\сное. %<В%>оскр\снiе
хр\сто'во: _псало'мъ н~, стiхи'ра воскр\сна. %<К%>анw'нъ
_о=ц~_е'въ, гла'съ s~, на и~. %<I=%>рмо'съ: %<В%>олно'ю
морско'ю: по два'жды, тропари` на s~. [зри`] [Въ се'мъ бо
канw'нjь по в~ стiха` воскр\сна, сегw` ра'ди канw'нъ
воскр\снъ не пое'тся] и= другi'й канw'нъ предпра'зднства на
s~, гла'съ а~. %<К%>атава'сiа: %<Х%>р\сто'съ ражда'ется:
_о='ба ли^ка вку'пjь. %<П%>о г~-й пjь'сни v=пакои`
_о=тц_е'въ, гла'съ и~: %<А='%>гг~лъ _о=трокw'въ w=роси`
пе'щь: и= чте'нiе въ бг~осло'вjь: %<П%>о s~-й пjь'сни
конда'къ _о=ц~_е'въ, гла'съ а~: %<В%>есели'ся, виfлее'ме: и=
i='косъ, и= чте'мъ про'логъ. %<Н%>а f~-й пjь'сни пое'мъ,
%<Ч%>естнjь'йшую: Свjьти'ленъ _о=ц~_е'въ: %<W\т%> сjь'мене
вво'дится а=враа'мля: Сла'ва, %<П%>атрiа'рхwвъ и=збра'ннiи:
И= ны'нjь, %<В%>есели'ся, виfлее'ме: %<Н%>а хвали'техъ
стiхи^ры _о=ц~_е'въ, г~, гла'съ _е~. Подо'бенъ:
%<Р%>а'дуйся: %<В%>озвы'си тво'й гла'съ: И= предпра'зднства
г~, гла'съ д~. Подо'бенъ: %<З%>ва'нный свы'ше: %<И=%>са'iинъ
гла'съ соверша'ется: Сла'ва, _о=ц~_е'въ, гла'съ и~:
%<З%>ако'нныхъ о_у=че'нiй: И= ны'нjь, %<П%>ребл~гослове'нна
_е=си` бц\де дв~о: %<С%>лавосло'вiе вели'кое, тропа'рь
воскр\снъ, и= прw'чая, и= w\тпу'стъ, и= _о=бы'чное
и=схожде'нiе. Сла'ва, и= ны'нjь, стiхи'ра _е=v\гльская: и=
ча'съ пе'рвый въ притво'рjь. %<Н%>а часjь'хъ тропа'рь
воскр\снъ, Сла'ва, _о=ц~_е'въ: И= ны'нjь, бг~оро'диченъ
часw'въ. %<П%>о трист~о'мъ конда'къ _о=ц~_е'въ, и=
предпра'зднства, глаго'лемъ премjьня'юще.

%<Н%>а лiтургi'и бл~ж_е'нна w\т канw'на _о=ц~_е'въ
пjь'снь г~ на д~: и= предпра'зднства пjь'снь s~ на д~.
%<П%>о вхо'дjь тропа'рь воскр\снъ, и= _о=тц_е'въ, и=
предпра'зднства, Сла'ва, конда'къ _о=ц~_е'въ: И= ны'нjь,
предпра'зднства. %<П%>рокi'менъ, пjь'снь _о=ц~_е'въ, гла'съ
д~: %<Б%>л~гослове'нъ _е=си`, гд\си бж~е _о=ц~ъ на'шихъ:
%<Стi'хъ: Jа='%>кw пра'веденъ _е=си` w= всjь'хъ: %<А=%>п\слъ
къ _е=вре'_емъ, зача'ло тк~и. %<А=%>ллилу'iа, гла'съ д~:
%<Б%>ж~е, о_у=ши'ма на'шима: %<_Е=%>v\глiе матfе'а, зача'ло
а~. %<Р%>я'дъ же недjь'ли w=ставля'ется. %<П%>рича'стенъ:
%<Х%>вали'те гд\са съ нб~съ: %<Д%>ругi'й: %<Р%>а'дуйтеся
пра'веднiи w= гд\сjь:

[Зри`] %<Подоба'етъ вjь'дати w= часjь'хъ въ на'вечерiи
рождества` хр\сто'ва.%>

%<А='%>ще случи'тся рж\ство` хр\сто'во въ недjь'лю,
и=ли` въ понедjь'льникъ: часы` пое'мъ пре'жде въ пято'къ.
%<А='%>ще ли рж\ство` хр\сто'во во вто'рникъ, въ сре'ду, въ
четверто'къ, въ пято'къ и= въ суббw'ту: часы` пое'мъ въ
на'вечерiи.

