---
вечерня:
   отпустительно:
      тропарь:
         глас: 1
         текст: 'Божественною благодатию просветився, / и по смерти даруеши исцеление /
            притекающим к тебе, / премудре Иакове: / темже и мы ныне чтим / честных мощей
            пренесение, / веселяще вкупе / души и телеса. / Тем вси вопием: / слава Давшему
            ти крепость, / Слава Венчавшему тя, / Слава Действующему тобою // всем исцеления!'
      молитва: 'О святый великий праведниче и преславный чудотворче, богоблаженный
         угодниче Христов Иакове, дивно прославленный на Небеси и на земли данный нам
         от Господа целебниче и заступниче, к тебе припадаем с верою, любовию и благоговением
         и молимся от глубины души: помози нам, зело прогневавшим Господа и Создателя
         нашего, и испроси нам вся яже к житию временному и спасению вечному потребная;
         земли плодоносие, воздухов благорастворение, душ и телес здравие, в покаянии
         и благочестии преспеяние, веры православныя укрепление, суеверия посрамление,
         неверия искоренение, и всякаго благаго прошения нашего ко Господу исполнение.
         Испроси у Господа: страждущую страну Российскую от лютых безбожник и власти
         их да свободит, и да возставит престол православных правителей; верных рабов
         Его, в скорби и печали день и нощь вопиющих к нему, многоболезный вопль да услышит
         и да изведет от погибели живот наш. Услыши, угодниче Божий, всяку душу христианскую,
         в скорби и обстоянии тя молитвенно призывающую, ускори на помощь, облегчи скорби,
         уврачуй недуги и явися скорый предстатель требующих твоего заступления. Наипаче
         же в час кончины нашея не закосни приити на помощь нам и умоли Господа даровати
         нам кончину живота нашего мирну, безмятежну, святых Христовых Таин причастну
         и упования исполнену да с надеждою спасения безбедно прейдем страшный путь воздушных
         мытарств, и непреткновенно достигнем вожделеннаго онаго Царствия, еже уготовал
         Господь любящым Его. Ей, святче Божий! Услыши нас и не презри моления нашего,
         но сотвори нас соучастники быти блаженства вечнаго, да вкупе с тобою спасеннии
         милосердием Христа Спасителя нашего воспоем и прославим Его со Отцем и Святым
         Духом, во веки веков. Аминь.'
утреня:
   канон:
      кондак:
       - глас: 8
         текст: 'Яко звезда многосветлая, / отче, на востоце возсия. / к западу пришел
            еси, / блаженне, во твое принесение, / яко солнечная луча, / испущаеши исцеления
            притекающим / к раце мощей твоих, / молися Христу Богу / спасти православныя / люди,
            молящияся ти, / да вси вопием ти: // радуйся Богомудре Иакове.'
       - глас: 8
         текст: 'Верою и любовию / твое честное пренесение / празднующих, блаженне, /
            сохрани и соблюди / от веяния злобы / и соблазна змиина, / имаши бо дерзновение /
            ко Владыце всех, / Христу Богу. / Егоже моли спасти / православныя люди, / молящия
            тя, / да вси вопием ти: / радуйся, отче Иакове, / всея Русския // земли удобрение.'
