<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ д~-й де'нь.%>

%<Предпра'зднство просвjьще'нiя:%>

%<И= собо'ръ ст~ы'хъ седми'десяти а=п\стwлъ:%>

%<И= прп\дбнагw _о=ц~а` на'шегw fеоктi'ста и=гу'мена,
и='же въ куку'мjь сiкелi'йстjьмъ.%>

%<На Г%>д\си, воззва'хъ, %<стiхи^ры, гла'съ д~.
Подо'бенъ: Д%>а'лъ _е=си` зна'менiе:

%<К%>лео'пу, а=ндронi'ка, * сiлуа'на же и= а=га'ва, *
а=на'нiю, и= фiлi'ппа: * про'хwра, нiканw'ра, * ру'фа и=
сwсfе'на: * лi'на же и= стахv'а, стефа'на, тi'мwна: *
_е='рма, фле'гонта, ма'рка, луку`: * сwсiпа'тра, i=а'ссwна
и= га'iа, * и= тv"хi'ка, и= фiлимо'на * сщ~е'нными
пjь'сньми, вjь'рнiи, о_у=блажи'мъ.

%<Н%>арки'ссъ и= трофi'мъ, * ке'сарь, зи'на и=
а=рiста'рхъ, * ма'ркъ, сi'ла и= га'iй, _е=рмi'й и=
а=сv"гкрi'тъ: * а=поллw'съ и= ки'фа, кли'мъ и= i=у'стъ, *
куа'ртъ, _е=ра'стъ, лука`, _о=нисi'форъ *, ка'рпъ и=
_е=vо'дъ матfi'й и= i=а'кwвъ, * о_у=рва'нъ и= а=рiстову'лъ,
* тv"хi'къ и= а=рiста'рхъ, * досто'йнw да почтя'тся.

%<П%>у'да, и=рwдiw'на и= а=рте'му, * фiлоло'га,
_о=лv'мпа же и= родiw'на, * а=пе'лла и= а=мплi'а *, патро'ва
и= ма'рка, *те'ртiа и= fадде'а, * _е=пене'та
чу'днаго, а=ха'iка же, а=кv'лу, лукi'а, варна'ву * и=
фуртуна'та, и= а=по'лла сла'внаго, и= крi'спа * почти'мъ
честны^я бг~опроповjь'дники.

%<И='ны стiхи^ры преподо'бнагw, гла'съ в~. Подо'бенъ:
_Е=%>гда` w\т дре'ва:

%<_Е=%>гда` о_у=язви'лъ _е=си` ду'шу жела'нiемъ
бж\ственнымъ, всебл~же'нне, ра'дуяся взя'лъ _е=си` тво'й
кр\стъ, и= послjь'довалъ _е=си` хр\сту`, и= о_у=мертви'въ
мудрова'нiе плотско'е воздержа'нiемъ, дх~а дjь'йство жи'во
воспрiя'лъ _е=си`, рjьши'ти неду'гwвъ зи'му теплото'ю
моли'твъ твои'хъ бл~гопрiя'тныхъ: тjь'мже тя` согла'снw
о_у=бл~жа'емъ.

%<_Е=%>гда` прилjь'жными моли'твами и= твердjь'йшимъ
поще'нiемъ, зри'тельное души`, _о='ч~е, w=чи'стилъ _е=си`,
хра'мъ бы'лъ _е=си` трисо'лнечнагw бж\ства`, и= свяще'нства
пома'занiе бж\ственное ст~о'е прiи'мъ, вну'трь невхо'дныхъ
вше'лъ _е=си`, закала'я теб_е` ра'ди закла'вшагося, ра'ди
сше'ствiя неизглаго'ланнагw.

%<К%>ро'токъ, неsло'бивъ jа='влься, въ цjь'лости нра'ва,
_о='ч~е fеоктi'сте, наслjь'довалъ _е=си` кро'ткихъ
вои'стинну зе'млю: и= прича'стiемъ w=божа'емь, пи'щи
наслажда'ешися, и= ра'дости и= весе'лiя и='стиннагw.
И=дjь'же помина'я не преста'й и='скреннw тя` почита'ющихъ,
и= твое` соверша'ющихъ бж\ственное о_у=спе'нiе.

%<Сла'ва, и= ны'нjь, гла'съ г~:%>

%<Jа='%>сенъ о_у='бw мимоше'дшiй пра'здникъ,
сла'внjьйшiй же настоя'щiй де'нь: во _о='нъ сп~су волсви`
поклони'шася, въ се'й же вл\дку ра'бъ сла'венъ крести`.
Та'мw па'стырiе свиря'юще ви'дjьвше и= чудя'хуся, здjь' же
гла'съ _о='ч~iй _е=диноро'днаго сн~а проповjь'да.

%<На стiхо'внjь стiхи^ры, гла'съ и~. Подо'бенъ:
М%>ч~ницы твои`, гд\си:

%<С%>ы'й _о='гнь нестерпи'мый, бре'нiю и= сjь'ну мнjь`
су'щу, хр\сте` мо'й, что` ст~у'ю твою` преклоня'еши главу`,
_е=я'же а='гг~льская трепе'щутъ мно'ж_ества; рече` i=wа'ннъ
ко творцу`,_е=гда` кр\сти'тися прiи'де. вели'ко
твое` _е='сть, бл~гоутро'бне жизнода'вче, низше'ствiе.

%<Стi'хъ: С%>егw` ра'ди помяну'хъ тя` w\т земли`
i=_орда'нски и= _е=рмwнiи'мски.

%<С%>е` просвjьще'нiе на'ше, и=збавле'нiе, спасе'нiе,
хотя` предгряде'тъ на i=_орда'нjь w=бнажи'тися jа='вjь, и=
w=дjь'ятися, jа='кw ри'зою, вода'ми, w=бнаже'нiе w=дjьва'я
всjь'хъ w=бна'жшихся sмi'я совjь'томъ сопроти'внымъ.

%<Стi'хъ: В%>и'дjьша тя` во'ды, бж~е, ви'дjьша тя`
во'ды, и= о_у=боя'шася.

%<_О='%>гнь нестерпи'мый вои'стинну, хотя` предгряде'тъ
ко i=_орда'ну w=чи'стити мя` сокруше'ннаго, преступле'нiемъ
лука'вымъ. До'ждь нб\сный прiе'млетъ, посреди` во'дъ w=мы'ти
мя` w\т скве'рны мно'гихъ мои'хъ прегрjьше'нiй, jа='кw
ще'дръ и= многомл\стивъ.

%<Сла'ва, и= ны'нjь, гла'съ s~:%>

%<Г%>ряде'тъ ко i=_орда'ну хр\сто'съ, и='стина,
кр\сти'тися w\т i=wа'нна, и= рече` къ нему`: а='зъ тре'бую
w\т теб_е` кр\сти'тися, и= ты' ли гряде'ши ко мнjь`; не
смjь'ю сjь'но прикосну'тися _о=гню`: ты' мя w=святи`,
вл\дко, бж~е'ственнымъ jа=вле'нiемъ твои'мъ.

%<Тропа'рь, гла'съ г~:%>

%<А=%>п\сли ст~i'и, моли'те мл\стиваго бг~а, да
прегрjьше'нiй w=ставле'нiе пода'стъ душа'мъ на'шымъ.

%<Сла'ва, и= ны'нjь, предпра'зднства:%>

%<Г%>ото'вися, завулw'не, и= красу'йся, нефfали'ме,
i=_орда'не рjько`, ста'ни, под\ъими` взыгра'я кр\сти'тися
гряду'ща вл\дку, весели'ся, а=да'ме, съ прама'терiю, не
кры'йта себе`, jа='коже въ раи` пре'жде: и='бо на'ги
ви'дjьвъ вы` jа=ви'ся, да w=блече'тъ въ пе'рвую _о=де'жду,
хр\сто'съ jа=ви'ся, всю` тва'рь хотя` w=бнови'ти.



%<На повече'рiи канw'нъ, _е=гw'же краегране'сiе:%>

%<В%>ели'кагw четвертка` до'лгую пjь'снь пою`.

%<Гла'съ s~: i=рмосы` по два'жды, тропари` на s~. Та'же
i=рмо'съ _о='ба ли^ка вку'пjь.%>

%<Пjь'снь а~. I=рмо'съ:%>

%<С%>jь'ченое сjьче'тся мо'ре чермно'е, волнопита'емая
же и=зсуша'ется глубина`, та'яжде ку'пнw без\ъ_ору^жнымъ
бы'вши проходи'ма, и= все_ору^жнымъ гро'бъ. Пjь'снь же
бг~окра'сная воспjьва'шеся: сла'внw просла'вися хр\сто'съ
бг~ъ на'шъ.

%<В%>севино'вная и= пода'тельная жи'зни, безмjь'рная
му'дрость бж~iя, созда` хра'мъ себjь` и=зъ чи'стыя
неискусому'жныя мт~ре: ко i=_орда^нскимъ же ны'нjь струя'мъ
гряде'тъ, w=богаща'я бж~ество'мъ земны'хъ на w=бновле'нiе.

%<Т%>айново'дствующи вся^ созыва'етъ су'щыя w\т jа=зы^къ
бж~iя му'дрость къ свjь'ту, во тмjь` пре'жде невjь'дjьнiя
несвjь'тлой лежа'щыя въ позна'нiе и='стины возводя'щи, къ
свjь'ту кр~ще'нiемъ, сердца` w=чища'ющимъ, и= созида'ющимъ
дх~омъ.

%<Д%>а послу'шаемъ ны'нjь пр\оро'ческихъ, соверша'емыхъ
дх~омъ, гласw'въ: креща'яй бо въ дс~jь и= _о=гни`, и='детъ
хр\сто'съ ко i=_орда'ну. Прiиди'те къ нему` и=
просвjьти'теся: ва^ша бо ли'ца не постыдя'тся.

%<Пjь'снь г~. I=рмо'съ:%>

%<Г%>д\сь сы'й всjь'хъ и= зижди'тель бг~ъ, созда'нное
безстра'стный, w=бнища'въ, себjь` соедини'лъ _е=си`, и=
струя'ми, и='миже хотjь'лъ _е=си` прiити`, са'мъ сы'й
лю'демъ провозглаша'лъ _е=си`: во'ду жи'зни почерпи'те, и=
вjь'рою о_у=тверди'теся.

%<Р%>jьши'тельную ду'шъ и= тjьле'съ ку'пнw, креще'нiя
бл~года'ть, сп~се, гряде'ши дарова'ти: сегw` ра'ди
подава'еши ны'нjь на'мъ и= бл~года'ть вмjь'стw бл~года'ти,
зовы'й: во'ду жи'зни почерпи'те, и= вjь'рою о_у=тверди'теся.


%<Б%>езу'менъ му'жъ, невjь'дый бг~а, растлjьва'ется:
и='бо безмjь'стными начина'ньми лиша'ется w\т вся'кагw
бла'га, и= вся'кагw w\тпа'даетъ спасе'нiя: _е=гw'же ча'сти
вси` хр\ста` вjь'дящiи да и=зба'вимся.

%<Пjь'снь д~. I=рмо'съ:%>

%<П%>рови'дя пр\оро'къ та'йны твоея` неизрече'нное,
хр\сте`, провозгласи`: положи'лъ _е=си` крjь'пкую креще'нiя
бл~года'ть, вjь'рою сiе` прiе'млющымъ всjь^мъ, во
и=збавле'нiе грjьхw'въ на'шихъ.

%<Н%>а креще'нiе тща'ся, см_е'ртнымъ и=сточа'ющее
w=ставле'нiе, w=бремен_е'нныя вся^ прегрjьше'ньми зове'ши,
sлjь` въ нечистотjь` пожи'вшыя, душе'вный поко'й тjь^мъ,
jа='кw ще'дръ, пода'ти w=бjьщава'я.

%<П%>ричаща'ешися пло'ти мое'й, да твоегw` бж\ства`
пода'си ми`: _о='бразъ бо неизмjь'ненъ сы'й твоегw` _о=ц~а`,
вмjьща'ешися подъ ру'ки твоегw`, сп~се, созда'нiя, кромjь`
грjьха` чл~вjь'къ jа='влься, подо'бнымъ w=чища'я, сло'ве,
подо'бное.

%<П%>итiе` и= пома'занiе, и= дх~ъ твоея` печа'ти, сп~се,
позна'нiя, и= та^йная дарова^нiя, и= дарw'въ бж~е'ственныхъ
досторачи^тельная дjьла`: и='бо _е=диноро'днаго тя`
w=чище'нiе _о=ц~ъ въ мi'ръ посла`.

%<Пjь'снь _е~. I=рмо'съ:%>

%<С%>ою'зомъ боя'зни содержи'мь ны'нjь предте'ча,
w\трица'ется крести'ти, бл~гоговjь'йнw хр\ста` ви'дjьвъ,
на'га стоя'ща на водjь`, водо'ю покрыва'ющаго
превы'спр_енняя.

%<Н%>еwдержи'мую держа'щая и= превы'спреннюю на
возду'сjь во'ду, б_е'здны w=буздава'ющая, и= моря`
востязу'ющая, бж~iя му'дрость гряде'тъ ко i=_орда'ну,
креще'нiе прiе'мля w\т руки` раба`.

%<В%>оwбрази'въ человjь'ческое _е=стество`, кр~ще'нiемъ
ны'нjь гряде'тъ w=чи'стити хр\сто'съ, _о='блаки нб~о
w=блага'я, и= w=дjьва'яйся свjь'томъ, на'гъ зри'тся во
i=_орда'нскихъ струя'хъ, и= руко'ю держи'тся вся^ нося'й.


%<Пjь'снь s~. I=рмо'съ:%>

%<Б%>е'здна послjь'дняя грjьхw'въ w=бы'де мя`, и=
волне'нiя не ктому` терпя`, jа='кw i=w'на, вл\дцjь вопiю'
ти: w\т тли' мя возведи`.

%<Г%>д\са тя` вjь'дяще, нб~са` повjь'даютъ земли` твою`,
сп~се, сла'ву въ твое'мъ рж\ствjь`: ны'нjь же _о=ц~ъ тя`
проповjь'дуетъ сн~а возлю'бленна кр~ща'емаго.

%<С%>кве'рну вся'къ нося'й, да w=мы'етъ ю=` сле'зными
ка'плями, и= хр\сту` съ тре'петомъ да присту'питъ, _о=гне'мъ
и= дх~омъ бж~е'ственнымъ w=чи'стити и=ду'щему _е=стество`
на'ше.

%<Пjь'снь з~. I=рмо'съ:%>

%<_О='%>троцы въ вавv"лw'нjь пе'щнагw пла'мене не
о_у=боя'шася, но посредjь` пла'мене вве'ржени w=роша'еми
поя'ху: бл~гослове'нъ _е=си`, гд\си, бж~е _о=ц~ъ на'шихъ.

%<П%>омава'я главо'ю ко враждjь`, никто'же ле'стнw да
дви'жетъ, и='скреннему sло` возда'ти, sлjь` вмjь'стw sла`
поуча'яся: но въ любви` гд\са jа='вльшагося да почестви'мъ.

%<В%>ы` хр\сто'вы jа='кw дру'зи ма'лw спостражди'те
воwбра'жшемуся, и= гряду'щему креще'нiе прiя'ти, и=
jа='вльшемуся по на'мъ _о='браза на w=чище'нiе, и=
прегрjьше'нiй на и=збавле'нiе.

%<С%>о мно'ю а='ще кто` сни'детъ и= спогребе'тся
креще'нiемъ, со мно'ю сла'вы наслади'тся и= воскр\снiя,
хр\сто'съ ны'нjь возвjьща'етъ, _е=го'же вjь'рнw да
о_у=сря'щимъ.

%<Пjь'снь и~. I=рмо'съ:%>

%<З%>а зако'ны _о=те'ч_ескiя блаже'ннiи въ вавv"лw'нjь
ю='ношы, предбjь'дствующе, царю'ющагw w=плева'ша повелjь'нiе
безу'мное, и= совоку'плени, и='мже не свари'шася, _о=гне'мъ,
держа'вствующему досто'йную воспjьва'ху пjь'снь: гд\са
по'йте дjьла`, и= превозноси'те во вся^ вjь'ки.

%<Г%>ости'телiе бж~iя пи'щи въ виfлее'мjь му'дрjь
напита'вшеся, со а='гг~лы же просла'вльше, и= па'стырьми и=
волхвы`, вопло'щшагося, ны'нjь ко i=_орда'ну та'инственнw
и='демъ,ви'дяще та'инство ве'лiе, _е='же хр\сто'съ
са'мъ соверша'етъ: _е=го'же превозно'симъ во вся^ вjь'ки.

%<З%>ако'на соблюда'юще глави'зну и= пр\орw'къ, любо'вiю
о_у=тве'рждшеся, подо'бницы хр\ста` бу'демъ, за любо'вь
кра'йнюю пло'ть прiи'мшагw, и= кр~ще'нiемъ на'съ _о=ц~у`
примири'вшагw и= научи'вшагw пjь'ти: гд\са по'йте дjьла`, и=
превозноси'те во вся^ вjь'ки.

%<П%>рiима'ше гряду'щаго грjьхи` мi'ра w=чи'стити
водо'ю, но сему` возбраня'ше, сопря'туемь стра'хомъ: а='зъ
бо тре'бую крести'тися w\т теб_е`, жениху` противорече`
дру'гъ, гла'съ же сло'ву и= со'лнцу свjьти'льникъ. Тя`
превозно'симъ во вся^ вjь'ки.

%<Пjь'снь f~. I=рмо'съ:%>

%<С%>тра'нствiя вл\дчня и= безсме'ртныя трапе'зы во
о_у=бо'зjьмъ верте'пjь пре'жде наслади'вшеся, ны'нjь на
i=_орда'нъ теце'мъ, та'йну зря'ще стра'нну, го'рнiя
свjь'тлости хода'тайственну.

%<И=%>ди'те w\т виfлее'ма питw'мицы чуде'съ къ странjь`
i=_орда'нстjьй, и= та'мw ви'дите дjьла` та'инственнw
соверша'_ема, креще'нiемъ же хр\ста` прише'дша а=да'ма
w=бнови'ти, и='бо воплоти'ся.

%<С%>одjь'тель ро'ждся и=зъ _о=ц~а` пре'жде вjькw'въ,
роди'ся напослjь'докъ непрело'жнw вопло'щся и=зъ дв~ы
ч\стыя, бг~о_отрокови'цы, сугу'бъ, бг~ъ и= человjь'къ
пребыва'я, а=да'ма w=бнови'ти креще'нiемъ.

%<Jа='%>кw человjь'къ, прише'лъ _е=си` существо'мъ, не
мечта'нiемъ, jа='кw _е=ди'нъ посреди` всjь'хъ, прося'й
креще'нiя, _е=ди'нъ _е=стество'мъ непови'нный: погребсти' бо
вины^ прише'лъ _е=си` человjь'ч_ескiя, въ вода'хъ креща'емь.

%<Та'же i=рмо'съ: С%>тра'нствiя вл\дчня: %<И=
покло'нъ.%>



%<На о_у='трени, на Б%>г~ъ гд\сь, %<тропа'рь
предпра'зднства два'жды. Сла'ва, а=п\слwвъ: И= ны'нjь,
предпра'зднства.%>

%<По а~-й стiхоло'гiи, сjьда'ленъ, гла'съ д~. Подо'бенъ:
С%>ко'рw предвари`:

%<С%>е` прихо'дитъ ко i=_орда'ну хр\сто'съ, приглаша'етъ
жепр\дте'чу: гряди` и= крести` вjь'рнw ве'сь
w=чища'ющаго мi'ра грjь'хъ рjь'чными струя'ми, простри`
твою` ру'ку къ верху` моему` бж~е'ственному, руки' бо
прегрjьше'нiе прiидо'хъ и=сцjьли'ти.

%<Сла'ва, и= ны'нjь, гла'съ то'йже. Подо'бенъ:
В%>ознесы'йся:

%<Ц%>р~я` всjь'хъ и= вл\дку на креще'нiе, вjь'рнiи,
зря'ще бг~олjь'пнw гряду'ща, воспои'мъ _е=го`, ст_ези`
серде'цъ на'шихъ о_у=гото'вимъ любо'вiю, скв_е'рны
w\тмыва'юще лю'тыхъ прегрjьше'нiй: се' бо спасти` ро'дъ
человjь'ческiй на i=_орда^нскiя струи^ прихо'дитъ.

%<По в~-й стiхоло'гiи, сjьда'ленъ, гла'съ и~. Подо'бенъ:
В%>оскре'се:

%<В%>ели'кiй кр\сти'телю гд\сень, ра'дуйся: прiи'де бо
хр\сто'съ w\т теб_е` крести'тися. Трепе'щеши, jа='кw
служи'тель: вл\дка бо главу` преклоня'етъ тебjь`.
Прикосни'ся бж\ственному верху` содержа'щагw руко'ю
вся'ч_еская, и= бл~говоле'нiемъ спаса'ющагw бг~а ро'дъ
человjь'ческiй.

%<Сла'ва, и= ны'нjь, гла'съ то'йже:%>

%<Т%>оржество` свjь'тлое предсоверша'юще вси`
просвjьще'нiя хр\сто'ва, добродjь'тельми w=блиста'емся:
прихо'дитъ бо и='же надъ всjь'ми w\т галiле'и ко i=wа'нну,
креще'нiе и=сточи'ти спасе'нiя _о=гне'мъ дх~а, во
i=_орда'нскихъ струя'хъ, jа='кw бг~ъ, ро'ду человjь'ческому.

%<Канw'ны три`: предпра'зднства со i=рмосо'мъ на s~:
а=п\слwвъ на д~: и= преподо'бнагw на д~.%>

%<Канw'нъ предпра'зднства, _е=гw'же краегране'сiе по
а=лфави'ту.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь пои'мъ, вопiя'ше.

%<Д%>а ра'дуется тва'рь, _о=те'ч_ествiя jа=зы'кwвъ да
пою'тъ: i=и~съ, цр~ь всея` земли`, предгряде'тъ струя'ми
i=_орда'нскими на'ше сотвори'ти w=чище'нiе.

%<В%>ъ ца'рскую багряни'цу и=зъ дjь'вственныхъ крове'й,
гд\си, w=дjь'явся пло'тiю, къ рjьчны^мъ тече'нi_емъ на'гъ
прихо'диши, мою` w=дjьва'я наготу`.

%<С%>н~ъ _о=ц~а` пребезнача'льнагw ты` сы'й, къ сы'ну,
бл~гоутро'бне, заха'рiину смире'ннw прихо'диши, креще'нiя
прося`: jа='кw да бл~года'тiю сы'ны бж~iя сотвори'ши ны`.

%<И='нъ канw'нъ а=п\слwвъ, _е=гw'же краегране'сiе:%>

%<Х%>р\сто'вы о_у=ченики` вторы^я да похвалю`.
%<I=w'сифъ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою`, ра'дуяся, тоя` чудеса`.

%<Х%>р\сто'вы о_у=ч~ницы` бы'вше, на'съ ра'ди ве'щiю
тjьле'сною jа='вльшагwся, всехва'льнiи, просвjьти'сте мi'ръ
ве'сь заре'ю бл~гоче'стiя, тму` разори'вше безбо'жiя.

%<Т%>лjь'нныхъ w=ста'вльше w=скверне'нное и=
нестоя'нное, хр\сту` послjь'доваша крi'спъ, и= про'хwръ, и=
а=ндронi'къ, fадде'й и= нiкано'ръ, свjьти'льницы бы'вше
бг~ови'днjьйшiи.

%<К%>рjь'пость губи'теля побjьди'сте, сла'внiи
крjь'постiю дх~а: неи'стовствомъ же безбо'жiя коне'чнjь
w=сла'бл_енныя крjь'пости и=спо'лнисте и= бж\ственнагw
разумjь'нiя.

%<П%>ло'ти подо'бiемъ jа='вльшагося гд\са а=мплi'й
проповjь'да, стахv'й и= фiлi'ппъ, jа='кw а=п\сли, jа='кw
бж~е'ственнiи i=ера'рси, jа='кw вои'стинну служи'телiе
су'щихъ па'че о_у=ма`.

%<Бг~оро'диченъ:%>

%<Б%>ж\ственную пала'ту цр~е'ву почти'мъ, въ ню'же
всели'ся, jа='коже восхотjь`, неискусому'жную и= _е=ди'ну
бц\ду, _е=я'же ра'ди w=божи'хомся, воспjьсносло'вимъ.

%<И='нъ канw'нъ прп\дбнагw.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда`, фараwни'тское
всево'инствопреwруже'нная си'ла, вопло'щшееся же
сло'во всеsло'бный грjь'хъ потреби'ло _е='сть,
препросла'вленный гд\сь, сла'внw бо просла'вися.

%<С%>ла'дости пото'къ хр\сто'съ къ вода'мъ прихо'дитъ
раболjь'пнw i=_орда^нскимъ w=мы'тися: го'ры, взыгра'йте
ра'достiю, хо'лми, препоя'шитеся, w=скверне'ннiи, ко
w=чище'нiю бж\ственному о_у=гото'витеся.

%<С%>вjьтоно'сная па'мять твоя` на'мъ дне'сь возсiя`
со'лн_ечныя лучи`, fеоктi'сте, и=справле'нiй твои'хъ,
страсте'й о_у='бw на'шихъ w\тгоня'щи _о='блакъ: ю='же
соверша'юще, вjь'рою тя` и= любо'вiю блажи'мъ.

%<В%>пери'вся любо'вiю хр\сто'вою, бы'лъ _е=си` вы'шшiй,
мiрска'гw w\тступи'въ смуще'нiя: тjь'мже w\тлучи'вся къ
по'стничества болjь'зн_еннымъ трудw'мъ и= воздержа'нi_емъ,
jа='коже а='гг~лъ пожи'лъ _е=си`.

%<Бг~оро'диченъ:%>

%<Ч%>и'стую чи'стымъ о_у=мо'мъ, прiиди'те, о_у=бл~жи'мъ
добро'ту i=а'кwвлю, ю='же возлюби` бг~ъ и=збра'въ, въ ню'же
всели'ся: jа='кw ски'нiю свяще'нiя, jа='кw честнjь'йшую
всjь'хъ тва'рей воспои'мъ.

%<Пjь'снь г~. I=рмо'съ:%>

%<Н%>jь'сть ст~ъ, jа='коже ты`, гд\си, бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<В%>л\дчествуяй всjь'ми, jа='кw бг~ъ, раба` но'сиши
_о='бразъ: и= къ рабу`, ще'дре, прихо'диши пло'тски,
креще'нiемъ бг~одjь'льнымъ w\т рабо'ты вра'жiя и=зима'я ны`.

%<П%>рише'лъ _е=си` на струи^ чесw` ра'ди; ко'е
w=чище'нiе хотя`; ку'ю скве'рну w\тмы'ти преблагi'й и=ща'й;
пою` твое`, _е='же па'че о_у=ма` за милосе'рдiе, сло'ве,
снизхожде'нiе.

%<И=%>щя` _о=вча`, хр\сте`, _е='же ди'вiй во'лкъ
расто'ргне ле'стiю, на i=_орда'нскихъ струя'хъ стои'ши,
взыва'я пр\дте'чи: гряди`, крести' мя, ты`.

%<И='нъ. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'късебjь` совоку'пльшыя дх~о'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<Jа='%>коже рjь'ки, ва'съ сло'во посла` во всю` зе'млю,
наполня'ющыя сiю`, всему'дрiи, напо_е'нiи бж\ственнагw дх~а,
и= пла'мень w\те'млющыя безбо'жiя бл~года'тiю.

%<В%>оспои'мъ тi'мwна бж\ственнаго, сi'лу же и=
сiлуа'на, и= вjь'рою восхва'лимъ _е=пене'та сла'внаго, и=
о_у=рва'на и= а=га'ва, и='стинныя хр\стопроповjь'дники.

%<Б%>л~же'ни о_у=же` бы'вше, jа='кw и='стиннw
бл~же'ннаго бг~а о_у=чт~ля стяжа'вше: и=`же пе'рвjье
w=кая^нныя, всему'дрiи, прича^стницы показа'сте бж\ственнагw
бл~же'нства.

%<Бг~оро'диченъ:%>

%<Ч%>иста` пре'жде рж\ства`, и= въ рж\ствjь`, и= по
рж\ствjь` вои'стинну, дв~о мт~и, была` _е=си`: бг~а бо
породила` _е=си`, _е=го'же а=п\слwвъ сосло'вiе пресвjь'тлw
проповjь'да.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^, возвесели'бося ду'хъ
мо'й, внегда` пjь'ти: нjь'сть ст~ъ, jа='коже бг~ъ на'шъ, и=
нjь'сть пра'веденъ па'че теб_е`, гд\си.

%<Б%>_е'здны повелjь'нiемъ сотвори'вый, вода'ми
покрыва'яй превы'спр_енняя, въ вода'хъ предгряде'тъ
крести'тися: душе`, бо'дрствуй, w\т страсте'й w=чи'стися,
добродjь'телей принося'щи прозяб_е'нiя.

%<Jа='%>кw шипо'къ сладково'ненъ дjь'ланiемъ дх~а, во
цвjь'тницjь поще'нiя процвjь'лъ _е=си`, fеоктi'сте,
благоуха'нiя и=сполня'яй бж\ственнагw пою'щыя всегда`:
jа='кw нjь'сть ст~ъ па'че теб_е`, гд\си.

%<Jа='%>кw ма'слина плодови'та въ дому` гд\сни прозя'блъ
_е=си`, _е=ле'емъ трудw'въ твои'хъ, fеоктi'сте, о_у=маща'я
на^ша ли'ца пою'щихъ, прп\дбне: jа='кw нjь'сть ст~ъ па'че
теб_е`, гд\си.

%<Бг~оро'диченъ:%>

%<М%>но'зи борю'щiи мя` w\т высоты`, въ болjь'зни
w=скудjь`жи'знь моя`, понро'хъ въ про'пасть
прегрjьше'нiй: спаси' мя, вл\дчце, не пре'зри мен_е`,
предста'тельницу бо тя` непобjь'дну и='мамъ.

%<Конда'къ предпра'зднства, гла'съ д~. Подо'бенъ:
Jа=%>ви'лся _е=си`:

%<В%>о струя'хъ дне'сь i=_орда'нскихъ бы'въ гд\сь,
i=wа'нну вопiе'тъ: не о_у=бо'йся кр\сти'ти мя`, спасти' бо
прiидо'хъ а=да'ма первозда'ннаго.

%<I='косъ:%>

%<Н%>е и=стязу'ю тя`, кр\сти'телю, предjь'лы преходи'ти:
не глаго'лю тебjь`: рцы' ми, jа=`же глаго'леши
беззакw'ннымъ, и= о_у=чи'ши грjь'шники: то'чiю крести' мя
молчя`, и= ча'я, jа=`же w\т кр~ще'нiя: прiи'меши бо сегw`
ра'ди досто'инство, _е='же не бы'сть а='гг~лwмъ: и='бо
всjь'хъ пр\оро'кwвъ бо'льша тя` сотворю`. w\т _о='нjьхъ
о_у='бw ни _е=ди'нъ jа='вjь мя` ви'дjь, но во _о='бразjьхъ,
и= сjь'нехъ, и= гада'нiихъ: ты' же пред\ъ тобо'ю стоя'ща
ви'дjьлъ _е=си`: спасти' бо прiидо'хъ а=да'ма
первозда'ннаго.

%<Та'же сjьда'ленъ а=п\столwвъ, гла'съ г~. Подо'бенъ:
Б%>ж\ственныя вjь'ры:

%<С%>толпи` непоколеби'мiи цр~кве, w=снова^нiя
благоче'стiя бы'вше о_у=ченицы` бг~а на'шегw, соблюди'те
сiю` невре'дну, w\тгоня'ще льсти'вагw собла'зны, и= моля'ще
хр\ста` бг~а всегда` дарова'ти на'мъ ве'лiю ми'лость.

%<Сла'ва, прп\дбнагw, гла'съ а~. Подо'бенъ: К%>а'мени
запеча'тану:

%<О_у=%>па'съ бг~оуго'днw гд\сню па'ству свирjь'лiю
сло'ва, бг~оно'сне fеоктi'сте, на па^жити безстра'стiя и=
жи'зни приве'лъ _е=си` спаса'емую бг~у, и= къ сему`
w\тше'дъ, мзду` трудw'въ прiя'лъ _е=си` досто'йную. Сла'ва
да'вшему тебjь` крjь'пость, сла'ва вjьнча'вшему тя`, сла'ва
дjь'йствующему тобо'ю всjь^мъ и=сцjьл_е'нiя.

%<И= ны'нjь, гла'съ и= подо'бенъ то'йже:%>

%<I=%>и~су ро'ждшуся w\т дв~ы мр~i'и, и= во i=_орда'нjь
кре'щшуся w\т i=wа'нна, дх~ъ сни'де на него`, зри'мый въ
ви'дjь голуби'нjь. Сегw` ра'ди пр\оро'къ со а='гг~лы
глаго'лаше, зовы'й: сла'ваприше'ствiю твоему`,
хр\сте`, сла'ва цр\ствiю твоему`, сла'ва смотре'нiю твоему`,
_е=ди'не чл~вjьколю'бче.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, ч\стна'я
цр~ковь бг~олjь'пнw пое'тъ, взыва'ющи, w\т смы'сла чи'ста w=
гд\сjь пра'зднующи.

%<_Е=%>гда` ви'дjь тя` струя`, гд\си, i=_орда'нская,
возврати'ся: мно'гими же страстьми` низложе'нное _е=стество`
на'ше къ небес_е'мъ w=брати'ся, поклони'вся тебjь`.

%<О_у=%>жаса'ется со'лнце, зря` тебе` сл~нца, пло'тски
w=бна'жшася, и= та'инственнw все` w=заря'юща, w=бна'жшееся
мра'чнымъ преступле'нiемъ _е=стество`, вл\дко.

%<С%>е` w=чище'нiе, се` и=збавле'нiе, и= w=бновле'нiе
всjь'хъ, просвjьще'нiе прiи'де во своя^: да присво'имся
о_у='бw _е=му` житiя` чистото'ю.

%<И='нъ. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы,
воплоще'нiя теб_е` вы'шнягw пр\оро'къ а=вваку'мъ
о_у=смотря'я, зовя'ше: сла'ва си'лjь твое'й, гд\си.

%<М%>о'ре возмути'ша jа=зы'ческое, въ сiе` вше'дше,
всему'дрiи, jа='коже ко'ни, сп~сови о_у=ченицы`, и= вjь^рныя
спасо'ша водо'ю ст~о'ю и= дх~омъ.

%<W=%>блиста'ша, jа='кw со'лнце на земли`, пу'дъ,
а=пе'ллiй и= фiлоло'гъ, и= и=рwдiw'нъ, ру'фъ же и= патро'въ:
и= вjь^рныя просвjьти'ша, w\т тмы` невjь'дjьнiя и=зба'вльше.

%<Н%>апря'гъ посла` стрjь'лы вы`, jа='кw и=з\ъwщре'нны,
бл~гоутро'бный, стрjь'лы сокруша'ющя вра^жiя, и= лю'тjь
о_у=я'звл_енныя, сла'внiи, благода'тiю бж~iею и=сцjьля'ющя.

%<Х%>валу` принесе'мъ и=зба'вителю, пjьсносло'вяще
рwдiw'на бг~оглаго'ливаго, и= _е=рмi'а сла'внаго, и=
му'драго а=сv"гкрi'та, лi'на же бж\ственнаго и= га'iа.

%<Бг~оро'диченъ:%>

%<Т%>я`, бл~же'ннjьйшiй дре'вле ли'къ пр\оро'чествующихъ
дх~омъ, бг~оглагw'ланiи сщ~е'нными, бг~олjь'пнw и=мену'етъ,
всеч\стая, две'рь же и= го'ру приwсjьне'нную.

%<И='нъ. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. Тjь'мъ зову' ти: сла'ва си'лjь твое'й, гд\си.

%<И=%>ска'паша сла'дость болjь'зней по'тове твои`,
го'ресть w\те'млюще де'мwнскую, сла'вне, неду'ги w\тгоня'ще
сла'ныя w=кропле'нiемъ, досточу'дне.

%<W=%>божа'емь непреста'нными w=чищ_е'нiи, прп\дбне,
свjьти'льникъ бы'лъ _е=си` мона'шествующихъ свjьтлjь'йшiй,
_о='бразъ и=звjь'стнjьйшiй, и= наста'вникъ, и= сто'лпъ
непоколеби'мь.

%<Р%>асто'рглъ _е=си` страсте'й моря`, fеоктi'сте,
жезло'мъ вjь'ры, и= фараw'на неви'димаго, _о='ч~е,
потопи'въ, ко w=бjьтова'ннjьй земли` дости'глъ _е=си`,
прп\дбне.

%<Бг~оро'диченъ:%>

%<В%>оззову` въ нощи` и= во дни`, всенепоро'чная, къ
тебjь`, и= спасу'ся: и= сласте'й преиду` стjь'ну, и=
и=зба'влюся и=скуше'нiй де'мwнскихъ хода'тайствомъ твои'мъ.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<П%>лодопринесе'мъ хр\сту` житiе` чи'стое: гряде'тъ бо
w=чища'яй вода'ми грjьхw'въ скве'рну бл~года'тiю, _е=ди'нъ
бл~годjь'тель и= безгрjь'шный.

%<Л%>ю'дiе во тмjь` скорбе'й дре'вле сjьдя'щiи, свjь'тъ
jа=ви'ся ва'мъ незаходя'щiй, ви'дите, и= бж\ственными
заря'ми просвjьти'теся, и= jа='вльшагwся бл~года'ть
воспо'йте.

%<В%>е'лiе та'инство соверша'я, къ вели'кому пр\дте'чи
твоему`, _w великодарови'те гд\си, гряде'ши, о_у=ма'лившееся
человjь'чество неизглаго'ланнw велича'я креще'нiемъ.

%<И='нъ. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо, неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а,и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<В%>яза'ти же, всехва'льнiи, и= рjьши'ти, jа='кw
а=п\столи, прiи'мше вы` вла'сть, свя^занныя sловjь'рiя
о_у='зами разрjьши'сте. тjь'мже ва'шу па'мять пра'зднуемъ,
вjь'рнw лику'юще.

%<Б%>ж~е'ственными а=рiста'рхъ да почти'тся
пjьснопjь'ньми, те'ртiй, i=ассw'нъ и= сwсfе'нъ, ке'сарь и=
ма'ркъ, лука`, сwсiпа'тръ, куа'ртъ и= бж~е'ственный
а=пе'ллiй, кли'мъ и= _е=пафродi'тъ и= всему'дрый _е=ра'стъ.

%<В%>а'съ, jа='кw двана'десять, посла` гд\сь все`
и=скореня'ющыя безбо'жiе, всjь^мъ человjь'кwмъ насажда'ющыя
зна'нiе бж~е'ственное свjь'тлw, сла'внiи а=п\столи,
моли'тв_енницы w= душа'хъ на'шихъ.

%<Бг~оро'диченъ:%>

%<_О='%>чи просвjьти`, дв~о, се'рдца моегw`, w=сiя'й ми`
зарю` покая'нiя: тмы' мя и=зба'ви вjь'чнующiя, две'ре
свjь'та, хр\стiа'нъ всjь'хъ прибjь'жище, вjь'рнw
воспjьва'ющихъ тя`.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте`, сп~се мо'й, къ тебjь` о_у='тренюю,
цр~ю` ми'ра, просвjьти' мя сiя'нiемъ твои'мъ: и=но'гw бо,
ра'звjь теб_е`, бо'га не зна'ю.

%<М%>оли'твъ ра'ломъ w=бнови'въ зе'млю се'рдца, сiю`
насjь'ялъ _е=си` сло'ва сjь'менемъ, _о='ч~е бг~ому'дре, и=
кла'съ пожа'лъ _е=си` бл~гопло'дiя, восхваля'ющихъ тя`,
всjь'хъ благочести'выхъ ду'шы пита'ющiй.

%<Б%>о'дръ о_у='мъ всегда` принося`, _о='ч~е бг~ому'дре,
стра^сти о_у=спи'лъ _е=си` душетлjь^нныя, къ бж\ственному
о_у='тру тща'ся дости'гнути, къ незаходи'магw свjь'та
свjь'тлости, веселя'щихся въ не'мже _е='сть жили'ще.

%<Jа='%>кw свjьтоза'рный и= свjьтоно'сецъ, и= по'лнъ
дарова'нiй дх~а бж\ственнагw сы'й, _о='ч~е, неsло'бiя чи'стъ
_о=бы'чайjа=вля'я, всjь^мъ пока'зовался _е=си`,
jа='коже а='гг~лъ живы'й съ тjь'ломъ.

%<Бг~оро'диченъ:%>

%<С%>ъ высоты` восто'ка jа='вльшагwся показа'лася _е=си`
две'рь, и= пр\сто'лъ превознесе'нъ цр~е'въ, небомjь'рная и=
высо'кая лjь'ствица, на ню'же взы'де хр\сто'съ, преч\стая,
и= w\тринов_е'ннымъ человjь'кwмъ приwбщи'ся.

%<Пjь'снь s~. I=рмо'съ:%>

%<Ж%>ите'йское мо'ре, воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многомл\стиве.

%<В%>о'дъ сы'й и=спо'лненъ та'йныхъ, jа='кw рjька`
ми'ра, _е=ди'не гд\си, къ рjьцjь` прише'лъ _е=си`, w\т
ма'лыя ка'пли прося` крести'тися, _е=ди'не безгрjь'шне.

%<Д%>иви'тся свы'ше а='гг~льскiй ли'къ, смотря'я
w=бнаже'на, _о='блаки покрыва'ющаго не'бо, и= взыва'етъ:
что` сiе` твое` мно'гое къ человjь'кwмъ снизше'ствiе;

%<П%>о'лный и=стощи'ся, неви'димый се` вопло'щся
jа=ви'ся: i=_орда'не, рjько`, возвесели'ся, струи^ твоя^
и=спо'лни, jа='кw да w=мы'еши всjь'хъ возрожде'нiе.

%<И='нъ. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<В%>ъ ве'сь мi'ръ кропите` во'ду жи'зни спаси'тельную,
_о='блацы w=душевле'ннiи jа='вльшеся, а=п\столи, и=
вjь'рныхъ сердца` w=роси'сте.

%<Г%>лагw'лъ бж\ственныхъ си'ла ва'ша ри'торwвъ побjьди`
мно'гую лю'тость, и= нему^дрыя о_у=мудри`, w=б\ъюродjь'вшыя
ра'зумомъ пре'лести, всему'дрiи.

%<Б%>ж\ственный пу'дъ и= трофi'мъ, фiлимw'нъ сла'вный,
и= а=рiста'рхъ, _о=нисi'форъ же и= тv"хi'къ
всеизря'днjьйшiй, jа='кw о_у=ченицы` сло'ва да
возвели'чатся.

%<Бг~оро'диченъ:%>

%<П%>ою' тя, _е=ди'на всепjь'тая, сла'влю тя` при'снw,
бг~осла'вная, и= блажу' тя, ю='же ро'ди бл~жа'тъ
родw'въ, дв~о бг~облаже'нная.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<В%>ъ ра'бiй зра'къ w=дjь'явся, гряде'тъ къ рабу`
хр\сто'съ, прося` креще'нiя, порабощ_е'нныя страстьми`
свобо'дны показу'я бл~года'тiю.

%<Л%>ука'вствiя покори'лъ _е=си` ду'хи, дх~а ст~а'гw
jа=ви'вся сосу'дъ, си'лу тебjь` вдохну'вшагw, бг~оно'се
всеблаже'нне fеоктi'сте.

%<С%>лове'сною па'лицею твое'ю, преподо'бне, на па'жити
по'стничества, _о='ч~е, воспита'лъ _е=си` слове'сную твою`
па'ству, и= ко w=гра'дjь нб\снjьй напра'вилъ _е=си`.

%<Бг~оро'диченъ:%>

%<Н%>б~о простры'й манове'нiемъ, и=но'е на земли` нб~о
тя` показа`, бг~ороди'тельнице непоро'чная, и=з\ъ теб_е`
су'щымъ во тмjь` jа=ви'ся.

%<Конда'къ а=п\столwвъ, гла'съ в~. Подо'бенъ: В%>ы'шнихъ
и=щя`:

%<Х%>р\сто'выхъ о_у=ч~нкw'въ ли'къ се'дмьдесятъ
бж\ственнw, вjь'рнiи, въ пjь'снехъ восхва'лимъ: тjь'ми бо
вси` навыко'хомъ тр\оцу почита'ти нераздjь'льную, и=
пребыва'ютъ свjьти'льницы бж\ственныя вjь'ры.

%<I='косъ:%>

%<С%>е'дмьдесяти а=п\слwвъ ли'къ согла'снw, вjь'рнiи,
сщ~е'нными пjьснопjь'ньми да восхва'лимъ: стефа'на, про'хwра
же и= сi'лу, и= нiкано'ра: тi'мwна, и= а=мплi'а, и=
парме'на: а=пе'ллiа же, i=а'кwва, фiлi'ппа, а=рiста'рха, и=
ма'рка, и= матfi'а, и= и=рwдiw'на. Криске'нта и= фле'гонта,
варна'ву, лi'на и= _о=лi'мпа, а=на'нiю, луку` и=
а=сv"гкрi'та, и= про'чыя: пребыва'ютъ бо свjьти'льницы
бж\ственныя вjь'ры.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=ц~ъ на'шихъ.

%<К%>а'кw тя` струи^ под\ъи'мутъ рjь^чныя, сла'дости
су'ща пото'ка, хр\сте`; ка'кw пр\дте'ча простре'тъ ру'ку на
тя`, руко'ю созда'вшаго _е=го`, и= w\т руки` льсти'вагw
и=зба'вльшаго ны`;

%<С%>труя`, гд\си, сы'й бл~гости, ко струя'мъ
i=_орда^нскимъ ка'кw прихо'диши, нетлjь'нiя вода'ми и=щя`
напои'ти, вкуше'нiемъ лука'вымъ низлож_е'нныя во тлю`
за'вистiю sмi'я;

%<Д%>а ка'плютъ го'ры ра'дованiе, и= хо'лми да
взыгра'ютъ, веселя'щеся, рjь'ки да воспле'щутъ руко'ю:
jа=ви'ся, гряде'тъ хр\сто'съ въ рjьцjь` человjь'ч_еская
погрузи'ти прегрjьш_е'нiя.

%<И='нъ. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw,
но _о='гненное преще'нiе му'жески попра'вше, ра'довахуся,
пою'ще: препjь'тый _о=ц~_е'въ гд\сь и= бг~ъ бл~гослове'нъ
_е=си`.

%<О_у=%>лови'вше сло'вомъ, и=звлеко'сте и=з\ъ глубины`
безбо'жiя jа=зы'ки многоразсjь^янныя, зна'меньми и= чудесы`
о_у=тверди'вше мудрова^нiя си'хъ, му'дрiи а=п\сли,
путевожди` заблу'ждшихъ.

%<В%>ше'дше въ приста'нище тиша'йшее, волну'ющымся въ
мо'ри лю'тыхъ спаси'телiе jа=ви'стеся и= прави'телiе
му'дрiи, воспjьва'юще: _о=ц~_е'въ гд\сь и= бг~ъ
бл~гослове'нъ _е=си`.

%<В%>си` _е=vо'да и= ка'рпа о_у=блажи'мъ, и= тv"хi'ка и=
ки'фу, i=у'ста и= а=рте'му, зи'ну же сла'внаго, jа='кw
хр\сто'вы о_у=ченики`, воспjьва'юще: _о=ц~_е'въ гд\сь и=
бг~ъ бл~гослове'нъ _е=си`.

%<М%>олнiезра'чнiи дх~омъ бы'вше хр\сто'вы а=п\столи
w=держи^мыя но'щiю невjь'дjьнiя и=зба'висте, и= къ свjь'ту
жи'зни наста'висте вопiю'щыя всегда`: бж~е, бл~гослове'нъ
_е=си`.

%<Бг~оро'диченъ:%>

%<W=%>чисти'лище, всенепоро'чная, была` _е=си`
грjьша'щихъ при'снw, ро'ждши преесте'ственнw мi'ра
взе'млющаго грjь'хъ, хр\ста`, _е=му'же зове'мъ: _о=ц~_е'въ
гд\сь и= бг~ъ бл~гослове'нъ _е=си`.

%<И='нъ. I=рмо'съ:%>

%<Б%>г~опроти'вное велjь'нiе беззако'ннующагw мучи'теля,
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

%<П%>усты'ня дне'сь i=_орда'нова да процвjьте'тъ:
гряде'тъ бо всjь'хъ и=збавле'нiе, _о=гне'мъ бж\ства`,
погрузи'ти на'съ водо'ю и= дх~омъ, лю'тjь сокруше'нныхъ
грjьхопаде'ньми.

%<С%>ле'зъ пролiя'ньми погаси'лъ _е=си` страсте'й
разжж_е'нiя, fеоктi'сте блаже'нне, чуде'съ и=сточи'лъ _е=си`
струи^ присноживw'тныя, и='миже w\тмыва'ются ду'шъ же и=
тjьле'съ неду'ги, пресла'вне.

%<Д%>в~довjь кро'тости, _о='ч~е, поревнова'лъ _е=си`,
стяжа'въ непоро'чно i='wвлево безстра'стiе, i=а'кwвлю
простоту`, и= вjь'ру а=враа'мову, петро'ву теплоту`. съ
ни'миже всели'вся, на'съ помина'й.

%<Бг~оро'диченъ:%>

%<Ж%>и'знь v=поста'сную на'мъ ро'ждши, сме'ртiю сме'рть,
дв~о, о_у=праздни'вшую, лю'тыми w=бурева'ньми о_у=мерщвле'на
мя` w=живи` мольба'ми твои'ми, чи'стая, благослове'нная и=
препросла'вленная.

%<Пjь'снь и~. I=рмо'съ:%>

%<И=%>зъ пла'мене преподw'бнымъ ро'су и=сточи'лъ _е=си`,
и= пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<Р%>jь^чныя струи^ ми'лwтiю разсjька'ше _е=лiссе'й,
благода'ть креще'нiя предсjьннопиша`: ю='же хр\сто'съ
содjь'лаетъ, на сiя^ восходя`, _е=ди'нъ бл~годjь'тель.

%<Н%>азна'меноваше и=ногда` пр\оро'къ сла'вный кр~ще'нiя
бл~года'ть, со'лiю во'ды безплw'дныя пе'рвjье содjь'лавъ
многоплw'дны jа='вльшагwся бг~а на'шегw си'лою.

%<Д%>е'брь вся'ка бж~е'ственныхъ дарw'въ и=спо'лнится,
и= хо'лмъ проти'вный смири'тся, и= стро'пwтная въ пра^вая
w=братя'тся воплоще'ннагw бг~а jа=вле'нiемъ.

%<И='нъ. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<W=%>бно'вльше ра'зумы w=ляденjь'вшыя, ра'ломъ сло'ва,
всесла'внiи, и= въ ни'хъ спаси'т_ельная сjь'мена насjь'ясте,
и= благоче'стiя кла'съ стори'чный пожа'сте, спа'сшихся
мно'жество, гд\сни а=п\столи всему'дрiи.

%<П%>охвала'ми i=а'кwва бж\ственными, клеw'пу, варна'ву
же и= стефа'на, наркi'сса всему'драго, ма'рка, а=рiстову'ла,
и= а=пе'ллiа почти'мъ а=п\столы хр\сто'вы, вопiю'ще: гд\са
по'йте дjьла`, и= превозноси'те во вся^ вjь'ки.

%<К%>р\стъ вмjь'стw броня` нося'ще, ко всjь^мъ му'жески
w=полчи'стеся полкw'мъ sмi'я, всему'дрiи а=п\сли и= ты'я
погуби'вше: jа=`же плjьни` человjь'ки, о_у=лови'сте вjь'рою,
и= жизнода'вцу приведо'сте вл\дцjь.

%<Бг~оро'диченъ:%>

%<_W%> чу'до вы'шше чуде'съ! ка'кw ражда'еши, и=
пребыва'еши дjь'вствующи, всеч\стая бг~оневjь'сто; сло'во бо
родила` _е=си` _о=ц~у` собезнача'льное. _Е=му'же вси`
пое'мъ: гд\са по'йте дjьла`, и= превозноси'те во вся^
вjь'ки.

%<И='нъ. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго, и= пла'мень въ ро'су прело'жшаго бг~а, по'йте
дjьла`, jа='кw гд\са, и= превозноси'те во вся^ вjь'ки.

%<П%>росвjьще'нiе и= w=чище'нiе ду'шъ jа=ви'лся _е=си`
на i=_орда'нjь, и=сто'чникъ, сп~се, му'дрости: воды` жи'вы
пи'щный пото'къ подава'я на'мъ, вода'ми погружа'еши на'шя
грjьхи`.

%<В%>ъ неsло'бiи жи'знь препроводи'въ вои'стинну,
бг~ому'дре _о='ч~е, вра'жiю sло'бу соверше'ннjьйшимъ
о_у=мо'мъ низложи'лъ _е=си`, по'йте, вопiя`, дjьла` вся^,
гд\са, и= превозноси'те _е=го` во вjь'ки.

%<Н%>ы'нjь сjьки'ра душа'мъ прети'тъ посjьче'нiе, душе`
моя`, потщи'ся, и= страсте'й т_е'рнiя w\тсjь'кши, плоды`
зрjь'лы гд\су принеси`, бг~оно'снагw моли'твами спаса'ющися.

%<Бг~оро'диченъ:%>

%<W\т%> всjь'хъ тя` родw'въ и=збра` хр\сто'съ въ жили'ще
себjь`, бц\де, w=бновля'я ны`, и=стлjь'вшыя соедине'нiемъ
лу'чшимъ: тjь'мъ тя` пое'мъ во вся^ вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно,
_е=го'же велича'юще, съ небе'сными вw'и тя` о_у=блажа'емъ.

%<Р%>ука'ми созда'вый, хр\сте`, человjь'ка, подъ руку`
пр\дте'чеву подклоня'ешися, jа='кw человjь'къ, смиря'яся,
jа='кw да возвы'сиши мя`, дре'вле смири'вшася и= поги'бша.
Сла'ва сла'вному и= стра'шному строе'нiю твоему`.

%<Д%>у'шъ w=чище'нiе гото'вится, просвjьще'нiе,
рjьше'нiе лю'тыхъ прiи'де: i=_орда'не, рjько`, возвесели'ся,
возлику'й, вся` тва'рь: земля' же и= мо'ре, восплещи`,
сла'вящи хр\ста` пребл~га'го.

%<Jа='%>кw сы'й всjь'хъ до'брыхъ и=сполне'нiе, гряде'ши,
вопiя` и=спо'лненному ст~ы'ни рабу` твоему`, о_у=ди'вльшуся
твоему` снизхожде'нiю: прибли'жися, крести' мя, хощу' бо
и=спо'лнити _е=стество` земны'хъ w=сщ~е'нiя и= w=чище'нiя.

%<И='нъ. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всеблаже'нная бц\де, чи'стая
приснодв~о.

%<И=%>сцjьли` на^ша, хр\сте`, сокруш_е'нiя серд_е'чная,
моли'твами возлюби'вшихъ тя`, и= проповjь'давшихъ во всjь'хъ
jа=зы'цjьхъ бг~а ку'пнw и= гд\са, содjь'теля всjь'хъ, и=
i='дwльское все` w=мраче'нiе w\тгна'вшихъ свjь'томъ
проповjь'данiя.

%<Jа='%>коже мо'лнiя мi'ръ w=свjьти'ша, лука` вку'пjь и=
_е='рмъ, ма'ркъ и= а=на'нiа, и= съ матfi'емъ свяще'нный
_о=лv'мпъ, и= вjь'рныхъ и=сполне'нiе jа='вjь просвjьти'ша,
jа=`же вjь'рою дне'сь почти'мъ сщ~е'нными и= честны'ми
пjьснопjь'ньми.

%<С%>та'немъ бл~гоговjь'йнw въ дому` бг~а на'шегw, и=
о_у=блажи'мъ сщ~еннопроповjь'дники и= о_у=чи'тели, и=
а=гг~лому^дрыя, и= богати'тели, спаси'тели же и= защи'тники,
и= предста'тели всjь'хъ су'щыя, чту'щихъ и='хъ па^мяти.

%<W=%>зари'шася свjь'томъ невеще'ственнымъ дх~а а=кv'ла,
а=ха'iкъ, лукi'й сла'вный и= фуртуна'тъ, съ шестiю'десять и=
шестiю` хр\сто'выми о_у=гw'дники и= сщ~е'нными о_у=ченики`:
и= сердца` всjь'хъ w=заря'ютъ свjьтоно'сною и='хъ па'мятiю
дне'сь.

%<Бг~оро'диченъ:%>

%<С%>iя'нiе блиста'нiя рж\ства` твоегw` просiя`, и=
о_у=ясни` всю` подсо'лнечную, и= предста'теля тмы` погуби`,
бг~ороди'тельнице всеч\стая, а='гг~лwвъ хвало`, и=
человjь'кwвъ всjь'хъ спасе'нiе, непреста'нными гла'сы
восхваля'ющихъ тя`.

%<И='нъ. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная: тjь'мъ всепjь'тую
бц\ду велича'емъ.

%<Б%>ж~iе зда'нiе бы'лъ _е=си`, fеоктi'сте, чи'стое, не
w=скверни'въ дш~и` твоея` добро'ты, преподо'бне, грjьхw'въ
ка'ломъ, по тебе` самаго` всего` о_у=краси'лъ _е=си`
до'брыми пода^нiи: сегw` ра'ди тя` почита'емъ.

%<Д%>обродjь'тельми о_у=кра'шенъ, любо'вiю
просвjьща'емь, до'брыхъ ви'ды w=блиста'емь, къ твои^мъ
преста'вился _е=си` _о=ц~_е'мъ, _о='ч~е му'дре, въ ста'рости
масти'тjьй, jа='коже пшени'ца зрjьла` въ сокро'вищахъ
бж\ственныхъ блюдо'мь.

%<П%>а'ства твоя` дне'сь лику'етъ, пра'зднующи
свjьтоно'сную па'мять твоегw` о_у=спе'нiя, ю='же бл~гословя`
съ нб~се` и= попреставле'нiи не преста'й,
требл~же'нне, бг~у предстоя` со а='гг~лы, всебл~же'нне.

%<Бг~оро'диченъ:%>

%<Ж%>и'знь ро'ждшая земны^мъ на и=збавле'нiе,
о_у=ме'ршую, дв~о, прегрjьше'ньми w=живи`, чи'стая, ду'шу
мою`, jа='кw сострада'тельна, jа='кw _е=ди'на
предста'тельница прибjьга'ющихъ въ тво'й кро'въ,
всенепоро'чная.

%<Свjьти'ленъ а=п\столwвъ. Подо'бенъ: Ж%>_ены`
о_у=слы'шите:

%<А=%>п\сли всехва'льнiи хр\ста` всеще'драгw, и=
о_у=чн~цы`, и= бг~ови'дцы, не премолчи'те, моля'ще w= на'съ,
любо'вiю ва'шу па'мять соверша'ющихъ, да прегрjьше'нiй
w=ставле'нiе и= бж~е'ственную w=бря'щемъ бл~года'ть въ де'нь
суда`.

%<Сла'ва, и= ны'нjь, предпра'зднства. Подо'бенъ:
П%>осjьти'лъ ны`:

%<Г%>ото'вися, завулw'не, нефfали'ме, о_у=краси'ся,
под\ъими`, i=_орда'не, зижди'теля всjь'хъ и= бг~а, пло'тiю
къ тебjь` гряду'ща, на'шя грjьхи` и=змы'ти хотя'щаго.

%<На хвали'техъ стiхи^ры, на д~, гла'съ s~. Подо'бенъ:
А='%>гг~льскiя:

%<_Е=%>гw'же гла'съ вопiю'щагw пред\ъявля'ше, прiи'де
хр\сто'съ на струи^ i=_орда^нскiя, и= пр\дте'чи рече`:
гряди`, w=мы'й мя` вода'ми, крести' мя ны'нjь снизше'дшаго:
а=да'ма бо w=мы'ти прiидо'хъ w\т пе'рвагw паде'нiя.
Бл~гослове'нъ, jа=вле'йся бж~е на'шъ, сла'ва тебjь`.

%<В%>ысоты` нб\сныя ника'коже и=зслjь'дихъ, sвjь'здъ
число`, ниже` зе'млю и=змjь'рихъ, и= ка'кw верху` твоему`,
вл\дцjь пр\дте'ча рече`, косну'ся руко'ю; ка'кw же крещу`
нося'щаго го'рстiю тва'рь; тjь'мже зову` ти`: бл~гослове'нъ,
jа=вле'йся бж~е на'шъ, сла'ва тебjь`.

%<С%>опр\сто'ленъ _о=ц~у` и= дх~у сы'й, а='гг~льскими
вw'инствы дорv"ношу'ся: но въ ма'лjьмъ верте'пjь
стра'нствуя, роди'хся въ виfлее'мjь за бл~гоутро'бiе.
Тjь'мже и= ны'нjь десни'цу твою` мнjь` взаи'мствуй, да
w\тмы'ю во мнjь` мi'ра прегрjьш_е'нiя.

%<П%>отопи'лъ _е=си` и=ногда` грjь'хъ при нw'и, сло'вомъ
разве'рзый хля'би нб\сныя: и= ка'кw тя` i=_орда'нъ ви'дjьвъ
стерпи'тъ; о_у=же' бо струю` w\тврати'тъ. Позна' тя тва'рь
вся`, и= а='зъ зову` тебjь`: бл~гослове'нъ, jа=вле'йся бж~е
на'шъ, сла'ва тебjь`.

%<Сла'ва, гла'съ и= подо'бенъ то'йже:%>

%<Д%>а и=спо'лнится _о='ч~ее бл~говоле'нiе, прiидо'хъ на
зе'млю, w=дjь'явся въ нищету`: нб~о мнjь` престо'лъ, земля'
же подно'жiе: тебjь' же вы'ю преклоня'ю, на сiе' бо
прiидо'хъ, мене` крести`, во мнjь` человjь'кwвъ w=чища'юща
прегрjьш_е'нiя.

%<И= ны'нjь, гла'съ и= подо'бенъ то'йже:%>

%<Т%>ы` i=и~ля столпо'мъ и= _о='блакомъ пе'рвjье
свjьтоводя`, и= w=роша'я въ пусты'ни: ты` влады'чествуяй
всjь'ми, _е=стество'мъ несказа'нный въ ра'бiй зра'къ ка'кw
w=дjь'ялся _е=си`; не прикосну'ся тебjь` _о=гню` сjь'но:
са'мъ мя` крести`, а='зъ бо тре'бую w\т теб_е` w=чище'нiе
прiя'ти.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Jа=%>ви'ся * _о=ч~еское w=заре'нiе сла'вы * на
i=_орда'нскихъ струя'хъ, * креще'нiемъ w=чища'я * скве'рну
ду'шъ на'шихъ.

%<Стi'хъ: С%>егw` ра'ди помяну'хъ тя` w\т земли`
i=_орда'нски и= _е=рмwнiи'мски.

%<П%>рiими` раболjь'пнw, * пр\оро'че i=wа'нне, *
и=зба'вителя мi'ра, * и= крести` зижди'теля, * земны'хъ на
возрожде'нiе.

%<Стi'хъ: В%>и'дjьша тя` во'ды, бж~е, ви'дjьша тя`
во'ды, и= о_у=боя'шася.

%<П%>рiи'де просвjьще'нiе, * и=збавле'нiе jа=ви'ся: * на
i=_орда'нъ прiиди'те, * сни'демся w=чи'ститися, * и= пjь'ти
предпра'зднств_енная.

%<Сла'ва, и= ны'нjь, гла'съ и= подо'бенъ то'йже:%>

%<Д%>не'сь хр\сто'съ * спаси'тельное человjь'кwмъ *
рjьше'нiе да'руетъ, * ду'шъ w=чища'я скве'рну * _о=гне'мъ
креще'нiя.

%<На лiтургi'и, бл~ж_е'нна w\т канw'на предпра'зднства
пjь'снь г~-я, и= а=п\слwвъ пjь'снь s~. Прокi'менъ, гла'съ
и~: В%>о всю` зе'млю и=зы'де вjьща'нiе и='хъ, и= въ концы`
вселе'нныя глаго'лы и='хъ. %<Стi'хъ: Н%>б~са`
повjь'даютъ сла'ву бж~iю, творе'нiе же руку` _е=гw`
возвjьща'етъ тве'рдь. %<А=п\слъ къ ри'млянwмъ, зача'ло ч~s.
А=ллилу'iа, гла'съ а~: И=%>сповjь'дятъ нб~са` чудеса` твоя^,
гд\си. %<_Е=v\глiе w\т луки`, зача'ло н~. Прича'стенъ: В%>о
всю` зе'млю:

