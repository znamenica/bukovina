---
вечерня:
   отпустительно:
      тропарь:
         глас: 4
         текст: Веры и благочестия наставниче, / Церкве светильниче, / монашествующих
            образе, / святителю Питириме премудре, / стадо твое / благочестно упасл еси /
            и ко Христу привел еси, / темже в Вышних / венцем славы украшен, / с нами
            на земли / духом пребываеши, сияя чудесы. / Моли Христа Бога // спастися душам
            нашим.
      молитва: 'Благословен и препрославлен Господь Бог, призвавый тя, святителю отче
         наш Питириме, от перваго часа делателя в виноград Свой, явивый в тебе послушание
         воли Его неуклонное, ревность Предтечеву и любовь Павлову, таже и на свещник
         Церкве Тамбовския тя поставивый и архиереа велика тя показавый. Благодатию святительства
         укрепляем и огнем любве Христовы распаляем, не дал еси, пастырю наш добрый,
         сна очима твоима, наше веждома дремания, на всяк день труждаяся, моляся и благовествуя,
         неверныя просвещая, заблудшия вразумляя, падшия восставляя, немощныя укрепляя,
         плачущия утешая, всем быв вся, яко же святый Павел, да всяко некия спасеши.
         Егда же время делания твоего в вертограде волю Владыки Христа исполнися и отшел
         еси от земные в селения горняя придти мзду трудов твоих, дадеся ти, угодниче
         Божий, Престолу Царя славы с лики святые предстояти и оттуду паству твою назирати,
         за ны грешныя молитися, немощи немощных носити, недуги целити, скорби утоляти.
         Сего ради от дне блаженнаго успения твоего вернии не престаша притекати к тебе
         в скорбех и болезнех, и онии прикосновеннем ризы твоя, онии от воды из кладезя
         твоего избавление улучаху. Темже и ныне, к цельбоносному гробу твоему сошедшеся,
         славим Бога, дивнаго во святых Своих, и тебе, отче священнейший, величаем и
         молим: не отступай от нас любовию твоею, сохраняй молитвами твоими Церковь Православную
         незыблему от неверия и раскола, страну же Российскую от бед и напастей защити,
         мир и безмятежие той даруя, от всяких врагов огради, пастырем Церкве Святыя
         благопоспеши, дела рук их исправи и ревностию о спасении врученнаго им словеснаго
         стада сердца их распали, вся же ны в послушании спасительному благовестию Христову
         соблюди и дело спасения, яко едино на потребу вменяти помози, да купно с тобою
         едиными усты и единым сердцем вся на всяк день и час поем и славим Спаса Христа
         со Отцем и Святым Духом во веки веков. Аминь.'
утреня:
   канон:
      кондак:
         глас: 8
         текст: Монахов наставника изрядна / и святителя всем людем милостива, / чудотворца
            предивна / и молитвенника о нас неусыпна, / сошедшеся, воспоим Питирима, // Тамбовския
            земли похвалу.
