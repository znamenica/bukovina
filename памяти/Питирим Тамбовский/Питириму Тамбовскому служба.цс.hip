<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~и де'нь.%>

%<Слу'жба и='же во ст~ы'хъ _о=тцу` на'шему пiтv"рi'му,
_е=п\скпу тамбо'вскому, чудотво'рцу.%>

%<На ма'лjьй вече'рни. На Г%>д\си воззва'хъ,
%<стiхи^ры на д~, гла'съ в~.%>

%<Подо'бенъ: Д%>о'ме _е=vфра'fовъ:

%<П%>рiиди'те, вjь'рнiи, просла'вимъ всjь'хъ бла^гъ
пода'теля бг~а, дарова'вшаго на'мъ но'ваго чудотво'рца,
ст~и'теля пiтv"рi'ма, моля'щагося непреста'ннw w= всjь'хъ
на'съ.

%<Два'жды.%>

%<Р%>а'дуйся, тамбо'вская страно`, и=з\ъ теб_е' бо
возсiя` но'вый свjьти'льникъ бл~года'ти, разгоня'яй тьму`
и=скуше'нiй и= бjь'дъ w\т вопiю'щихъ вjь'рнw: ст~и'телю
_о='тче пiтv"рi'ме, моли` бг~а w= всjь'хъ на'съ.

%<В%>_е'лiя вjь'ры зна'м_енiя: w\т воды` и=сто'чника
чудеса` соверша'ются, и= ри'за ст~и'теля
чудодjь'йствуетъ, и= гро'бъ _е=гw` къ жи'зни приво'дитъ
вся^ съ вjь'рою покланя'ющыяся _е=му`.

%<Сла'ва, гла'съ то'йже, самогла'сенъ:%>

%<В%>осхва'лимъ дне'сь, бра'тiе, ст~и'теля пiтv"рi'ма,
въ пjь'снехъ дх~о'вныхъ воскли'кнемъ _е=му`: ра'дуйся,
па'стырю на'шъ до'брый, лю'ди бж~iя на торжество` твое`
собра'вый: ра'дуйся, а='гг~лы и= чл~вjь'ки въ
славосло'вiи совокупи'вый: ра'дуйся, а=рхiере'_евъ
о_у=краше'нiе и= сщ~е'нникwвъ добро'то: ра'дуйся,
боля'щихъ и=сцjьле'нiе и= скорбя'щихъ о_у=тjьше'нiе:
ра'дуйся, те'плый мл~твенниче w= всjь'хъ на'съ.

%<И= ны'нjь, бг~оро'диченъ.%>

%<На стiхо'внjь стiхи^ры, гла'съ д~:%>

%<Р%>а'дуйся, бл~же'нне _о='тче пiтv"рi'ме: посто'мъ
и= бдjь'нiемъ ду'шу и= тjь'ло w\т страсте'й w=чи'стивъ и=
лjь'потами добродjь'телей себе` о_у=краси'въ, _о=би'тель
дх~а ст~а'гw бы'лъ _е=си`, и= ны'нjь во _о=би'телехъ
нб\сныхъ водворя'ешися, моля'ся w= чту'щихъ тя`.

%<Стi'хъ: С%>щ~е'нницы твои` w=блеку'тся въ пра'вду,
и= прп\дбнiи твои` возра'дуются.

%<С%>т~и'телю _о='тче пiтv"рi'ме, ны'нjь со а='гг~лы
на нб~си` ликовству'я и= съ ли^ки ст~ы'хъ предстоя`
пр\сто'лу цр~я` сла'вы, моли'ся w= сп~се'нiи ду'шъ
на'шихъ.

%<Стi'хъ: Б%>л~же'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<П%>ри'зри съ нб~се`, _о='тче на'шъ пiтv"рi'ме, на
ны` з_емны'я, не'мощiю w=блож_е'нныя, почита'ющыя ны'нjь
ст~у'ю па'мять твою`, и= о_у=моли` _о=ц~а` нб\снаго, да
w=брати'тъ на'съ w\т беззако'нiй на'шихъ и= приведе'тъ на
мjь'сто бл~же'нства съ тобо'ю.

%<Сла'ва, гла'съ то'йже:%>

%<П%>рiиди'те, бл~говjь'рнiи лю'дiе, пра'здникъ
свjь'тлый соста'вимъ: бж~iй бо ст~и'тель пiтv"рi'мъ
предстои'тъ дне'сь пр\сто'лу бл~года'ти, врачу'етъ
неду'ги на'шя и= мо'лится w= душа'хъ на'шихъ.

%<И= ны'нjь, бг~оро'диченъ.%>

%<Тропа'рь, гла'съ д~:%>

%<В%>jь'ры и= бл~гоче'стiя наста'вниче, цр~кве
свjьти'льниче, мона'шествующихъ _о='бразе, ст~и'телю
пiтv"рi'ме прему'дре, ста'до твое` бл~гоче'стнw
о_у=па'слъ _е=си` и= ко хр\сту` приве'лъ _е=си`: тjь'мже
въ вы'шнихъ вjьнце'мъ сла'вы о_у=краше'нъ, съ на'ми на
земли` ду'хомъ пребыва'еши, сiя'я чудесы`. моли` хр\ста`
бг~а сп~сти'ся душа'мъ на'шымъ.

%<Сла'ва, и= ны'нjь, бг~оро'диченъ: W\т%> вjь'ка
о_у=тае'нное:

%<На вели'цjьй вече'рни. Б%>л~же'нъ му'жъ, %<пе'рвый
а=нтiфw'нъ.%>

%<На Г%>д\си воззва'хъ, %<стiхи^ры на и~. Гла'съ а~:%>

%<Подо'бенъ: П%>рехва'льнiи мч~нцы:

%<Н%>аста` де'нь свjь'тлагw торжества`: лику'ютъ
а='гг~ли на нб~си`, ра'дуются чл~вjь'цы на земли`,
весели'тся ве'сь собо'ръ цр~ко'вный, сла'витъ бг~а
ди'внаго во ст~ы'хъ свои'хъ, jа='вльшаго ст~и'теля
пiтv"рi'ма, но'ваго чудотво'рца, предста'теля земли`
рwссi'йскiя.

%<Два'жды.%>

%<Р%>а'дуйся, земле` рwссi'йская, весели'ся, гра'де
тамбо'ве, красу'йся, бл~гочести'выхъ собра'нiе: дне'сь бо
вл\дка и= гд\сь всjь'хъ, нб\сный а=рхiере'й сп~съ на'шъ,
вjьнча'етъ вjьнце'мъ вjь'чныя сла'вы вjь'рнаго раба`
своего`, ст~и'теля пiтv"рi'ма, па'стыря до'браго, те'плjь
моля'щагося w= ста'дjь свое'мъ.

%<П%>рiиди'те, бл~гочести'вiи лю'дiе, о_у='зрите
дне'сь чуде'съ мно'жество: _е=ди'нjьмъ прикоснове'нiемъ
ко гро'бу ст~и'теля бж~iя неду'жнiи здра'ви быва'ютъ,
де'мони прогоня'ются, скорбя'щiи w\тра'ду прiе'млютъ, и=
ра'дости и=сполня'ется вjь'рныхъ собра'нiе, соше'дшихся
въ па'мять _е=гw`.

%<И='ны стiхи^ры, гла'съ д~. Подо'бенъ: Jа='%>кw
до'бля:

%<Д%>не'сь тамбо'въ гра'дъ w= бз~jь досто'йнw
весели'тся, и=мjь'я въ себjь` цjьльбоно'сный гро'бъ
ст~и'теля, и= съ ни'мъ вся` рwссi'йская страна` ду'хомъ
ра'дуется: тjь'мже и= мы` вjь'рнiи, соше'дшеся, _псалмы^
и= пjь'сньми да восхва'лимъ пiтv"рi'ма преди'внаго,
мл\сти и= ч\стоты` сокро'вище, свjьти'льника цр~кве
пресвjь'тлаго, и=сто'чника чуде'съ неисчерпа'емаго и= къ
бг~у мл~твенника непосты'днаго w= вjь'рою и= любо'вiю
чту'щихъ ст~у'ю па'мять _е=гw`.

%<Два'жды.%>

%<З%>а'пwвjьди _е=v\гльскiя, не скрыва'ти себjь`
сокро'вища на земли`, блюсти'тель вjь'рный показа'лся
_е=си`, ст~и'телю, стяжа^нiя твоя^ му'дрjь расточа'я,
хра'мы бж~iя и= и='нwческiя w=би'тели о_у=строя'я,
а='лчущыя пита'я и= нагi^я w=дjьва'я: тjь'мже и= прiя'тъ
тя` въ вjь'чныя кро'вы на'съ ра'ди w=бнища'вый, _е=го'же
моли` грjьхw'въ w=ставле'нiе дарова'ти вjь'рою и=
любо'вiю чту'щымъ ст~у'ю па'мять твою`.

%<В%>ъ болjь'зни сме'ртнjьй во'племъ крjь'пкимъ
возопи'лъ _е=си` ко гд\су, и= о_у=слы'шанъ бы'лъ _е=си`
w\т бл~гоговjь'инства твоегw`: са'мъ бо хр\сто'съ
jа=ви'ся тебjь` на _о='блацjь. бл~гослове'нiемъ
служи'теля себjь` вjь'рна тя` зна'менуя и= и=сцjьле'нiе
ти` да'руя. тому` помоли'ся, бг~ови'дче ст~и'телю, и=
на'мъ срjь'сти того` на _о='блацjьхъ со всjь'ми ст~ы'ми,
_е=гда` прiи'детъ во сла'вjь суди'ти мi'ру всему`.

%<Сла'ва, гла'съ _е~:%>

%<Jа='%>коже во дни^ ст~ы'хъ а=п\слъ главотя^жи и=
о_у=бру'сцы па'vлwвы чудодjь'йствоваху, та'кw и= дне'сь
ри'за а=рхiере'а бж~iя пiтv"рi'ма, ду'хомъ а=п\сльскимъ
w=сiя'ннагw, положе'на су'щи на неду^жныя, подае'тъ
хрwмы'мъ хожде'нiе, слjьпы^мъ прозрjь'нiе,
разсла'бл_еннымъ си'лу и= крjь'пость, пла'чущымъ
о_у=тjьше'нiе, w\тча^яннымъ наде'жду, всjь^мъ же
вjь^рнымъ ве'лiю мл\сть.

%<И= ны'нjь, бг~оро'диченъ: В%>ъ чермнjь'мъ мо'ри:

%<Вхо'дъ. Прокi'менъ дне`, и= чт_е'нiя ст~и'т_ельская
три`.%>

%<При'тчей чте'нiе.%>

%<П%>а'мять пра'веднагw съ похвала'ми, и=
бл~гослове'нiе гд\сне на главjь` _е=гw`. Бл~же'нъ
чл~вjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. Лу'чше бо сiю` купова'ти,
не'жели зла'та и= сребра` сокрw'вища. Честнjь'йшая же
_е='сть ка'менiй многоцjь'нныхъ: все' же ч\стно'е
недосто'йно _е=я` _е='сть. Долгота' бо дне'й, и= лjь'та
живота` въ десни'цjь _е=я`, въ шу'йцjь же _е=я`
бога'тство и= сла'ва: w\т о_у='стъ _е=я` и=схо'дитъ
пра'вда, зако'нъ же и= ми'лость на я=зы'цjь но'ситъ.
послу'шайте о_у=`бо мене`, _w ча^да, честна^я бо реку`:
и= бл~же'нъ человjь'къ, и='же пути` моя^ сохрани'тъ:
и=схо'ди бомои`, и=схо'ди живота`, и=
о_у=готовля'ется хотjь'нiе w\т гд\са. Сегw` ра'ди молю`
ва'съ, и= предлага'ю мо'й гла'съ сыновw'мъ
чл~вjь'ч_ескимъ: jа='кw а='зъ, прему'дрость, о_у=стро'ихъ
совjь'тъ, и= ра'зумъ и= смы'слъ а='зъ призва'хъ. jа='кw
а='зъ прему'дрость, о_у=стро'ихъ совjь'тъ, и= ра'зумъ и=
смы'слъ а='зъ призва'хъ. Мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` лю'бящыя люблю`, и='щущiи же мене` w=бря'щутъ
бл~года'ть. Разумjь'йте о_у=`бо неsло'бивiи кова'рство,
ненака'заннiи же прилага'йте сердца`. Послу'шайте мене`
и= па'ки, честна^я бо реку`, и= w\тве'рзу w\т о_у=сте'нъ
пра^вая: jа='кw и='стинjь поучи'тся горта'нь мо'й,
ме'рзки же предо мно'ю о_у=стны` лжи^выя. Съ пра'вдою
вси` глаго'лы о_у='стъ мои'хъ: ничто'же въ ни'хъ
стро'потно, ниже` развраще'нно. Вся^ пра'ва су'ть
разумjьва'ющымъ, и= прw'ста w=брjьта'ющымъ ра'зумъ.
Научу' бо ва'съ и='стинjь, да бу'детъ w= гд\сjь наде'жда
ва'ша, и= и=спо'лнитеся дх~а.

%<При'тчей чте'нiе.%>

%<О_у=%>ста` пра'веднагw ка'плютъ прему'дрость,
я=зы'къ же непра'веднагw поги'бнетъ. О_у=стнjь` муже'й
прв\дныхъ ка'плютъ блг\дти, о_у=ста' же нечести'выхъ
развраща'ются. Мjь'рила льсти^вая ме'рзость пред\ъ
гд\семъ: вjь'съ же пра'ведный прiя'тенъ _е=му` и=дjь'же
а='ще вни'детъ досажде'нiе, та'мw и= безче'стiе: о_у=ста'
же смире'нныхъ поуча'ются прему'дрости. Соверше'нiе
пра'выхъ наста'витъ и=`хъ, и= поползнове'нiе
w\трица'ющихся о_у=пасе'тъ и=`хъ. Не по'льзуютъ и=мjь^нiя
въ де'нь jа='рости: пра'вда же и=зба'витъ w\т сме'рти.
О_у='меръ пра'ведный, w=ста'ви раска'янiе: нару'чна же
быва'етъ и= посмjья'тельна нечести'выхъ па'губа. пра'вда
непоро'чнагw и=справля'етъ пути`, въ нече'стiе же
па'даетъ непра'вда. Пра'вда муже'й пра'выхъ
и=зба'витъ и=`хъ: безсовjь'тiемъ же плjьня'ются
беззако'ннiи. Сконча'вшуся му'жу пра'ведну, не поги'бнетъ
наде'жда: похвала' же нечести'выхъ поги'бнетъ.
пра'ведникъ w\т ло'ва о_у=бjь'гнетъ, вмjь'сто же _е=гw`
предае'тся нечести'вый. Во о_у=стjь'хъ нечести'выхъ
сjь'ть гра'жданwмъ, чу'вство же пра'ведныхъ
бл~гопоспjь'шное. Во бл~ги'хъ прв\дныхъ и=спра'вится
гра'дъ, и= въ поги'бели нечести'выхъ ра'дованiе. Во
бл~гослове'нiи пра'выхъ возвы'сится гра'дъ, о_у=сты' же
нечести'выхъ раскопа'ется. Руга'ется гра'жданwмъ
лише'нный ра'зума, му'жъ же му'дрый безмо'лвiе во'дитъ.

%<Прему'дрости соломw'новы чте'нiе.%>

%<П%>ра'ведникъ а='ще пости'гнетъ сконча'тися, въ
поко'и бу'детъ. Ста'рость бо ч\стна` не многолjь'тна,
ниже` въ числjь` лjь'тъ и=счита'ется. Сjьди'на же _е='сть
му'дрость чл~вjь'кwмъ, и= во'зрастъ ста'рости житiе`
нескве'рное. бл~гоуго'денъ бг~у бы'въ, возлю'бленъ
бы'сть, и= живы'й посредjь` грjь^шникъ преста'вленъ
бы'сть: восхище'нъ бы'сть, да не sло'ба и=змjьни'тъ
ра'зума _е=гw`, и=ли` ле'сть прельсти'тъ ду'шу _е=гw`.
Раче'нiе бо sло'бы помрача'етъ дw'брая, и= паре'нiе
по'хоти премjьня'етъ о_у='мъ неsло'бивъ. Сконча'вся
вма'лjь, и=спо'лни лjь^та дw'лга: о_у=го'дна бо бjь`
гд\севи душа` _е=гw`: сегw` ра'ди потща'ся w\т среды`
лука'вствiя. лю'дiе ви'дjьвше, и= не разумjь'вше, ниже`
поло'жше въ помышле'нiи таково'е: jа='кw бл~года'ть и=
мл\сть въ прп\дбныхъ _е=гw`, и= посjьще'нiе во
и=збра'нныхъ _е=гw`.

%<На лiтi'и стiхи^ры, гла'съ г~:%>

%<Д%>не'сь ликовству'етъ вjь'рныхъ мно'жество:
ст~и'телей и= сщ~е'нникwвъ сосло'вiе, мона'шествующихъ и=
мiрски'хъ собра'нiе, ста'рцы и= младе'нцы, ю='ныя и=
вдови^цы, кни'жницы и=простi'и _е=ди'нjьми
о_у=сты` и= се'рдцемъ сла'вятъ гд\са, jа=вле'нiемъ
но'вагw мл~твенника и= чудотво'рца, подаю'щагw мi'ру
ве'лiю мл\сть.

%<В%>jь'рою и= любо'вiю соше'дшеся дне'сь къ
цjьльбоно'сному гро'бу, восхва'лимъ, бра'тiе, вино'вника
пра'здника на'шегw: ра'дуйся, ст~и'телю пiтv"рi'ме,
тве'рдый сто'лпе цр~ко'вный: ра'дуйся, храни'телю земли`
рwссi'йскiя: ра'дуйся, гра'да тамбо'ва свjь'тлое
о_у=краше'нiе: ра'дуйся, _о='тче кро'ткiй и= мл\стивый:
ра'дуйся, вдw'въ и= сиро'тъ пита'телю: ра'дуйся,
_о=би'димыхъ ско'рый предста'телю: ра'дуйся, боля'щихъ
безме'здный цjьли'телю: ра'дуйся, те'плый мл~твенниче w=
всjь'хъ на'съ.

%<Сла'ва, гла'съ д~:%>

%<П%>ресла^вная дне'сь содjьва'ются во гра'дjь
тамбо'вjь: слjьпi'и прозира'ютъ, и= хро'мiи хо'дятъ,
нjьмi'и гл~го'лютъ, и= глусi'и слы'шатъ, разсла'бленнiи
возстаю'тъ, и= ни'щiи бл~говjьству'ютъ,
предста'тельствомъ ст~и'теля и= чудотво'рца пiтv"рi'ма,
зову'ще и= гл~го'люще: сла'ва бг~у сп~си'телю на'шему.

%<И= ны'нjь, бг~оро'диченъ: П%>ри'зри на мол_е'нiя:

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`:

%<_О='%>тче прп\дбне пiтv"рi'ме, со а='гг~лы и= ли'ки
ст~ы'хъ воспjьва'яй ны'нjь ст~у'ю тр\оцу и= w\т на'съ
любо'вiю твое'ю не w\тступи'вый, помина'й ста'до твое`,
_е='же собра'лъ _е=си`, му'дре, сохраня'й _е=` w\т
волкw'въ душепа'губныхъ, и= путеводи` невреди'мw во
w=гра'ду цр\ства нб\снагw.

%<Стi'хъ: Ч\с%>тна` пред\ъ гд\семъ сме'рть прп\дбныхъ
_е=гw`.

%<Д%>о'мъ дх~а ст~а'гw бы'лъ _е=си` въ житiи` твое'мъ,
_о='тче на'шъ пiтv"рi'ме, вjь'рою и= любо'вiю себе`
пред\ъwчи'стивъ,ны'нjь же пр\сто'лу нб\снагw
домовлады'ки хр\ста` предстоя`, помоли'ся _е=му`
о_у=се'рднw, да w=чи'ститъ на'съ w\т страсте'й
душевре'дныхъ, и= всели'тся въ сердца'хъ на'шихъ со
_о=ц~е'мъ и= дх~омъ, и= введе'тъ на'съ въ цр\ство
нб\сное.

%<Стi'хъ: С%>щ~е'нницы твои` w=блеку'тся въ пра'вду,
и= прп\дбнiи твои` возра'дуются.

%<Г%>ра'да вя'зьмы ч\стно'е прозябе'нiе, десни'цею
бж~iею во гра'дъ тамбо'въ пренесе'нное, бл~года'тiю дх~а
ст~а'гw напое'нное и= плwды` добродjь'телей
о_у=краше'нное, _о='тче на'шъ пiтv"рi'ме, моли` за ны`
хр\ста` бг~а, да не посjьче'тъ ны` jа='кw безпло'дную
смоко'вницу, но да всели'тъ ны`, и=дjь'же свjь'тъ лица`
_е=гw`.

%<Сла'ва, гла'съ s~:%>

%<В%>озьми'те врата` нб\сная, кн~зи ва'шя, и=
а='гг~ли, верхи` под\ъими'те, са'мъ бо цр~ь нб~се` и=
земли` гряде'тъ, и= вво'дитъ въ го'рнюю сла'ву вjь'рнаго
раба` своего`, прп\дбнаго пiтv"рi'ма, па'стыря до'браго
и= о_у=чи'теля бг~ому'драго, мно'гими пw'ты и= труды`
_е=ще` въ житiи` а='гг~льскую ч\стоту` стяжа'вшаго,
тлjь'нную сла'ву земну'ю презрjь'вшаго и= нб\снагw
цр\ствiя возжелjь'вшаго.

%<И= ны'нjь, бг~оро'диченъ: Т%>воре'цъ и=
и=зба'витель:

%<На бл~гослове'нiи хлjь'бwвъ, тропа'рь ст~и'телю
(пи'санъ на ма'лjьй вече'рни), два'жды, и= Б%>ц\де дв~о:
%<_е=ди'ножды.%>

%<На о_у='трени. На Б%>г~ъ гд\сь, %<тропа'рь
ст~и'телю, два'жды. Сла'ва, и= ны'нjь, бг~оро'диченъ:
W\т%> вjь'ка о_у=тае'ное:

%<По а~-мъ стiхосло'вiи сjьда'ленъ, гла'съ з~:%>

%<Jа='%>коже дре'вле неду'жнiи и=сцjьля'хуся
_е=ди'нjьмъ прикоснове'нiемъ кра'я ри'зъ хр\сто'выхъ,
та'кw и= ны'нjь боля'щiиврачу'ются, ри'зы
твоея` косну'вшеся, въ не'йже предстоя'лъ _е=си`
пр\сто'лу бл~года'ти, а=рхiере'ю бж~iй, _о='тче на'шъ
пiтv"рi'ме. сегw` ра'ди сла'вимъ бг~а и= вопiе'мъ ти`:
о_у=врачу'й и= на'шя неду'ги душ_е'вныя и= тjьл_е'сныя,
свя'те, мо'лимъ тя`.

%<Сла'ва, и= ны'нjь, бг~оро'диченъ:%>

%<С%>тjьна` и= покро'въ _е=си`, вл\дчце, и=
приста'нище небу'рное всjь^мъ въ бjьда'хъ су'щымъ и= ко
твоему` заступле'нiю съ вjь'рою притека'ющымъ. тjь'мже и=
мы` со дерзнове'нiемъ вопiе'мъ ти`: сп~са'й на'съ w\т
ну'ждъ и= w=бстоя'нiй, милосе'рдая мт~и.

%<По в~-мъ стiхосло'вiи сjьда'ленъ, гла'съ в~:%>

%<С%>ози'жду цр~ковь мою`, и= врата` а='дwва не
w=долjь'ютъ _е='й, ре'клъ _е=си` дре'вле, сп~се,
о_у=ченикw'мъ твои^мъ, и= ны'нjь зри'мъ сбытiе` слове'съ
си'хъ: _е=гда' бо невjь'рiе и= суевjь'рiе возста'ша на
цр~ковь твою`, воздви'глъ _е=си` но'ваго чудотво'рца,
бл~гоче'стнымъ житiе'мъ и= чудесы` мно'гими ст~у'ю вjь'ру
о_у=твержда'юща и= враги` _е=я` посрамля'юща. тjь'мже
ра'дующеся вопiе'мъ ти`: ди'венъ _е=си` во ст~ы'хъ
твои'хъ, гд\си.

%<Сла'ва, и= ны'нjь, бг~оро'диченъ:%>

%<_Е=%>го'же w\т дх~а ст~а безсjь'меннw родила`
_е=си`, моли` со ст~и'телемъ пiтv"рi'момъ, о_у=тверди'ти
на'съ въ правосла'вiи и= _е=диномы'слiи, дв~о преч\стая
и= неискусобра'чная.

%<По полv"еле'и сjьда'ленъ, гла'съ д~:%>

%<_Е=%>гда` поста'вленъ бы'лъ _е=си` на свjь'щницjь
цр~кве тамбо'вскiя, не да'лъ _е=си` сна` _о=чи'ма
твои'ма, ниже` вjь'ждома дрема'нiя, сп~са'я слов_е'сныя
твоя^ _о='вцы, немощны^я о_у=крjьпля'я, неду^жныя
врачу'я, заблу'ждшыя и=справля'я, стропw'тная смиря'я
кро'тостiю твое'ю: и= ны'нjь не преста'ймоли'ти
сп~са хр\ста`, _о='тче на'шъ пiтv"рi'ме, да да'стъ
па'стыр_емъ цр~кве ре'вность и= бдjь'нiе w= душа'хъ.

%<Сла'ва, и= ны'нjь, бг~оро'диченъ:%>

%<_W%> преч\стая бц\де дв~о, моли` сн~а твоего` и=
бг~а на'шего, да w=чи'ститъ на'съ w\т беззако'нiй на'шихъ
и= да'руетъ на'мъ ра'дость сп~се'нiя, лобыза'ющымъ
ч\стны'й _о='бразъ прп\дбнагw пiтv"рi'ма и= вопiю'щымъ:
сла'ва снизхожде'нiю твоему` чл~вjьколю'бче.

%<Та'же степ_е'нна, пе'рвый а=нтiфw'нъ д~-гw гла'са.%>

%<Прокi'менъ, гла'съ д~: Ч\с%>тна` пред\ъ гд\семъ
сме'рть прп\дбныхъ _е=гw`. %<Стi'хъ: Ч%>то` возда'мъ
гд\севи w= всjь'хъ, jа=`же воздаде' ми; %<_Е=v\глiе w\т
i=wа'нна, зача'ло л~s.%>

%<По н~-мъ _псалмjь` стiхи'ра, гла'съ s~:%>

%<К%>i'ими похва'льными пjь'сньми о_у=бл~жи'мъ
ст~и'теля пiтv"рi'ма, правосла'вныя вjь'ры храни'теля и=
невjь'рiя w=бличи'теля, бл~гоче'стiя побо'рника и=
нече'стiя гро'зное вразумле'нiе, мона'хwвъ и= мiрски'хъ
наста'вника, а=рхiере'_евъ и= сщ~е'нникwвъ о_у=краше'нiе,
_е=гw'же ра'ди хр\сто'съ земли` рwссi'йстjьй да'руетъ
ми'ръ и= ве'лiю мл\сть.

%<Канw'нъ бц\ды со i=рмwсы` на s~: и= ст~а'гw на и~,
два` канw'на.%>

%<Канw'нъ ст~и'телю пiтv"рi'му, гла'съ в~.%>

%<Пjь'снь а~. I=рмо'съ:%>

%<В%>о глубинjь` постла` дре'вле фараwни'тское
всево'инство пре_ору'женная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь: сла'внw бо просла'вися.

%<Х%>р\сте`, свjь'те и='стинный, ра'зумъ мо'й
просвjьти` и= се'рдце w=чи'сти, да просла'влю па'мять
о_у=го'дника твоегw`, бг~оно'снагw пiтv"рi'ма.

%<_О='%>тче прп\дбне пiтv"рi'ме, _о=гнезра'чному
пр\сто'лу въ вы'шнихъ предстоя` и= трисо'лнечными
свjьтлостьми` w=заря'емь, просвjьти` глубину` sw'лъ
мои'хъ, jа='кw да и= а='зъ пою`: сла'внw бо просла'вися.

%<Jа='%>коже мwv"се'й бг~ови'децъ дре'вле сп~се`
i=и~ля w\т руки` фараw'новы, та'кw и= ты`, бг~оно'сне
_о='тче, свободи' мя w\т рабо'ты врагу`, да ра'дуяся
сла'влю бг~а ди'внаго во ст~ы'хъ свои'хъ.

%<Бг~оро'диченъ:%>

%<В%>л\дчце и= мт~и и=зба'вителя, предста'тельствомъ
твои'мъ о_у=моли` сн~а твоего`, да потреби'тъ живу'щiй во
мнjь` грjь'хъ и= и=зведе'тъ мя` въ свобо'ду сла'вы ча^дъ
свои'хъ.

%<И='нъ канw'нъ ст~и'телю пiтv"рi'му, гла'съ и~.%>

%<Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw
sла` и=збjьжа'въ, i=и~льтянинъ вопiя'ше: и=зба'вителю и=
бг~у на'шему пои'мъ.

%<В%>о свjь'тjь непристу'пнjьмъ лицу` бж~iю предстоя`,
бг~ому'дре ст~и'телю, просвjьти` ду'шъ на'шихъ
w=мраче'нiе, и= да'ждь сло'во, jа='кw да восхва'лимъ
ра'дующеся твою`, всебл~же'нне, па'мять.

%<W\т%> ю='ности, прп\дбне, плwтска'я мудрwва'нiя
покори'лъ _е=си` ду'ху, и= въ безстра'стiе w=дjь'явся,
сосу'дъ и=збра'нъ jа=ви'лся _е=си` бл~года'ти сщ~е'нства
и= па'стырь и='стиненъ ста'ду твоему`: моли'ся, _о='тче,
сп~сти'ся на'мъ.

%<Ж%>и'знь твоя` непоро'чна, _о='тче, и= о_у=спе'нiе
со ст~ы'ми, па'мять же, jа='кw пра'веднагw, съ
похвала'ми. хр\сту` w= на'съ моли'ся, поле'зное прося`:
мно'гw бо мо'жетъ мл~тва прв\днагw поспjьшеству'ема.


%<Бг~оро'диченъ:%>

%<Т%>револн_е'нiя помыслw'въ и= страсте'й и= бе'здна
грjьхw'въ w=кая'нную мою` ду'шу w=быдо'ша: да'ждь ми`
ру'ку по'мощи, дв~о бц\де, вjь'рныхъ прибjь'жище.

%<Катава'сiа:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<Пjь'снь г~. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя`, возвесели' бо ся
дх~ъ мо'й, внегда` пjь'ти: нjь'сть ст~ъ, jа='коже бг~ъ
на'шъ, и= нjь'сть прв\днъ па'че теб_е`, гд\си.

%<Jа='%>коже дре'вле прв\дная а='нна свое` ча'до,
вда'лъ _е=си` себе` сама'го, _о='тче пiтv"рi'ме, въ да'ръ
бг~у. о_у=тверди` и= мене` на ка'мени за'повjьдей _е=гw`,
да зову`: нjь'сть ст~ъ, jа='кw бг~ъ на'шъ.

%<_О='%>тче пiтv"рi'ме, мл~твами твои'ми о_у=тверди`
о_у='мъ и= се'рдце на'ше во гд\сjь, возвы'си ро'гъ
хр\стiа'нъ правосла'вныхъ, да заградя'тся о_у=ста`
врагw'въ вjь'ры, и= возвесели'мся w= сп~се'нiи свое'мъ.

%<О_у=%> цjьльбоно'снагw гро'ба но'вагw чудотво'рца,
да не хва'лится си'льный си'лою свое'ю, да не хва'лится
му'дрый му'дростiю свое'ю, да не хва'лится бога'тый
бога'тствомъ свои'мъ, но w= се'мъ да хва'лится хваля'йся,
_е='же разумjь'ти и= зна'ти гд\са и= стяжа'ти бога'тство
бл~года'ти _е=гw`.

%<Бг~оро'диченъ:%>

%<П%>реч\стая дв~о, неискусобра'чная мт~и, непло'дную
ду'шу мою` и= безча'дную плодоно'сну покажи` бл~года'тiю
сн~а твоегw`, мл~твами но'вагw чудотво'рца пiтv"рi'ма, да
зову` и= а='зъ со всjь'ми вjь'рными: нjь'сть ст~ъ,
jа='коже бг~ъ на'шъ.

%<И='нъ. I=рмо'съ:%>

%<Н%>б\снагw кру'га верхотво'рче гд\си, и= цр~кве
зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе, _е=ди'не
чл~вjьколю'бче.

%<I=%>wа'нну ми'лостивому подо'бяся, ми'лостивъ къ
тре'бующымъ въ житiи` твое'мъ jа=ви'лся _е=си`, прп\дбне,
и= ни'щихъ вои'стину бы'лъ _е=си` _о=те'цъ: и= ны'нjь въ
вы'шнихъ живы'й, мл\стивъ бу'ди тя` о_у=бл~жа'ющымъ.

%<П%>рикоснове'нiемъ къ ри'замъ хр\стw'вымъ мно'зи
неду'жнiи здра'ви бы'ша дре'вле: и= ны'нjь возлага'ющiи
на ся` ри^зы ст~и'теля и= тjь'хъ во бл~гоговjь'нiи
каса'ющiися w\т вся'кихъ неду'гwвъ прiе'млютъ
и=сцjьле'нiе. тjь'мже о_у=`бо, бра'тiе, _е=v\гльски
просла'вимъ бг~а, вла'сть дарова'вшаго такову'ю
чл~вjь'кwмъ.

%<К%>о'рмчiй до'брый бы'въ кораблю` хр\сто'вы цр~кве,
и=зба'ви, _о='тче, ста'до твое` w\т бу'ри грjьхw'въ,
бjь'дъ же и= скорбе'й, приводя' ны во приста^нища ти^хая
бж\ственныя во'ли.

%<Бг~оро'диченъ:%>

%<_Е='%>юже нб~о чл~вjь'кwмъ w\тве'рзеся, и= дворы`
гд\сни, преч\стую мт~рь дв~у пjь'сньми почти'мъ: нjь'сть
ч\стыя, jа='коже ты`, преч\стая, и= нjь'сть непоро'чныя
па'че тебе`, вл\дчце.

%<Сjьда'ленъ, гла'съ в~:%>

%<А='%>ще и= за'йде пре'жде под\ъ зе'млю тjь'ло твое`,
но jа='кw со'лнце и=з\ъ _о='блакъ возсiя`, луча'ми
бл~года'ти блиста'яся. тjь'мже w=бстоя'ще гро'бъ тво'й,
ст~и'телю, со стра'хомъ покланя'емся, и= jа='кw _о='бщему
_о=тцу` те'плjь мо'лимся: и=зба'ви ны` ча^да твоя^ w\т
бjь'дъ и= ну'ждныхъ w=бстоя'нiй.

%<Сла'ва, и= ны'нjь, бг~оро'диченъ:%>

%<О_у=%>пова'нiе хр\стiа'нъ прест~а'я дв~о, _е=го'же
родила` _е=си` па'че о_у=ма` и= сло'ва, о_у=моли`,
смоле'бника пiтv"рi'мапрiи'мши, w=ставле'нiе
прегрjьше'нiй и= житiя` и=справле'нiе пода'ти на'мъ, да
пое'мъ тя` при'снw возвели'чившую ро'дъ на'шъ.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы не хода'тай, ни а='гг~лъ.
но са'мъ гд\сь вопло'щься, и= сп~слъ _е=си` всего' мя
чл~вjь'ка. тjь'мъ зову' ти: сла'ва си'лjь твое'й, гд\си.

%<W\т%> ю='ности ч\стото'ю дjь'вства а='гг~лwмъ въ
житiи` поревнова'лъ _е=си`, сп~се'нiю человjь'кwвъ
послужи'лъ _е=си`, _о='тче пiтv"рi'ме, и= къ бг~у
взыва'лъ _е=си`, вопiя`: сла'ва си'лjь твое'й, гд\си.

%<Jа='%>коже а='гг~лъ во пло'ти, горjь'лъ _е=си`,
ст~е, _о=гне'мъ любве` хр\сто'вы, и= вруч_е'нныя тебjь`
лю'ди позна'нiемъ сн~а бж~iя просвjьти'лъ _е=си`,
зову'щыя: сла'ва си'лjь твое'й, гд\си.

%<А='%>гг~ле земны'й и= чл~вjь'че нб\сный, и=спроси`
и= на'мъ грjь^шнымъ сп~се'нiе о_у= хр\ста` бг~а, да и=
мы` ку'пнw съ тобо'ю зове'мъ: сла'ва си'лjь твое'й,
гд\си.

%<Бг~оро'диченъ:%>

%<_W%> мт~и сло'ва и= дв~о, сохрани' ны непорw'чны w\т
страсте'й безче'стiя, да хр\сту` все'льшуся въ на'съ
пое'мъ: сла'ва си'лjь твое'й, гд\си.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж~ество`.

%<П%>редста'теля w= на'съ те'плjьйша и= помо'щника
гото'вjьйша тя`, _о='тче, су'щiи въ ско'рбехъ стяжа'хомъ:
не то'чiю бо припа'дающыя къ ч\стно'му твоему` гро'бу, но
и= дале'че су'щыя, призыва'ющыя же и='мя твое`,
соблюда'еши w\т вся'кагw sла`.

%<Х%>р\ста` _е=ди'наго жела'лъ _е=си`, прп\дбне, и=
ве'сь хр\сто'въ бы'лъ _е=си`: тому` въ житiи`
невозвра'тнw послjь'довалъ _е=си`, тогw` тща'лся _е=си`
дости'гнути. тjь'мже ны'нjь жела'ннаго w=брjь'тъ, и=
на'съ мл~твами твои'ми ста'ду и=збра'нныхъ сопричти`.

%<С%>лужи'тель вjь'ренъ сы'й ст~ы'я тр\оцы, тре'ми
бж\ственными добродjь'тельми, вjь'рою, наде'ждою и=
любо'вiю, w=кая'нную мою` ду'шу просвjьти`, и= въ
бу'дущемъ вjь'цjь трiеди'наго бг~а зрjь'ти мя` сподо'би.

%<Бг~оро'диченъ:%>

%<Р%>а'дость мi'ру роди'вшая гд\са, ра'дости небе'сныя
прича'стники на'съ сотвори`, дв~о всепjь'тая, да гла'съ
тебjь` вопiе'мъ а=рха'гг~ловъ: ра'дуйся, благода'тная,
гд\сь съ тобо'ю.

%<Пjь'снь _е~. I=рмо'съ:%>

%<П%>росвjьще'нiе во тьмjь` лежа'щихъ, сп~се'нiе
w\тча'янныхъ, хр\сте` сп~се мо'й, къ тебjь` о_у='тренюю,
цр~ю` мi'ра, просвjьти' мя сiя'нiемъ твои'мъ: и=но'гw бо
ра'звjь теб_е` бг~а не зна'ю.

%<С%>вjь'томъ твои'мъ всю` вселе'нную w=зари'вый,
просвjьти` тьму` мою`, гд\си, мра'къ души` моея`
разжени`, въ ч\стнjь'й па'мяти о_у=го'дника твоегw`
пiтv"рi'ма.

%<С%>вjьти'льникъ сы'й сл~нца прв\днагw, w=заря'яся
при'снw свjь'томъ невече'рнимъ, _о='тче на'шъ пiтv"рi'ме,
w=блиста'й о_у='мъ и= се'рдце на'ше, да ра'дующеся сп~су
на'шему пое'мъ: и=но'гw ра'звjь теб_е` бг~а не зна'емъ.

%<Ч%>то` тебjь` принесе'мъ, хр\сте` сп~се на'шъ, кi^я
пjь^сни воспое'мъ бл~госе'рдiю твоему`, jа='кw возсiя'лъ
_е=си` на'мъ свjь'тъ сп~се'нiя, и=збавле'нiе w\т
беззако'нiй на'шихъ, чудесы` мно'гими ст~и'теля
пiтv"рi'ма.

%<Бг~оро'диченъ:%>

%<М%>т~и ст~а'я, бц\де, ро'ждшая свjь'тъ
непристу'пный, не пре'зри моле'нiя недосто'йныхъ ча^дъ
твои'хъ, во тьмjь` грjьхw'въ су'щихъ, но просвjьти` на'съ
свjь'томъ бг~овjь'дjьнiя, да о_у='тренююще сла'вимъ тя`.

%<И='нъ. I=рмо'съ:%>

%<П%>росвjьти` на'съ повелjь^нiи твои'ми, гд\си, и=
мы'шцею твое'ю высо'кою, тво'й ми'ръ пода'ждь на'мъ,
человjьколю'бче.

%<П%>рови'дjьвъ души` твоея` добро'ту,
пастыренача'льникъ хр\сто'съ па'стыря тя` до'бра и=
о_у=чи'теля и=зря'дна ста'ду своему` показа`: тjь'мже и=
прiя'тъ тя` въ черто'гъ нб\сный со ст~и'тельми, и='хже
житiю` му'дрjь поревнова'лъ _е=си`. съ ни'ми о_у=`бо на
нб~си` моли'ся w= всjь'хъ на'съ.

%<Т%>jьл_е'сныя не'мwщи нахо'дятъ на ны`, и= бjьды^
w\твсю'ду w=кружа'ютъ ны`. и=зьми` о_у=`бо ны` w\т тjь'хъ
мл~твами твои'ми, ст~и'телю: врача' бо тя` и='мамы
бг~одарова'ннаго въ болjь'знехъ и= о_у=тjь'шителя въ
ско'рбехъ.

%<З%>а'пwвjьди хр\стw'вы сотвори'въ и= тjь'мъ ста'до
твое` научи'въ, ве'лiй по достоя'нiю нарече'нъ _е=си` во
цр\ствiи нб\снjьмъ. потщи'ся, _о='тче, и= на'съ ввести`
во дворы` гд\сни: мы' бо _е=смы` ча^да твоя^ и= _о='вцы
слове'снагw твоегw` ста'да.

%<Бг~оро'диченъ:%>

%<Н%>б\сныхъ сла'во и= земны'хъ весе'лiе, преч\стая
дв~о, jа='кw цр~и'ца, со всjь'ми ст~ы'ми непреста'ннw за
ны` моли'ся сн~у твоему`: на тя' бо все` о_у=пова'нiе по
бз~jь возложи'хомъ.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй содержи'мь, неизслjь'дную
милосе'рдiя твоегw` призыва'ю бе'здну: w\т тли`, бж~е,
мя` возведи`.

%<Б%>е'здна sw'лъ мои'хъ смуща'етъ мя` и= низво'дитъ
мя` во глубину` w\тча'янiя: но ты`, бж~е, пучи'на мл\сти
сы'й неисчерпа'емая, да'ждь ми` ру'ку по'мощи, jа='кw
петро'ви, предста'тельствомъ мл\стивагw о_у=го'дника
пiтv"рi'ма, и= сп~си' мя.

%<Б%>е'здно мл\сти и= щедро'тъ, гд\си, о_у=ще'дри ны`,
поги'бшее созда'нiе твое`, о_у=кроти` во'лны страсте'й
на'шихъ, и= въ приста'нище сп~се'нiя ны` возведи`, мл~твъ
ра'ди ст~и'теля пiтv"рi'ма.

%<_О='%>тче на'шъ пiтv"рi'ме, служи'телю вjь'рный
мл\стивагw бг~а, о_у=моли` _е=гw` бл~госты'ню, да и='миже
вjь'сть судьба'ми, сп~се'тъ ны` погиба'ющыя и= jа=ви'тъ
на'мъ всемогу'щую по'мощь о_у= ди'внагw твоегw` гро'ба.

%<Бг~оро'диченъ:%>

%<П%>рест~а'я вл\дчце, мт~и мл\срдiя, w=быше'дше
w=быдо'ша на'съ врази` вjь'ры на'шея, и= нjь'сть
заступа'ющагw, и= погиба'емъ, пото'цы бо беззако'нiй
премого'ша ны`, и= w\тчаява'емся: но ты` мт~рними твои'ми
щедро'тами приклони` сн~а твоего` на мл\сть, да сп~се'тъ
ны` w\т бjь'дъ, jа='коже w\т ки'та i=w'ну.

%<И='нъ. I=рмо'съ:%>

%<М%>л~тву пролiю` ко гд\су, и= тому` возвjьщу`
п_еча'ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся jа='кw i=w'на:
w\т тли`, бж~е, возведи' мя.

%<П%>а'стырю до'брый, хр\стw'вы лю'ди бж\ственными
о_у=ч_е'нiи о_у=пасы'й и= добродjь'тельми души` твоея`
воспита'вый, не w=ста'ви и= на'съ во грjьсjь'хъ на'шихъ
поги'бнути, но въ ни'хже и= са'мъ jа='кw чл~вjь'къ
и=скуша'емь бы'лъ _е=си`, и= на'мъ и=скуша'_емымъ ны'нjь
помози`.

%<_W%> ве'лiе чу'до! гро'бъ ст~и'теля _о='бщая всjь^мъ
враче'бница быва'етъ, безме'здная вои'стину и= гото'вая:
прiиди'те, чл~вjь'цы, со стра'хомъ и= вjь'рою, ту'не
прiими'те здра'вiе душа'мъ и= тjьлес_е'мъ ва'шымъ, гд\са
сла'вяще и= о_у=го'дника тогw` о_у=бл~жа'юще.

%<Г%>ра'ду твоему` засту'пникъ бу'ди, ст~е _о='тче, и=
всю` страну` на'шу неwбори'мымъ твои'мъ
предста'тельствомъ w=гради`, да вси` съ весе'лiемъ
зове'мъ ти`: ра'дуйся, тамбо'вская похвало`, пiтv"рi'ме
приснопа'мятне.

%<Бг~оро'диченъ:%>

%<П%>од\ъ кро'въ тво'й, вл\дчце, вси` земноро'днiи
прибjьга'емъ, и= душа'ми о_у=миле'нными вопiе'мъ ти`:
всемо'щнымъ хода'тайствомъ твои'мъ, бг~ома'ти, мл\стива
на'мъ сотвори`, _е=го'же причи'стw родила` _е=си`,
хр\ста` бг~а на'шего.

%<Конда'къ, гла'съ и~:%>

%<М%>она'хwвъ наста'вника и=зря'дна и= ст~и'теля
всjь^мъ лю'демъ мл\стива, чудотво'рца преди'вна и=
мл~твенника w= на'съ неусы'пна, соше'дшеся воспои'мъ
пiтv"рi'ма, тамбо'вскiя земли` похвалу`.

%<I='косъ:%>

%<В%>оспои'мъ дне'сь, вjь'рнiи, ст~и'теля вели'каго въ
пjь'снехъ и= пjь'нiихъ дх~о'вныхъ: ра'дуйся _о='тче
бг~оно'сне пiтv"рi'ме, смоле'нскiя земли` _о='трасль
преч\стна'я, во гра'дjь вя'зьмjь бл~года'тiю бж~iею
напое'нная и= jа='кw крi'нъ процвjь'тшая, тамбо'вскую же
страну` плwды` добродjь'телей w=богати'вшая: ра'дуйся,
па'стырю до'брый, насажде'нiемъ и='стинныя вjь'ры и=
свjь'томъ бл~гоче'стiя тьму` нече'стiя разгна'вый:
ра'дуйся, сп~си'тельными труды` твои'ми и= пw'двиги
мнw'ги невjь^рныяw=брати'вый и= ко хр\сту`
приведы'й: ра'дуйся, чу'дную i=кw'ну бг~ома'тере гра'ду
тамбо'ву въ наслjь'дiе w=ста'вивый, w\т нея'же
многоразли^чная и=сцjьл_е'нiя и=сточа'ются: ра'дуйся,
свои'ма рука'ма и=скопа'вый кла'дязи воды`
неисчерпа'емыя, ю='же съ вjь'рою пiю'щiи прiе'млютъ
неду'гwвъ и=сцjьле'нiе и= w\т душепа'губныхъ страсте'й
свобожде'нiе: ра'дуйся, посjьще'нiемъ твои'мъ, со дру'ги
твои'ми, ст~и'телемъ митрофа'номъ и= бг~олюби'вымъ
васi'лiемъ, тамбw'вскiя д_е'бри и= лjьса` w=бл~гоуха'вый:
ра'дуйся, тjь'мъ нача'ло и='ноческагw житiя` та'мw
положи'вый, въ мi'рjь же живу'щымъ _о='бразъ и='стинныя
дру'жбы показа'вый: ра'дуйся, тамбо'вскiя земли`
похвало`.

%<Пjь'снь з~. I=рмо'съ:%>

%<Т%>jь'лу злато'му на по'ли деи'рjь служи'му, трiе`
твои`._о='троцы небрего'ша w= безбо'жнjьмъ велjь'нiи,
посредjь' же _о=гня` вве'ржени, w=роша'еми поя'ху:
бл~гослове'нъ _е=си`, бж~е _о=т_е'цъ на'шихъ.

%<Г%>д\си бж~е на'шъ, любы` неизрече'нная, чл~вjь'ка
пе'рстнаго па'че зла'та и= сребра` _о='бразомъ твои'мъ
о_у=краси'лъ _е=си`, вся'кими дарова^нiи и= чудесы`
мно'гими w=богати'лъ _е=си`. тjь'мже припа'дающе къ
ра'цjь чудотво'рца твоегw` пiтv"рi'ма, вопiе'мъ ти`:
бл~гослове'нъ _е=си`, бж~е _о=т_е'цъ на'шихъ.

%<П%>рп\дбне _о='тче пiтv"рi'ме, _о='бразъ созда'теля
своегw` въ души` твое'й w\т страсте'й w=чи'стивъ и=
любо'вiю бж~iею распаля'емь, пре'далъ _е=си` себе` на
служе'нiе во'ли _е=гw`, всегда` взыва'я: бл~гослови'те,
вся^ дjьла` гд\сня, гд\са.

%<Jа='%>коже дре'вле _о='троцы бл~гочести'вiи въ
вавv"лw'нjь, и='стинную вjь'ру во странjь` тамбо'встjьй,
_о='тче пiтv"рi'ме, о_у=тверди'лъ _е=си`, и= нече'стiе
w=бличи'лъ _е=си`, всегда` тружда'яся,
бл~говjьству'я, моля'ся и= поя`: бл~гослове'нъ бг~ъ
_о=т_е'цъ на'шихъ.

%<Бг~оро'диченъ:%>

%<П%>рест~а'я вл\дчце бц\де, _о='бразъ тво'й ч\стны'й
гра'ду на'шему въ бл~гослове'нiе и= покро'въ держа'венъ
рука'ма ст~и'теля пiтv"рi'ма дарова'ла _е=си`, да
славосло'вимъ тобо'ю держа'внаго хр\ста` бг~а на'шего.

%<И='нъ. I=рмо'съ:%>

%<_О='%>троцы _е=вре'йстiи въ пещи`:

%<П%>риле'жное w= ста'дjь твое'мъ попече'нiе и=мjь'лъ
_е=си`, _о='тче, житiе'мъ и= сло'вомъ на пу'ть сп~се'нiя
вся^ до'брjь наставля'я. тjь'мже заблу'ждшаго мя` на
стезя'хъ поги'бели, jа='кw па'стырь сострада'теленъ твое`
_о=вча` ны'нjь взыщи`, вопiю'ща: бл~гослове'нъ _е=си`,
гд\си бж~е, во вjь'ки.

%<С%>ло'во гд\сне, jа='кw ч\стiи се'рдцемъ бг~а
о_у='зрятъ, на тебjь`, ст~е _о='тче, и=спо'лнися.
ви'дjьлъ бо _е=си` тjьле'сныма _о=чи'ма сп~са хр\ста`,
послу'шающа мл~тву твою`, зовы'й: бл~гослове'нъ _е=си`,
гд\си бж~е, во вjь'ки.

%<Н%>а мjь'стjь мл~твенныхъ твои'хъ по'двигwвъ
и=скопа'лъ _е=си` и=сто'чникъ воды` бл~года'тныя, w\т
него'же бл~гоговjь'йнiи лю'дiе почерпа'ютъ неду'гwвъ
и=сцjьл_е'нiя, а='ще воспро'сятъ твоея` по'мощи и= не
раска'ются, зову'ще: бл~гослове'нъ _е=си`, гд\си бж~е, во
вjь'ки.

%<Бг~оро'диченъ:%>

%<W\т%> сна` грjьхо'внагw воспряни`, _w w=кая'нная
душе` моя`, и= ко _е=ди'нjьй засту'пницjь всjь'хъ
воззови`: мт~и дв~о, сп~си' мя мл~твами твои'ми, и=
и=збра'нныхъ ча'сти сподо'би, вопiю'ща: бл~гослове'нъ
_е=си`, гд\си бж~е, во вjь'ки.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго и= пла'мень въ ро'су прело'жшаго бг~а
по'йте, дjьла`, jа='кw гд\са, и= превозноси'те во вся^
вjь'ки.

%<Г%>д\си бж~е мо'й, пла'мень _о='гненный дре'вле въ
ро'су _о=трокw'мъ бл~гоч_ести'вымъ преложи'вый, пла'мень
страсте'й мои'хъ о_у=гаси` росо'ю мл~твъ бл~гочести'вагw
ст~и'теля пiтv"рi'ма, да тя` превозношу` съ ни'мъ и=
а='зъ во вся^ вjь'ки.

%<_О='%>тче на'шъ пiтv"рi'ме, сле'зъ твои'хъ тече'ньми
_о='гн_енная и=скуш_е'нiя страсте'й и= по'хотей
плотски'хъ о_у=гаси'лъ _е=си`, и= jа='кw во цвjь'тницjь,
въ чи'стjьмъ се'рдце твое'мъ при'снw ликовствова'лъ
_е=си`: вся^ дjьла`, бл~гослови'те, по'йте гд\са.

%<Ч%>и'стою бг~олюби'вою душе'ю со а='гг~лы
_о=гнезра'чному пр\сто'лу бг~а ны'нjь предстоя`, и=
w\тту'ду незаходи'мыми заря'ми w=блистава'емь и= чудесы`
мно'гими на'мъ сiя'я, просвjьти`, _о='тче пiтv"рi'ме,
w=блежа'щую на'съ тьму` невjь'рiя и= суевjь'рiя, да
пое'мъ и= благослови'мъ ди'внаго во ст~ы'хъ свои'хъ бг~а
во вjь'ки.

%<Бг~оро'диченъ:%>

%<Jа='%>коже _о=гне'мъ пе'щнымъ, страстьми` пали'мый,
зову' ти блу'дный а='зъ, вл\дчце ч\стая, мт~и
всемогу'щагw, сп~си` и= и=зба'ви мя` w\т _о='гненнагw
w=сужде'нiя.

%<И='нъ. I=рмо'съ:%>

%<П%>обjьди'т_ели мучи'теля:

%<I=%>кw'ну бг~ома'тере во w=сщ~е'нiе, покро'въ и=
w=гражде'нiе гра'ду твоему` прине'слъ _е=си`, _о='тче,
jа='же и=сто'чникъ бл~года'тныхъ и=сцjьле'нiй и= w\т
вся'кихъ напа'стей щи'тъ держа'венъ показа'ся вопiю'щымъ:
бл~гослови'те, вся^ дjьла` гд\сня, гд\са.

%<С%>коропослу'шный помо'щникъ въ ско'рбехъ и=
болjь'знехъ быва'еши, прп\дбне, призыва'ющымъ тя`
вjь'рою. _о='вымъ о_у='бw въ со'нiихъ jа=вля'яся,
_о='вымъ jа='вjь предстоя`, _о='вымъ же та'йнw
бл~годjь'я, вопiю'щымъ: бл~гослови'те, вся^ дjьла`
гд\сня, гд\са.

%<С%>вятота'тцу дерзнове'нному во хра'мjь твое'мъ,
возста'въ w\т гро'ба, jа='вjь предста'лъ _е=си`,
ст~и'телю, гро'знымъ преще'нiемъ призва'въ того` къ
покая'нiю. моли` и= на'мъ да'тися пре'жде конца`
покая'нiю, зову'щымъ: бл~гослови'те, вся^ дjьла` гд\сня,
гд\са.

%<Бг~оро'диченъ:%>

%<О_у=%>бл~жа'ютъ тя` вси` ро'ди чл~вjь'честiи, jа='кw
родила` _е=си` без\ъ _о=тца` сн~а пло'тiю, пре'жде вjь^къ
сн~а бж~iя без\ъ мт~ре су'ща, _е=му'же вопiе'мъ:
бл~гослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щься w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная: тjь'мъ всепjь'тую
бц\ду велича'емъ.

%<_О=%>ц~а` безнача'льнагw сло'ве, сн~е
_е=диноро'дный, чл~вjь'ка па'дшаго хотя` w=бнови'ти, сн~ъ
дв~ы jа=ви'лся _е=си`, и= грjьхи` всегw` мi'ра взе'мъ, на
кр\стъ возне'слъ _е=си`, и= w\тту'ду распросте'ртыма
дла'ньма расточ_е'нная ча^да бж~iя собра'лъ _е=си`:
тjь'мже и= мы`, дне'сь сою'зомъ любве` твоея` связу'еми
и= ди'вный гро'бъ о_у=го'дника твоегw` пiтv"рi'ма
w=бстоя'ще, ро'ждшую тя` велича'емъ.

%<В%>оплоще'нному сн~у бж~iю подража'я, па'че и=нjь'хъ
смири'лъ _е=си` себе`, прп\дбне _о='тче пiтv"рi'ме:
тjь'мже и= любо'вьбж~iю стяжа'лъ _е=си`, и=
заблу'ждшая ча^да бж~iя приве'лъ _е=си` ко _о=ц~у`
нб\сному сла'вити _е=гw` бл~госе'рдiе.

%<И=%>спо'лнь любве` хр\сто'вы, _о='тче на'шъ
пiтv"рi'ме, сло'вомъ и= житiе'мъ па'ству твою` поуча'лъ
_е=си`, си^рыя призира'ти, ни'щыя пита'ти, скорбя'щыя
о_у=тjьша'ти: помоли'ся сп~су` хр\сту`, да и= мы` дне'сь
въ па'мять твою` о_у=краси'мъ себе` сострада'нiемъ и=
мл\стынями, jа='коже ча^да бж~iя возлю'бл_енная.

%<Бг~оро'диченъ:%>

%<М%>т~и ст~а'я, безму'жная дв~о, во чре'вjь твое'мъ
бг~а и= чл~вjь'ка во _е=ди'но совокупи'вшая, да'руй и=
на'мъ расточ_е'ннымъ соедини'тися во _е=ди'нjьмъ хр\стjь`
сн~jь твое'мъ, на не'мже о_у=тверди'ся цр~ковь, тя`
велича'ющая.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли'ки тя`
велича'емъ.

%<П%>а'стырскою ре'вностiю распаля'емь, и='ны _о='вцы,
jа=`же не бjь'ша w\т ста'да твоегw`, приве'лъ _е=си` ко
хр\сту`, _е=ретi'чествующихъ мнw'жества вразумля'я,
невjь^рныя же свjь'томъ бг~опозна'нiя w=заря'я, да
бу'детъ по гл~го'лу сп~сову _е=ди'но ста'до и= _е=ди'нъ
па'стырь.

%<Т%>я` jа='кw нб\снаго врача`, да'ръ и=сцjьле'нiй w\т
гд\са прiи'мша, о_у=се'рднw мо'лимъ, ст~и'телю: твои'хъ
мл~твъ нб\снымъ врачева'нiемъ и=сцjьли` лю^тыя неду'ги
ду'шъ и= тjьле'съ на'шихъ.

%<Б%>л~года'рное сiе` пjь'нiе ча^дъ твои'хъ не
пре'зри, о_у=го'дниче бж~iй, но бл~госе'рдiемъ твои'мъ
прiими` _е=`, и= творцу` вся'ческихъ принеси`, да то'й
мл\стивъ бу'детъ тя` почита'ющымъ.

%<Бг~оро'диченъ:%>

%<W\т%> бjь'дъ сп~си` и= w\т страсте'й свободи`,
вл\дчце, рабы^ твоя^, ст~и'теля пiтv"рi'ма моле'нiемъ:
тя' бо неwбори'мую стjь'ну вси` су'щiи въ печа'лехъ
и='мамы, jа='кw ро'ждшую сп~се'нiе на'ше.

%<Свjьти'ленъ: Подо'бенъ: Н%>б~о sвjьзда'ми:

%<С%>вjьти^ла на нб~си` о_у=тверди'вый jа=ви' тя
цр~кви свое'й но'вую sвjьзду` пресвjь'тлую, ду'ха
свjьтлостьми` и= чуде'съ сiя^нiи на'съ w=заря'ющую и=
нечести^выя посрамля'ющую, неусы'пный предста'телю на'шъ,
ст~и'телю _о='тче пiтv"рi'ме.

%<Сла'ва, и= ны'нjь, бг~оро'диченъ:%>

%<М%>т~и преч\стая, ро'ждшая свjь'тъ неизрече'нный,
сы'ны свjь'та покажи' ны, и= зри'т_ели бл~же'нства
нб\снагw бы'ти сподо'би, да ра'дующеся съ тобо'ю и=
прп\дбнымъ пiтv"рi'момъ зове'мъ: свjьтода'вче хр\сте`
бж~е на'шъ, сла'ва тебjь`.

%<На хвали'техъ, стiхи^ры на д~, гла'съ г~:%>

%<П%>рiиди'те, вси` jа=зы'цы, о_у=разумjь'йте та'йну
вjь'ры на'шея: ст~и'тель бж~iй пiтv"рi'мъ, храни'тель
дарова'нiй дх~о'вныхъ, тjь'ломъ въ зе'млю w\тше'дый,
ду'хомъ любве` хр\сто'вы съ вjь'рными и= дне'сь
пребыва'етъ и= ве'селw w\т вся'кiя бjьды` сп~са'етъ.
разли^чная содjьва'я чудеса`: _о='во пома'занiемъ _е=ле'а
w\т гро'ба _е=гw`, _о='во питiе'мъ цjьле'бныя воды` и=з\ъ
кла'дязя _е=гw`, _о='во мл~твою пред\ъ гро'бомъ и=
ли'комъ _е=гw`, _о='во возложе'нiемъ ри'зы _е=гw`, _о='во
видjь'нiемъ _е=гw`, jа='кw жи'ва су'ща, _о='во
_е=ди'нjьмъ призыва'нiемъ и='мене _е=гw`, стра'ждущыя
тя'жкими неду'ги здра^вы w\т _о=дра` воздвиза'я,
сомня'щыяся въ вjь'рjь о_у=крjьпля'я,
заблу'ждшыя и=справля'я, бjь'дствующыя въ пути` w\т
потопле'нiя водна'гw сп~са'я, да бл~годаря'тъ всегда`
бл~годjь'ющаго и=`мъ бг~а и= велича'ютъ но'ваго
о_у=го'дника _е=гw` и= чудотво'рца пiтv"рi'ма.

%<Б%>г~облаже'нне _о='тче пiтv"рi'ме, вся^ кра^сная
мi'ра сегw` возненави'дjьвъ, зако'нъ же бж~iй возлюби'въ,
пло'ть твою` посто'мъ и= бдjь'нiемъ и=знури'лъ _е=си`,
ду'шу же сле'зъ струя'ми w\т страсте'й w=чи'стилъ
_е=си`, смире'нiемъ и= кро'тостiю, терпjь'нiемъ и=
любо'вiю о_у=краси'лъ _е=си`, и= а='гг~льски _е=ще` на
земли` пожи'лъ _е=си`: сегw` ра'ди, jа='кw свjьти'льникъ
многосвjь'тлый, мно'гими чудесы` просiя'лъ _е=си`, и=
и=сто'чникъ вели'кихъ дарw'въ бж~iихъ показа'лся _е=си`.
моли` просла'вльшаго тя` гд\са, да просвjьти'тъ тьму`
грjьхw'въ и= беззако'нiй на'шихъ, и= да'руетъ земли`
рwссi'йстjьй ми'ръ и= ве'лiю мл\сть.

%<_О='%>тче бг~оно'сне пiтv"рi'ме, на го'ру
добродjь'телей возше'дъ высо'кихъ, бг~а въ души` твое'й
jа='кw во хра'мjь нося`, возводи'лъ _е=си` па'ству твою`
о_у=че'ньми за'повjьдей хр\сто'выхъ, jа='кw лjь'ствицею
w\т земли` къ нб~си`: сегw` ра'ди и= _о=би'т_ели
и='ноч_ескiя бл~гоустроя'лъ _е=си`, и= хра'мы бж~iя
вся'кими бл~голjь'потами о_у=краша'лъ _е=си` и=
моля'щыяся въ ни'хъ поуча'лъ _е=си`. хра'мы и= на'съ дх~а
ст~а'гw сотвори` мл~твами твои'ми, jа='кw предста'тель
на'шъ, вели'кiй пiтv"рi'ме.

%<Сла'ва, гла'съ и~:%>

%<М%>она'хwвъ мно'ж_ества и= мiрски'хъ люде'й
собра^нiя, наста'вника тя` почита'емъ, и= jа='кw
о_у=чи'теля бг~ому'дра сла'вимъ тя`, _о='тче на'шъ
пiтv"рi'ме: вся^ бо въ житiи` твое'мъ нелjь'ностнjь на
ст_ези` сп~се'нiя наставля'лъ _е=си`, и=ны'нjь
любо'вiю твое'ю всjь'хъ w=б\ъе'млеши, струи` мл\сти бж~iя
и=злива'еши съ вjь'рою приходя'щымъ къ ч\стно'му и=
многоцjьле'бному твоему` гро'бу. моли` за ны`, _о='тче
сщ~е'ннjьйшiй, да сподо'бимся цр\ствiя нб\снагw, и=дjь'же
ты` въ незаходи'мjьй сiя'еши сла'вjь.

%<И= ны'нjь, бг~оро'диченъ: В%>л\дчце, прiими` мл~твы
ра^бъ твои'хъ:

%<Славосло'вiе вели'кое, тропа'рь ст~а'гw,
_е=кт_енiи`, и= w\тпу'стъ.%>

%<На лiтургi'и. Бл~ж_е'нна w\т канw'на ст~а'гw,
пjь^сни г~-я и= s~-я. Прокi'менъ, гла'съ з~: Ч\с%>тна`
пред\ъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми;
%<А=п\слъ ко _е=вре'_емъ, зача'ло тл~_е. А=ллилу'iа,
гла'съ s~: Б%>л~же'нъ му'жъ боя'йся гд\са: %<Стi'хъ:
С%>и'льно на земли` бу'детъ сjь'мя _е=гw`. %<_Е=v\глiе
w\т луки`, зача'ло к~д. Прича'стенъ: В%>ъ па'мять
вjь'чную бу'детъ прв\дникъ:

%<Моли'тва ст~и'телю пiтv"рi'му, тамбо'вскому
чудотво'рцу.%>

%<Б%>л~гослове'нъ и= препросла'вленъ гд\сь бг~ъ,
призва'вый тя`, ст~и'телю _о='тче на'шъ пiтv"рi'ме, w\т
пе'рвагw часа` дjь'лателя въ вiногра'дъ сво'й, jа=ви'вый
въ тебjь` послуша'нiе во'ли _е=гw` неукло'нное, ре'вность
пр\дте'чеву и= любо'вь па'vлову, та'же и= на свjь'щникъ
цр~кве тамбо'вскiя тя` поста'вивый и= а=рхiере'а вели'ка
тя` показа'вый. бл~года'тiю ст~и'тельства о_у=крjьпля'емь
и= _о=гне'мъ любве` хр\сто'вы распаля'емь, не да'лъ
_е=си`, па'стырю на'шъ до'брый, сна` _о=чи'ма твои'ма,
ниже` вjь'ждома дрема'нiя, на вся'къ де'нь тружда'яся,
моля'ся и= бл~говjьству'я, невjь^рныя просвjьща'я,
заблу'ждшыявразумля'я, па'дшыя возставля'я,
немwщны'я о_у=крjьпля'я, пла'чущыя о_у=тjьша'я, всjь^мъ
бы'въ вся^, jа='коже и= ст~ы'й па'vелъ, да вся'кw нjь'кiя
сп~се'ши. _е=гда' же вре'мя дjь'ланiя твоегw` въ
вертогра'дjь домовлады'ки хр\ста` и=спо'лнися и= w\тше'лъ
_е=си` w\т земны'хъ въ сел_е'нiя гw'рняя прiя'ти мзду`
трудw'въ твои'хъ, даде'ся ти`, о_у=го'дниче бж~iй,
пр\сто'лу цр~я` сла'вы съ ли^ки ст~ы'хъ предстоя'ти и=
w\тту'ду па'ству твою` назира'ти, за ны` грjь^шныя
моли'тися, не'мwщи немощны'хъ носи'ти, неду'ги цjьли'ти,
скw'рби о_у=толя'ти. сегw` ра'ди w\т дне` бл~же'ннагw
о_у=спе'нiя твоегw` вjь'рнiи не преста'ша притека'ти къ
тебjь` въ ско'рбехъ и= болjь'знехъ, и= _о='вiи
прикоснове'нiемъ ри'зы твоея`, _о='вiи w\т воды` и=з\ъ
кла'дязя твоегw` здра'вiе и= и=збавле'нiе w\т вся'кихъ
бjь'дъ о_у=луча'ху. тjь'мже и= ны'нjь, къ цjьльбоно'сному
гро'бу твоему` соше'дшеся, сла'вимъ бг~а, ди'внаго во
ст~ы'хъ свои'хъ, и= тебе`, _о='тче сщ~е'ннjьйшiй,
велича'емъ и= мо'лимъ: не w\тступа'й w\т на'съ любо'вiю
твое'ю, сохраня'й мл~твами твои'ми цр~ковь правосла'вную
незы'блему w\т невjь'рiя и= раско'ла, страну' же
рwссi'йскую w\т бjь'дъ и= напа'стей защити`, ми'ръ и=
безмяте'жiе то'й да'руя: w\т вся'кихъ врагw'въ w=гради`,
па'стыр_емъ цр~кве ст~ы'я бл~гопоспjьши`, дjьла` ру'къ
и='хъ и=спра'ви и= ре'вностiю w= сп~се'нiи вруче'ннагw
и=`мъ слове'снагw ста'да сердца` и='хъ распали`, вся^ же
ны` въ послуша'нiи сп~си'тельному бл~говjь'стiю хр\сто'ву
соблюди` и= дjь'ло сп~се'нiя, jа='кw _е=ди'но на
потре'бу, вмjьня'ти помози`, да ку'пнw съ тобо'ю
_е=ди'нjьми о_у=сты` и= _е=ди'нjьмъ се'рдцемъ вси` на
вся'къ де'нь и= ча'съ пое'мъ и= сла'вимъ сп~са хр\ста` со
_о=ц~е'мъ и= ст~ы'мъ дх~омъ во вjь'ки вjькw'въ. а=ми'нь.

