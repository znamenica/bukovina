---
вечерня:
   отпустительно:
      тропарь:
         глас: 7
         текст: Небо церковное ныне отверзается, / веселия исполняется / Церковь Православная /
            земли Казахстанския, / и яко ангельский лик / собору верных предходит / пресветлое
            воинство мучеников и исповедников ея. / Ихже ради страдания, / Христе Боже, /
            крепость благоутробнаго милосердия / яви земли нашей. / Церковь же в пустыни /
            Тобою насажденную / молитвами Богородицы и всех святых // избави от бед и
            утверди вовеки.
      молитва: 'О, преславнии воины Отца Небеснаго! О, Божественнии храборницы! В
         годину гонения лютаго в земли Казахстанстей за веру Христову пострадавшии и
         сея земли предстатели теплейшии явившиися! Вам ныне мы, смиреннии и недостойнии,
         усердное моление приносити дерзаем в день благознаменитый праздника вашего.
         Обаче недоумеюще, како нарещи вас подобает или како по достоянию воспети подвиги
         ваша, сице вопием:О, святителие Христовы, Евангелия Божественнаго и предания
         церковнаго носителие, о народе Божием печальницы! Помозите нам закону Господню
         прилежно поучатися и ближним своим милости творити, да будем достойни вашея
         любви и заступления.О, священницы Господни, Жертвы Безкровныя совершителие и
         о прощении грехов людей христоименитых ходатаи! Испросите нам прилежание к службе
         Божией и попечение об исправлении грехов наших.О, преподобнии отцы и матери,
         во ангельстем чине Богу послужившии, страстей победителие и даров Духа Святаго
         честнии сосуди! Излейте на нас благодать даров ваших, да возревнуем страсти
         вся победити.О, страстотерпцы Божественнии, терпения адаманти твердии, кротости
         Христовы цвети благоуханнии! Далече отжените от нас малодушие и ропот, научите
         нас надежду на единаго Бога спасающаго возлагати и ближних немощи терпеливно
         носити.О, святии сродницы наши, Земли Казахския украшение, юдоль печальную в
         славы Божия селение претворившии, равноагельнии хранителие градов и весей наших,
         о людех православных приснии молитвенницы! Якоже во время земнаго жития вашего
         во всяких нуждах страждущим помогали есте, тако и ныне будите нам помощницы
         и заступницы, яко велие дерзновение пред Богом стяжали есте, в тяжких страданиях
         верны Христу явившеся. Помозите нам поприще земное без порока прейти и Царствия
         Небеснаго достигнути и тамо купно с вами прославляти в Троице певаемаго Бога,
         Отца и Сына и Святаго Духа, ныне и присно и во веки веков. Аминь.'
утреня:
   канон:
      кондак:
         глас: 5
         текст: О мученицы и исповедницы преславнии, / Казахстанския земли / предстателие
            теплейшии, / во всяком чине и возрасте / Христу послужившии! / Кто исповесть
            болезни / и подвиги ваша, / кто доволен изрещи / чудеса вашея веры, / или хвалу
            достойную / красоте исповедания вашего воздати? / Обаче приимите любовию / вас
            почитающия / и молитву вознесите // о спасении душ наших.
