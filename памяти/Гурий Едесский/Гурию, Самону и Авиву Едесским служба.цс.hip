<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ _е~_i-й де'нь.%>

%<Ст~ы'хъ мч~никъ и= и=сповjь^дникъ, гу'рiа, самw'на и=
а=вi'ва.%>

%<А=ллилу'iа.%>

%<В%>jь'стно бу'ди, jа='кw а='ще случи'тся нача'ло поста`
сегw` въ суббw'ту: Въ пято'къ ве'чера, на %<Г%>д\си,
воззва'хъ, стiхи^ры ст~ы'хъ, на s~. А='ще ли въ недjь'лю,
стiхи^ры пре'жде _о=ктw'иха: и= ст~ы'хъ, г~. Сла'ва,
ст~ы'хъ: И= ны'нjь, бг~оро'диченъ. На стiхо'внjь _о=ктw'иха:
Сла'ва, ст~ы'хъ, И= ны'нjь, бг~оро'диченъ. Ве'черъ, и= на
о_у='трени, на %<Б%>г~ъ гд\сь, тропа'рь ст~ы'хъ. Сла'ва, и=
ны'нjь, бг~оро'диченъ.

%<В%>ъ про'чыя же дни^, w\т понедjь'льника до пятка`, пое'мъ
а=ллилу'iа, по'чести ра'ди нача'ла ст~а'гw поста`.
На %<Г%>д\си, воззва'хъ, пое'мъ стiхи^ры пре'жде бц\ды г~,
и= ст~ы'хъ г~. Сла'ва, и= ны'нjь, бг~оро'диченъ, и=ли`
кр\стобг~оро'диченъ. Вмjь'стw прокi'мена, пое'мъ а=ллилу'iа,
на гла'съ s~. На стiхо'внjь _о=ктw'иха. Сла'ва, и= ны'нjь,
бг~оро'диченъ, и=ли` кр\стобг~оро'диченъ. На о_у='трени
вмjь'стw, %<Б%>г~ъ гд\сь: пое'мъ %<А=%>ллилу'iа, и= тр\очны:
а= по s~-й пjь'сни конда'къ ст~ы'хъ.

%<На Г%>д\си, воззва'хъ, %<стiхи^ры, гла'съ д~. По\д:
Д%>а'лъ _е=си` зна'менiе:

%<А=%>вi'въ всему'дрый, * и= самw'нъ чу'дный, * и= гу'рiй
сла'вный, * _о='бщiй соста'вивше вjь^рнымъ ли'къ, * въ
ра'дости ны'нjь сликовству'ютъ на'мъ страстоте'рпцы и=
свеселя'тся: * душа'мъ бо му'ченич_ескимъ * w\т бг~а сiе`
даде'ся, * здjь` быва'_емая разу'мнw зрjь'ти.

%<Б%>олjь^зни претерпjь'вше, * нестерпи'мыхъ му'къ, и=
до'блественнw пострада'вше, * тр\оцы равночи'сленнiи, *
самw'не и= а=вi'ве и= гу'рiе бг~ому'дре, * вjь'чнагw и=
кра'снагw насыща'етеся ны'нjь наслажде'нiя, * трудw'въ
воздая'нiе возмjьря'ющу ва'мъ хр\сту`, * _е=го'же те'плjь
моли'те, * спасти'ся душа'мъ на'шымъ.

%<К%>о приста'нищу нево'лненному, и= къ жи'зни немяте'жнjьй,
* и= зати'шiю благоути'шному, * страстоте'рпцы мч~ницы
приста'вше * превjь'чнующему безстра'стнагw пребыва'нiя, *
и= до'льнее ны'нjь и=змjьни'сте, * трудw'въ воздая^нiя и=
болjь'зней, * по'ч_ести w\т бг~а прiи'мше * досто'йнjь,
бл~же'ннiи.

%<И='ны стiхи^ры бц\ды, гла'съ и= подо'бенъ то'йже. А='ще ли
а=ллилу'iа пое'мъ сi'и стiхи^ры пре'жде:%>

%<W=%>дожди` мнjь`, вл\дчце, * твоея` ми'лости бе'здну, * и=
w=па'льшееся зно'емъ страсте'й се'рдце мое`, * jа='кw
ми'лостива напо'й, _о=трокови'це, * и= о_у=миле'нiя ка^пли
точи'ти * непреста'ннw сотвори`, молю'ся, * и='миже
о_у=тjьше'нiя сподо'блюся, ч\стая, * _е='же получи'ти
и='мутъ, и=`же и='скреннw пла'кавшiися.

%<Д%>е'мwнскими коле'блема прилw'ги, * и= въ ро'въ поги'бели
рjь'ема * о_у=ще'дри, вл\дчце, * и= о_у=тверди' мя
на ка'мени добродjь'телей, * и= совjь'ты врагw'въ
разори'вши, * сподо'би мя` твори'ти повелjь^нiя * твоегw`
сн~а и= бг~а на'шегw, * jа='кw да получу` w=ставле'нiе * въ
де'нь суда`.

%<С%>кве'рну w=мы'й * _о=кая'ннагw се'рдца моегw`, бц\де
всепjь'тая, * и= вся^ о_у=язвл_е'нiя, и= гно_е'нiя, * jа=`же
w\т грjьха`, w=чи'сти, ч\стая, * и= о_у=ма` моегw` о_у=тиши`
нестоя'нiе, * jа='кw да си'лу твою` * и= вели'кое защище'нiе
велича'ю стра'стный * и= неключи'мый ра'бъ тво'й.

%<Сла'ва, и= ны'нjь, бг~оро'диченъ:%>

%<С%>ла'бость и= о_у=ны'нiе, * дв~ома'ти всенепоро'чная, *
души` моея` преложи` въ здра'вiе и= си'лу, * стра'хомъ и=
любо'вiю * твори'ти же и= дjь'яти w=правда^нiя хр\стw'ва: *
jа='кw да и=збjь'гну _о=гня` нестерпи'магw, * и= жре'бiй
нб\сный, * и= жи'знь непрехо'дную * тобо'ю воспрiиму`,
веселя'ся всегда`.

%<А='ще въ сре'ду, и=ли` въ пято'къ, кр\стобг~оро'диченъ.
По\д: Jа='%>кw до'бля:

%<Р%>аспина'ема хр\ста` чл~вjьколю'бца * ви'дящи, преч\стая,
* и= ре'бра и=скопава'ема копiе'мъ, * пла'чущи, вопiя'ше: *
что` сiе`, сн~е мо'й; * что' ти безблагода'тнiи лю'дiе
возда'ша, * за jа=`же сотвори'лъ _е=си` дw'брая и=`мъ; и=
тщи'шися безча'дствовати мя`, вселюбе'знjьйшiй:
о_у=дивля'юся, бл~гоутро'бне, твоему` во'льному распя'тiю.

%<А='ще ли Б%>г~ъ гд\сь: %<Сла'ва, гла'съ в~.
Самогла'сенъ:%>

%<_Е=%>де'съ весели'тся, jа='кw ра'кою ст~ы'хъ w=богати'ся,
гу'рiа, самw'на и= а=вi'ва, и= хр\столюби'вую па'ству
созыва'я, вопiе'тъ: прiиди'те, мучениколю'бцы,
просвjьти'теся въ па'мяти свjь'тлjьй: прiиди'те о_у='бw,
празднолю'бцы, возвесели'теся. прiиди'те и= ви'дите
свjьти^ла нб\сная, на земли` жи'тельствовавшыя. прiиди'те,
и= о_у=слы'шите, какову` сме'рть го'рькую до'блiи а=дама'нти
под\ъя'ша, безконе'чныя ра'ди жи'зни. тjь'мже пору^чницы
су'ще и='стины, дjьви'цу спасо'ша, жи'вуво гро'бъ
вве'ржену, и= тjь'хъ небре'гшаго всескве'рнаго па'губjь
преда'ша, jа='кw о_у=бi'йцу и= неми'лостивна. и= прилjь'жнw
мо'лятъ ст~у'ю тр\оцу и=зба'витися w\т тли` и= и=скуше'нiй,
и= вся'ческихъ бjь'дъ, вjь'рою творя'щымъ па'мять и='хъ.

%<И= ны'нjь, бг~оро'диченъ:%>

%<На стiхо'внjь _о=ктw'иха. Сла'ва, гла'съ в~.
Самогла'сенъ:%>

%<П%>рiиди'те, мучениколю'бцы вси`, хр\сто'вы _о=ру'жники
пjь'сньми почти'мъ, гу'рiа и= а=вi'ва и= самw'на, jа='кw
пресла'внw дjь'йствуютъ чудеса`: кля'твы бо не презрjь'ша
предста'вити _о=трокови'цу, но, и=сполня'юще проше'нiе,
дjьви'цу спасо'ша, пребеззако'нному го'тfину мще'нiе
сотвори'вше. тjь'хъ моли'твами, хр\сте` бж~е, спаси' ны,
jа='кw бла'гъ и= чл~вjьколю'бецъ.

%<И= ны'нjь, бг~оро'диченъ. Тропа'рь, гла'съ _е~:%>

%<Ч%>удеса` ст~ы'хъ твои'хъ мч~никъ, стjь'ну неwбори'му
на'мъ дарова'вый, хр\сте` бж~е: тjь'хъ моли'твами совjь'ты
jа=зы'кwвъ разори`, цр~ковь ст~у'ю о_у=крjьпи`, jа='кw
_е=ди'нъ бл~гъ и= чл~вjьколю'бецъ.



%<На о_у='трени _о='ба канw'на _о=ктw'иха:%>

%<И= ст~ы'хъ канw'нъ на д~, _е=гw'же краегране'сiе:%>

%<Т%>ри` ку'пнw глаго'лющыя хвалю` прему'дреннw. %<Творе'нiе
fеофа'ново.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй
пjьшеше'ствовавъ i=и~ль, кресто_обра'зными мwv"се'овыма
рука'ма а=мали'кову си'лу въ пусты'ни побjьди'лъ _е='сть.

%<Т%>р\оцы _е=динонача'лiе, ст~i'и, бг~осло'вяще че'стнw,
многонача'лiя нестоя'нную мглу` о_у=до'бнw разруши'сте,
восто'ка многосвjь'тлiи jа='коже sвjь'зды возсiя'вше.

%<Т%>рiе` и=сповjь^дницы, бл~года'тiю просвjьща'еми
нача'льныя тр\оцы jа='вственнw, ле'сть многобо'жную,
терпjьли'внw противле'нiе jа=вля'юще, и=стреби'ша.

%<В%>а'съ о_у='бw сыноположи'въ, сла'внiи, любо'вiю
_е=сте'ственный сы'нъ, ны'нjь _е=му` наслjь'дiю дае'му
jа='вjь, jа='кw бл~гоутро'бенъ, снаслjь'дники показа`, и=
цр\ствiя соприча'стники.

%<Бг~оро'диченъ:%>

%<М%>у'дрости прему'дростныя ски'нiя была` _е=си`,
всенепоро'чная: сво'й бо хра'мъ w\т твои'хъ преч\стыхъ
крове'й, ч\стая, созда'ти благоволи` на спасе'нiе ду'шъ
на'шихъ.

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`, зову'щи:
ты` моя` крjь'пость, гд\си, и= прибjь'жище, и=
о_у=твержде'нiе.

%<Т%>jь'ло му'камъ во'лею и= лю^тымъ ра'намъ преда'ша
хр\стw'вы и=сповjь^дницы и= о_у=гw'дницы.

%<И=%>зба'витися w\т лю'тыхъ грjьхо'вныхъ пw'мыслъ, ст~i'и,
ва'шу па'мять вjь'рою соверша'ющымъ о_у=моли'те.

%<Н%>а дре'вjь терпjьли'внw воздви'жени честнi'и
свидjь'телiе, всеблагоче'стнw невре'днw и=сповjь'данiе
соблюдо'ша.

%<Бг~оро'диченъ:%>

%<Ц%>jьле'нiй тя` и=сто'чникъ въ твою` о_у=тро'бу вше'дый
показа`, мт~и бж~iя преч\стая: мою` о_у='бw ду'шу и=сцjьли`.

%<Сjьда'ленъ, гла'съ и~. Подо'бенъ: П%>рему'дрости:

%<К%>р\сто'мъ воwружи'вшеся хр\сто'вымъ, въ не'мъ мучи'телей
всю` крjь'пость му'жески низложи'сте, jа='кw вjь'ры
побw'рницы: безбо'жiе все` i='дwльское w=бличи'сте, и=
тр\оцу, ст~i'и, о_у=се'рднw проповjь'давше. тjь'мъ досто'йнw
w\т нея` вjьнцы` побjь'ды прiя'сте, jа='кw зако'ннw
пострада'вше, страстоте'рпцы всесла'внiи, моли'те хр\ста`
бг~а, грjьхw'въ w=ставле'нiе пода'ти пра'зднующымъ любо'вiю
святу'ю па'мять ва'шу.

%<Сла'ва, и='нъ, гла'съ и~. Подо'бенъ то'йже:%>

%<Х%>р\сту` порабо'тавше му'ченически, порабо'тисте ле'сть
мучи'тельскую, непорабоще'нну и=му'ще ду'шу и= му'дрость.
и='бо тр\очною вjь'рою о_у=язви'вшеся, прехва'льнiи,
многобо'жiясла'ву несла'вную w=бличи'сте. тjь'мъ,
jа='кw sвjь'зды, свjь'тлw въ мi'рjь блиста'нiемъ сiя'ете
чуде'съ, бл~же'ннiи, страстоте'рпцы всехва'льнiи: моли'те
хр\ста` бг~а, грjьхw'въ w=ставле'нiе пода'ти чту'щымъ
любо'вiю святу'ю па'мять ва'шу.

%<И= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ сjь'мене
ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца дои'ши зижди'теля и= гд\са. тjь'мъ
а='гг~льскiй и= человjь'ческiй ро'дъ, досто'йнw сла'вимъ
прест~о'е рж\ство` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя, а='гница зря'щи на
кр\стjь`, восклица'ше пла'чущи, и= го'рькw рыда'ющи,
вопiя'ше: мi'ръ о_у='бw ра'дуется, прiе'мляй тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно, и= и=сто'чниче
неисчерпа'емый, о_у=милосе'рдися, и= да'руй согрjьше'нiй
w=ставле'нiе, вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце
пра'ведное, ста` въ чи'нjь свое'мъ, досто'йнw взыва'ющи:
сла'ва си'лjь твое'й, гд\си.

%<Т%>р\оцы равночи'сленнiи вjьн_е'чницы, трисiя'нною
свjьще'ю, ны'нjь соверша'ющыя па'мять, всесщ~е'нную тjь'хъ
w=заря'ютъ, всjь^мъ и=сцjьл_е'нiя подаю'ще.

%<С%>ъ благоговjь'нiемъ претеце'мъ къ свjьтоно'снjьй и=
свjьтоза'рнjьй, бг~ому'дрiи, ра'цjь мч~никъ. то'читъ бо
врачева^нiя вjь'рою зову'щымъ: сла'ва си'лjь твое'й, гд\си.

%<И=%>сповjь'дающе бж\ственное строе'нiе и= па'че о_у=ма`
та'инство, бг~осло'вными, я=зы^ки все` безбо'жiе
мучи'телей бж~е'ственнiи и= всему'дрiи и=сповjь^дницы
попра'ша.

%<Бг~оро'диченъ:%>

%<П%>а'че о_у=ма` родила` _е=си`, _w дв~о! и= по рж\ствjь`
jа=ви'лася _е=си` дв\ствующи па'ки. тjь'мъ немо'лчными
гла^сы, ра'дуйся, тебjь`, вл\дчце, вjь'рою несомнjь'нною
вопiе'мъ.

%<Пjь'снь _е~. I=рмо'съ:%>

%<Т%>ы`, гд\си, мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя,
вjь'рою воспjьва'ющыя тя`.

%<С%>вjь'тлостiю jа='вjь подвигw'въ сiя'юще, посрами'ша
мучи'телей свирjь'пый нра'въ, вjь'ры побw'рницы.

%<В%>о вся^ jа='вственнw вселе'нныя концы` чудеса` мч~никъ
проповjь'дашася, и= вся^ вjь'рою о_у=тверди'ша.

%<Jа='%>коже земля` блага'я, благода'ти сjь'мена прiе'мши,
житiе'мъ трудолю'бнw бога'тство, блаже'ннiи, содjь'яша.

%<Бг~оро'диченъ:%>

%<_Е=%>ди'нъ благi'й, пучи'ною благосты'ни вся'ч_еская,
бг~омт~и, содержа'й, твои'ми _о=б\ъя^тiи держа'тися
сподо'би.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь вопiе'тъ
ти`, w\т бjьсо'вскiя кро'ве w=чи'щшися, ра'ди ми'лости w\т
ре'бръ твои'хъ и=сте'кшею кро'вiю.

%<З%>ако'ннw, jа='кw до'брiи во'ини, бг~ому'дрiи,
о_у=держа'вше вся^, и= jа='снw вjь'ру соблю'дше, бж\ственныя
пра'вды прiя'сте вjьнцы`.

%<П%>ре'жде о_у='бw а=вваку'мъ высо'цjь возвыша'ется
вл\дчнимъ повелjь'нiемъ: чре'зъ ва'съ же _о=трокови'ца
му'чима, бг~оглаго'ливiи, къ воспита'вшей возврати'ся.

%<С%>iя'етъ ра'ка мч~никъ чуд_есы`, и= рjь'ки и=сточа'етъ
и=сцjьле'нiй всjь^мъ, приходя'щымъ вjь'рою, и= тjь'хъ
терпjь'нiю дивя'щымся.

%<Бг~оро'диченъ:%>

%<Т%>я` _е=ди'ну посредjь` те'рнiя w=брjь'тъ, jа='кw
чистjь'йшiй крi'нъ, и= во о_у=до'лiихъ цвjь'тъ, _w
бг~ома'ти, жени'хъ о_у='мный въ тя` всели'ся.

%<Конда'къ, гла'съ в~. Подо'бенъ: В%>ы'шнихъ и=щя`:

%<С%>ъ высоты`, му'дрiи, бл~года'ть прiе'мше, су'щымъ во
и=скуше'нiихъ предстоите`, всехва'льнiи: тjь'мже
_о=трокови'цу, ст~i'и, w\т сме'рти го'рькiя и=зба'висте: вы'
бо вои'стинну _е=сте` _е=де'су сла'ва и= мi'ру ра'дость.

%<I='косъ:%>

%<В%>ра'жiя мя` рабо'ты и=зба'ви, i=и~се жизнода'вче,
твои'хъ страда'л_ецъ мольба'ми о_у=моля'емь, jа='кw да
непорабоще'нну стяжа'въ w\т страсте'й ду'шу мою` и= тjь'ло,
восхвалю` тjь'хъ скорjь'йшую по'мощь, jа='коже во гро'бjь
затворе'нная му'жа лука'вствiемъ, и= сiю` ско'рw
предвари'вше w\т сме'рти и=зба'виша, зову'щу: _е=де'су
сла'ва, и= мi'ру ра'дость.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй, любо'вiю
благоче'стiя па'че, не'жели пла'менемъ w=паля'еми, взыва'ху:
бл~гослове'нъ _е=си` въ хра'мjь сла'вы твоея`, гд\си.

%<А=%>враа^мскiя въ пещи` дjь'ти и=зба'вивый, сы'й и=
стра'нную _о=трокови'цу лю'тагw w=бстоя'нiя спасе`,
хода'тайствомъ ны'нjь ст~ы'хъ о_у=гw'дникъ, jа='кw
бл~гоутро'бенъ.

%<С%>уро'вjьйшагw безчеловjь'чiя му'ку да'вый, всjь'хъ sw'лъ
а='бiе и=стя'занъ о_у=бi'йца sлоимени'тый судо'мъ
пра'веднымъ твои'мъ, сло'ве бж~iй, му'дросте и= си'ла.

%<О_у=%>крjьпля'ема къ ва'мъ наде'ждею, сла'внiи,
_о=трокови'ца, заключе'нная во гро'бjь съ ме'ртвыми, ча'янiя
не погрjьши`, зову'щи: бл~гослове'нъ _е=си`, гд\си, бж~е
_о=т_е'цъ на'шихъ.

%<Бг~оро'диченъ:%>

%<Jа='%>кw новосмjьше'ное и= свjьтоза'рное пуща'я зерца'ло,
зарю` бж\ственнагw, дв~о, сiя'нiя, приложи'вшуюся
тебjь` вмjьсти'ла _е=си`. бл~гослове'нна ты` въ жена'хъ,
всенепоро'чная вл\дчце.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ ро'вjь
затче`, _о='гненную же си'лу о_у=гаси'ша, добродjь'телiю
препоя'савшеся, благоче'стiя рачи'тели _о='троцы, взыва'юще:
бл~гослови'те, вся^ дjьла` гд\сня, гд\са.

%<В%>семi'рный дне'сь на'мъ наста` пра'здникъ мч~никъ
хр\сто'выхъ, w=заря'ющъ благода'тiю чуде'съ преходя'щыя
вjь'рою и= ра'достiю духо'вною, и= любо'вiю зову'щыя:
благослови'те, вся^ дjьла` гд\сня, гд\са.

%<О_у=%>до'бнw и=сповjь^дницы твоегw` бж\ства` все`
о_у=праздни'ше безбо'жiе, вл\дко, мучи'телей не
о_у=боя'вшеся преще'нiй sлоу'мныхъ, вjь'рою о_у=крjьпля'еми,
взыва'юще: благослови'те, вся^ дjьла` гд\сня, гд\са.

%<В%>сему'дрiи и=сповjь^дницы, предстоя'ще бж\ственному
повелjь'нiю, врагw'въ полки` побjьжда'ющiи, мече'мъ
закала'еми, побjь'ду пресла'внw jа='вjь и= пресiя'ющу
показа'ша: па'дающе бо проти^вныя побjьди'ша.

%<Бг~оро'диченъ:%>

%<_Е=%>стествы` ви'димаго двjьма` хр\ста` родила` _е=си`,
_е=ди'ну нося'ща jа='вjь v=поста'сь сло'жну бж\ства` и=
человjь'чества, сте'кшуся _е=сте'ственному и='стиннw по
соедине'нiю: тjь'мъ тя` благослови'мъ, марi'е
бг~оневjь'стная.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`,
дв~о, краеуго'льный w\тсjьче'ся, хр\сто'съ, совокупи'вый
разстоя^щаяся _е=ст_ества`. тjь'мъ веселя'щеся, тя`, бц\де,
велича'емъ.

%<С%>ловес_е'мъ послjь'дующе бж\ств_еннымъ и=
бг~одохнов_е'ннымъ хр\стw'вымъ, и=сповjь^дницы
бг~освjь'тлiи, кр\стъ на ра'мена, ра'дующеся, взя'сте,
жизнонw'снымъ стопа'мъ послjь'дующе, достосла'внiи.

%<В%>сему` свjь'ту тр\оцы съ весе'лiемъ до'блiи
и=сповjь^дницы вмjь'щшеся, подвигw'въ ч_е'сти воспрiима'ютъ,
безпло'тныхъ чинw'въ сподо'бльшеся соводворе'нiя.

%<Н%>ы'нjь не въ зерца'лjь зрите` бл~же'нныхъ над_е'жды,
и=сповjь^дницы сп~сwвы: и='стины же па'че, всему'дрiи,
добро'ту зрите`, вjьнцено'сцы всечестнi'и.

%<Jа='%>кw пребж\ственныя тр\оцы jа='вjь равночи'сленнiи
jа='вльшеся, и=сповjь^дницы бг~оглаго'лiи, тоя` заря'ми
просвjьща'етеся, jа='кw тоя` ра'ди пострада'вше, жи'зни
нетлjь^нныя ны'нjь о_у=лучи'ша.

%<Бг~оро'диченъ:%>

%<П%>ло'тiю прiити` восхотjь'въ о_у=краси'вый вся^ сло'во,
въ тя` всели'ся, _е=ди'ну ст~jь'йшу всjь'хъ w=брjь'тъ, и=
бц\ду вои'стинну jа=ви`, мт~и дв~о.

%<Свjьти'ленъ. Подо'бенъ: Н%>б~о sвjьзда'ми:

%<И='%>же w\т гро'ба _о=трокови'цу и=зба'вльше дре'вле,
гу'рiе, и= самw'не, и= а=вi'ве: мч~ницы хр\сто'вы,
предвари'те, jа='кw w\т гро'ба прегрjьше'нiй ны`
и=збавля'юще.

%<Бг~оро'диченъ:%>

%<К%>рjь'пкимъ твои'мъ покро'вомъ w\т навjь^тъ вра'жiихъ
ны`, ч\стая, твоя^ рабы^ сохрани` невреди^мы, тя' бо
стяжа'хомъ _е=ди'ну прибjь'жище въ бjьда'хъ.

%<На лiтургi'и, прокi'менъ, гла'съ д~: С%>т~ы^мъ, и=`же
су'ть на земли` _е=гw`: %<Стi'хъ: П%>редзрjь'хъ гд\са предо
мно'ю вы'ну: %<А=п\слъ ко _е=фесе'wмъ, зача'ло сл~г.
А=ллилу'iа, гла'съ д~. В%>оззва'ша пра'веднiи, и= гд\сь
о_у=слы'ша и=`хъ. %<Стi'хъ: М%>нw'ги скw'рби пра'в_еднымъ:
%<_Е=v\глiе луки`, зача'ло _кс~д. Прича'стенъ: Р%>а'дуйтеся,
пра'веднiи, w= гд\сjь:



