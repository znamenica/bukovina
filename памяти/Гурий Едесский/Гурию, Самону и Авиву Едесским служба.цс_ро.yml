---
вечерня:
   отпустительно:
      тропарь:
         глас: 5
         текст: Чудеса святых Твоих мученик / стену необориму нам даровавый, / Христе
            Боже, / тех молитвами советы / языков разори, / Церковь святую укрепи, // яко
            един Благ и Человеколюбец.
      молитва: 'О святии мученицы и исповедницы Христовы Гурие, Самоне и Авиве! Теплии
         о нас ходатаи и молитвенницы пред Богом, во умилении сердец наших, взирая на
         пречистый ваш образ, смиренно молим вас: услышите нас, грешных и недостойных
         рабов своих, сущих в бедах, скорбех и напастех, и призрев наша тяжкая и безчисленная
         прегрешения, явите нам свою великую милость, воздвигните нас из глубины греховныя,
         просветите наш ум, смягчите злое и окаянное сердце, прекратите зависть, вражду
         и раздоры, в нас живущие. Осените нас миром, любовию и страхом Божиим, умолите
         милосерднаго Господа, да покрыет множество грехов наших Своим неизреченным милосердием.
         Да соблюдет Церковь Свою Святую от неверия, ересей и расколов. Да подаст стране
         нашей мир, благоденствие, земли плодородие; супругам любовь и согласие; чадам
         послушание; обидимым терпение; обидящим страх Божий; скорбящим благодушие; радующимся
         воздержание. Всех же нас да покрыет Своею всесильною десницею, и да избавит
         от глада, губительства, труса, потопа, огня, меча, нашествия иноплеменников
         и междоусобныя брани, и напрасныя смерти. Да оградит нас ополчением святых Своих
         ангелов, во еже избавится нам по исходе нашем из жития сего от козней лукаваго
         и тайных воздушных мытарств его, и неосужденными предстати Престолу Господа
         Славы, идеже лицы святых Ангел со всеми святыми выну славят пресвятое и великолепое
         имя Отца и Сына и Святаго Духа, ныне и присно и во веки веков. Аминь.'
утреня:
   канон:
      кондак:
         глас: 2
         текст: С высоты, мудрии, / благодать приемше, / сущим во искушениих / предстоите,
            всехвальнии. / Темже отроковицу, святии, / от смерти горькия избависте, / вы
            бо воистинну есте // Едесу слава и миру радость.
