<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~г-й де'нь.%>

%<Ст~ы'хъ му'ч_еникъ, трофi'ма, fео'фiла, и= и=`же съ
ни'ми.%>

%<На Г%>д\си, воззва'хъ, %<стiхи^ры, гла'съ а~. По\д:
В%>сехва'льнiи му'ч_еницы:

%<В%>ше'лъ _е=си` въ суди'ще тве'рдw, * му'чениче,
страда^нiя и= терза^нiя терпjь'лъ _е=си`, * и=
о_у=язви'лся _е=си`, * о_у=язви'въ врага` борца`, * и=
побjь'ду взя'лъ _е=си` на него`, трофi'ме. * тjь'мже
моли`, * дарова'ти душа'мъ на'шымъ * ми'ръ и= ве'лiю
ми'лость.

%<Л%>и'къ му'ч_еникъ веды'й, му'дре, съ собо'ю, *
пострада'лъ _е=си`: * и= съ тjь'ми ра'дуяся, * нб\сная
бл~га^я воспрiя'лъ _е=си` досто'йнw. * съ ни'миже на'съ
помина'й, * вjь'рою на земли` восхваля'ющихъ тя`, *
хр\сту` моля'ся, * дарова'ти душа'мъ на'шымъ * ми'ръ и=
ве'лiю ми'лость.

%<Т%>рофi'ма и= fео'фiла вjь'рнiи, * съ про'чими
тремина'десяте * восхва'лимъ му'ченики: * честны'ми бо
кровьми` * _о='гнь пре'лести о_у=же` о_у=гаси'вше: * въ
вы'шнjьмъ живу'тъ цр\ствiи, * при'снw прося'ще, *
дарова'ти душа'мъ на'шымъ * ми'ръ и= ве'лiю ми'лость.


%<Сла'ва, и= ны'нjь, бг~оро'диченъ:%>

%<О_у=%>вы` мнjь`, что` бу'ду; * о_у='мъ и= дш~у и=
тjь'ло * w=скверни'въ прегрjьше'ньми, * что` сотворю`; *
ка'кw же и=збjьжу` пла'мене нестерпи'магw, * нерjьши'мыхъ
о_у='зъ и= вjь'чныхъ; * но, _w всенепоро'чная! * пре'жде
конца` моли` сн~а твоего`, * пода'ти ми` w=ставле'нiе.

%<Кр\стобг~оро'диченъ:%>

%<Д%>в~а нескве'рная, * и=ногда` на дре'вjь ви'дjьвши,
* _е=го'же роди` и=зъ безсjь'менныя о_у=тро'бы, * не
терпя'щи о_у=тро'бнагw о_у=язвле'нiя, * власы` терза'ющи,
гл~го'лаше: * ма'нiемъ содержа'й тва'рь всю`, * ка'кw
jа='кw w=сужде'нный, * на кр\стъ вознесе'нъ _е=си`, *
вся'кw хотя'й спасти` человjь'чество;

%<Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ
вjьнцы` прiя'ша нетлjь^нныя w\т теб_е` бг~а на'шегw:
и=му'ще бо крjь'пость твою`, мучи'телей низложи'ша,
сокруши'ша и= де'мwнwвъ немwщны'я де'рзwсти. тjь'хъ
моли'твами спаси` ду'шы на'шя.

%<Канw'нъ, творе'нiе а=ндре'а кри'тскагw,%>

%<Гла'съ д~. Пjь'снь а~. I=рмо'съ:%>

%<В%>оспою` тебjь`, гд\си бж~е мо'й, jа='кw и=зве'лъ
_е=си` лю'ди и=зъ рабо'ты _е=гv'петскiя, покры'лъ же
_е=си` колесни^цы фараw'новы и= си'лу.

%<В%>оспою` тебjь`, гд\си бж~е мо'й, jа='кw возсiя'лъ
_е=си` на'мъ де'нь весе'лiя, ле'сть разоря'ющь, па'мять
мч~никъ твои'хъ.

%<С%>о'лнце просiя'лъ _е=си` въ мi'рjь, въ вjь'рнjьй
jа='влься, му'чениче, тве'рди, въ не'йже w=блиста'лъ
_е=си` страда'нiи твои'ми концы`.

%<К%>ро'вiю твое'ю напои'ся, златы'ми струя'ми,
воспита'вшее тя` _о=те'чество, блаже'нне трофi'ме, пи'щею
неиждиву'щею, страда'нiи твои'ми пита'ющеся.

%<Тр\оченъ:%>

%<Т%>р\оцу просла'вимъ правосла'внw, со _о=ц~е'мъ сн~а
и= дх~а ст~а'го, _е=ди'но бж~ество`, _е=ди'ницу
трiv"поста'сную.

%<Бг~оро'диченъ:%>

%<А='%>гг~лъ вjь'сть тебjь` съ нб~се` _е='же къ бг~у
премjьне'нiя, дв~о, принесе`, и= мi'ръ собра` на ра'дость
бл~говjь'щенiя.

%<Пjь'снь г~. I=рмо'съ:%>

%<В%>ъ гд\сjь бз~jь мое'мъ се'рдце мое` о_у=тверди'ся:
тjь'мъ немощству'ющiи препоя'сашася си'лою.

%<Н%>а суди'щи му'ченикъ со стра'ждущими съ ни'мъ
о_у=раня'емь, ра'довашеся, прови'дя неизглаго'ланное
мздовоздая'нiе.

%<И=%> сте'кшая твоя` кро'вь безбо'жiе попали`,
теплоту` бг~оразу'мiя всjь^мъ вже'гъ, трофi'ме.

%<Jа='%>кw со'лнце sвjь'здъ, посредjь` и=му'ще
мч~ника, w=мрачи'ша ле'сть, страда'льцы твои`, гд\си.

%<Тр\оченъ:%>

%<Т%>рiv"поста'сному _е=стеству`, _е=ди'нагw цр\ства
бж~еству`, _о=ц~у` поклони'мся, сн~у и= дх~у ст~о'му.

%<Бг~оро'диченъ:%>

%<В%>ъ мт~рехъ дв~а, и= въ дв~ахъ мт~и была` _е=си`,
_о='нjьми же и= о_у=дивля'еши вся'ку мы'сль, ч\стая.

%<Сjьда'ленъ, гла'съ а~: Подо'бенъ: Л%>и'къ
а='гг~льскiй:

%<Д%>о'блественнымъ по'мысломъ проше'дъ му^ки, и=
побjь'ду на ни'хъ прiе'мь, бл~же'нне, во'лка преложи'лъ
_е=си` во а='гня бж\ственною благода'тiю, и= повину'лъ
_е=си` страда'ти съ тобо'ю вjь'рою. тjь'мже вси`
ра'достнw тя` почита'емъ, пресла'вне трофi'ме.

%<Бг~оро'диченъ:%>

%<О_у=%>пова'нiе хр\стiа'нъ, прест~а'я дв~о, _е=го'же
родила` _е=си` бг~а, па'че о_у=ма' же и= сло'ва,
непреста'ннw моли` съ вы'шними си'лами, пода'ти
w=ставле'нiе грjьхw'въ на'шихъ всjь'хъ,и=
и=справле'нiе житiя`; вjь'рою и= любо'вiю при'снw тя`
сла'вящымъ.

%<Кр\стобг~оро'диченъ:%>

%<Н%>ескве'рная а='гница а='гнца и= па'стыря
повjь'шена на дре'вjь ме'ртва зря'щи, пла'чущи вjьща'ше,
мт~рски восклица'ющи: ка'кw претерплю` твое` _е='же па'че
сло'ва, сн~е мо'й, сни'тiе, и= вw'льныя стр\сти, бж~е
преблагi'й;

%<Пjь'снь д~. I=рмо'съ:%>

%<О_у=%>слы'шахъ, бж~е, слу'хъ тво'й, и= о_у=боя'хся:
разумjь'хъ дjьла` твоя^, и= о_у=жасо'хся, гд\си: jа='кw
твоегw` хвале'нiя и=спо'лнь земля`.

%<О_у=%>слы'шахъ, бж~е, му'ч_еникъ тве'рдое му'жество,
и='мже стра'ждуще показа'ша по любви` твое'й, и=
о_у=ди'влься сла'влю тя`, _е=ди'не сп~се.

%<В%>jь'ры щито'мъ w=гражде'нъ вели'кiй му'ченикъ, и=
ме'чь духо'вный мы'сленнw и=звле'къ, главы^ w\тсjьче`
нечести^вымъ.

%<К%>расото'ю добродjь'телей о_у=кра'шенъ, вели'кiй
му'чениче, и= сла'вою вjьнча'нъ, гони'теля посрами'лъ
_е=си`, за хр\ста` прiи'мъ _о='гнь и= закол_е'нiя.

%<Тр\оченъ:%>

%<В%>о _е=ди'номъ существjь` пою` три` v=поста^си
бг~онача'лiя, _о=ц~а`, и= сн~а, и= дх~а, jа='кw _е=ди'но
сiя'нiе трисо'лнечнагw _е=стества`, _е=ди'нъ бг~ъ.

%<Бг~оро'диченъ:%>

%<Д%>в~о, ка'кw дои'ши; ка'кw ма'терними ражда'еши
закw'ны; _е=го'же бо родила` _е=си`, вопло'щся бг~ъ
_е='сть w=бновля'я _е=стество`, jа='кw вjь'сть са'мъ.

%<Пjь'снь _е~. I=рмо'съ:%>

%<М%>ра'къ разрjьши` грjьха` моегw`, внегда` возсiя'ти
ти` о_у='тро свjь'тлое за'повjьдей твои'хъ, гд\си,
непристу'пный свjь'те.

%<М%>ра'къ w\тгна'лъ _е=си` безбо'жiя свjь'тлыми
проповjь'данiи: бг~осiя'нными и=сповjь'данiи твои'ми
враги` посрами'лъ _е=си`, трофi'ме, страда'льче
хр\сто'въ.

%<Jа='%>кw бг~а возлюби'лъ _е=си`, му'ченице
бг~олю'бне:и=меноно'снw показа'ся бг~оме'рзскiя
па'губы прогна'нiе, му'ченикъ хр\сто'въ и=зря'денъ бы'въ.

%<W\т%> ва'шея кро'ве w=дjь'явше багряни'цу по'честь,
на небесjь'хъ сца'рствуете бг~у всjь'хъ, мч~ницы, jа='кw
тому` подw'бницы.

%<Тр\оченъ:%>

%<Р%>авносла'вная, равноче'стная тр\оце, безнача'льне
_о='ч~е нерожде'нне, рожде'нне сн~е, и= дш~е ст~ы'й, ты`
_е=си` бг~ъ мо'й, гд\си, непристу'пный свjь'те.

%<Бг~оро'диченъ:%>

%<В%>ъ дjь'вахъ ро'ждшую, и= въ мт~рехъ тя` ч\стую
дв~у пое'мъ, бж~iй нескве'рный сосу'дъ: и=зъ негw'же
про'йде гд\сь, сп~съ вся'ческихъ.

%<Пjь'снь s~. I=рмо'съ:%>

%<Б%>у'рею грjьхо'вною погружа'емь, jа='кw во чре'вjь
ки'товjь содержи'мь, съ пр\оро'комъ зову' ти: возведи`
w\т тли` живо'тъ мо'й, гд\си, и= спаси' мя.

%<К%>а'менiемъ и= дреко'лiемъ сокруша'еми, ника'коже
w\тступи'сте w\т вjь'ры, но потреби'тели, бл~же'ннiи,
бы'сте i=дwлонеи'стовства, взе'мше побjь'ды по'ч_ести.

%<В%>оздви'женъ на высоту` и= стру'жемь, i='дwльскую
ле'сть w=бличи'лъ _е='сть бг~осло'въ трофi'мъ, напита'въ
вjь'рныхъ сердца` о_у=че'нiи досто'йнw пода'тельными.

%<S%>вjь'зды страда'нiи просiя'вше, невjь'рiя мра'къ
разори'сте. тjь'мже де'нь w=зари'вше спаси'тельный, въ
_о='ньже спасти'ся на'мъ моли'теся, мч~ницы гд\сни.

%<Тр\оченъ:%>

%<_Е=%>диноца'рственная, со_обра'зная тр\оце
безнача'льная, равноче'стная, трiv"поста'сная, _е=ди'нице
нераздjь'льная, бж~ество'мъ пресу'щная, _о='ч~е, и= сн~е,
и= ст~ы'й дш~е, теб_е` пое'тъ вся^ тва'рь.

%<Бг~оро'диченъ:%>

%<П%>а'че _е=стества` твое` рж\ство`, jа='кw
безсjь'меннw ма'терски подо'бнw па'ки ражда'еши,
зако'номъ _е=стества`,преи'стиннw _о=боя`, да
о_у=молча'тъ скв_е'рныя _е='р_еси w= тебjь`, бц\де
ч\стая.

%<Пjь'снь з~. I=рмо'съ:%>

%<_О='%>гнь паля` пещи`, и=стряса'шеся, _о='троцы
w=роша'хуся, и= пою'ще глаго'лаху: бл~гослове'нъ _е=си`,
_е=ди'нъ сы'й бж~е _о=ц~ъ на'шихъ.

%<П%>ло'ть преwби'дящымъ страда'льц_емъ твои^мъ
а='гг~ли о_у=диви'шася, и= земнi'и взыва'ху:
бл~гослове'нъ _е=си`, _е=ди'ный бг~ъ _о=т_е'цъ на'шихъ.

%<В%>ысока` мы'шца си'лы твоея`, сiя` сокруши` враги`
твоя^, гд\си, сконча'вшымся въ вjь'рjь му'ченикwмъ
твои^мъ, въ му'кахъ го'рькихъ.

%<_О='%>вiи о_у='бw ка'менiемъ побива'ются
стр\стонw'сицы твои`, друзi'и же сжига'еми: съ ни'миже
трофi'мъ скончава'шеся, тебjь` воспjьва'я су'щему бг~у:
_о=т_е'цъ на'шихъ бж~е, бл~гослове'нъ _е=си`.

%<Тр\оченъ:%>

%<Т%>рисо'лнечное бж~ество`, _е=ди'но цр\ствiе,
безнача'льне, присносу'щне, _о='ч~е, и= сн~е, и= дш~е:
бл~гослове'нъ _е=ди'нъ сы'й бж~е _о=т_е'цъ на'шихъ.

%<Бг~оро'диченъ:%>

%<_W%> стра'шнагw та'инства! _w стра'ннагw чудесе`!
ка'кw и= мт~и jа=ви'ся, и= дв~ою пребы'сть,
бл~гослове'нна _е=ди'на, ро'ждшая бг~а _о=т_е'цъ на'шихъ.

%<Пjь'снь и~. I=рмо'съ:%>

%<В%>ся^ дjьла` бж~iя, и= вся` тва'рь благослови'те
гд\са, прп\дбнiи и= смире'ннiи се'рдцемъ по'йте _е=го`,
и= превозноси'те во вся^ вjь'ки.

%<С%>то'лпъ jа=ви'лся _е=си` мы'сленный, о_у=твержда'я
стра'ждущыя съ тобо'ю, трофi'ме, погуби'лъ _е=си`
нечести'выхъ шата'нiе вjь'рою хр\сто'вою, _е=го'же
превозно'симъ во вjь'ки.

%<С%>вjь'тлымъ лице'мъ предста'въ на суди'щи,
беззакw'нныя о_у=жаси'лъ _е=си`. показа'лъ _е=си`
ра'достное твое` _е='же за хр\ста` страда'нiе: _е=го'же
превозно'симъ во вjь'ки.

%<Н%>б~о многоsвjь'здное jа='влься, страда'льц_евъ
бг~оизбра'нный собо'ръ, w=зари` бг~ови'днw су'щыя въ
мi'рjь вjь'рою хр\сто'вою: _е=го'же превозно'симъ во
вjь'ки.

%<Тр\оченъ:%>

%<Б%>езнача'льнаго _о=ц~а`, и= сн~а, со ст~ы'мъ
воспое'мъ дх~омъ, тр\оцу _е=диносу'щную, _е=ди'но нача'ло
и= бж\ство`, хва'ляще и= пою'ще _е=го` во вjь'ки.

%<Бг~оро'диченъ:%>

%<В%>ся'къ тя` я=зы'къ земноро'дныхъ пое'тъ, дв~о,
jа='кw свjь'тъ непристу'пный возсiя'ла _е=си`,
просвjьща'ющаго мi'ръ хр\ста` бг~а: _е=го'же
превозно'симъ во вjь'ки.

%<Пjь'снь f~. I=рмо'съ:%>

%<Т%>я` неискусобра'чную бц\ду, нб\сный черто'гъ,
ро'ждшую нача'льника спасе'нiя на'шегw, пjь'сньми
велича'емъ.

%<Т%>я` проше'дшаго чу'до страда'нiя тече'нiе, и=
вjьне'цъ прiе'мша побjьди'тельнw w\т хр\ста` бг~а,
страда'льче, пjь'сньми велича'емъ.

%<Т%>я` бг~оявле'нна страда'льца, jа='кw вожда`
jа='вльшася стра'ждущихъ съ тобо'ю, мwv"се'йски къ
нестарjь'ющейся жи'зни, пjь'сньми велича'емъ.

%<Л%>и'че досто'инъ бг~у му'ченическiй, jа='кw
побjьди'вшiй пре'лесть, и= вjьнцы` w\т бг~а прiи'мшiй
свjь'тлы, моли'теся спасти'ся на'мъ.

%<Тр\оченъ:%>

%<Т%>я` трiv"поста'сную _е=ди'ницу, и= нераздjьли'мое
существо`, _о=ц~а`, и= сн~а, и= ст~а'го дх~а, пjь'сньми
велича'емъ.

%<Бг~оро'диченъ:%>

%<Т%>я` купину`, ю='же мwv"се'й прови'дjь, горя'щу и=
неwпаля'ему _о='гнь прiе'мшу бж~ества`, пjь'сньми
велича'емъ.

