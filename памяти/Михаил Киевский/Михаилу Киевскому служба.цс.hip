<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ л~-й де'нь.%>

%<Слу'жба и='же во ст~ы'хъ _о=ц~а` на'шегw мiхаи'ла,
пе'рвагw митрополi'та кi'евскагw, и= всея` рwссi'и.%>

%<Ве'черъ, Б%>лаже'нъ му'жъ: %<а~-й а=нтiфw'нъ.%>

%<На Г%>д\си, воззва'хъ: %<стiхи^ры, гла'съ _е~. По\д:
Р%>а'дуйся по'стникwвъ:

%<П%>е'рвагw тя` во i=ера'рсjьхъ, земля` рwссi'йская
пjь'сньми вjьнча'етъ, мiхаи'ле прп\дбне, ст~и'телю хр\сто'въ
бл~же'ннjьйшiй, jа='кw пе'рвjье ту` бж\ственнымъ креще'нiемъ
соверше'ннjь просвjьти'лъ _е=си`: пе'рвjье свjь'тъ _е=v\глiе
во тму` вне'слъ _е=си`: пе'рвjье i='дwльскiя тр_е'бы
разруши'въ зна'менiемъ кр\стнымъ, тjь'мъ о_у=диви'лъ _е=си`
невjь'рующыя лю'ди. и= ны'нjь jа='кw проповjь'дникъ, со
ст~и'т_ели пе'рвыми предстоя` вл\дцjь своему`, моли'ся
прилjь'жнw, всjь^мъ о_у=лучи'ти свjь'тъ невече'рнiй, и=
прiя'ти w\т хр\ста` бг~а ве'лiю ми'лость.

%<С%>о'лнца вои'стинну свjьтлjь'йшiй да'ръ, вся'кiя
че'сти вы'шшiй, маргарi'ту дража'йшую, всю` вселе'нную
w=богати'вшую, _е=v\глiе хр\сто'во, невjь'рiя нището'ю
содержи'мjьй земли` рwссi'йской, w\т ца'рскагw гра'да
прине'слъ _е=си`, и= сiе` _е='й дарова'лъ _е=си`: и='мже
а='ки злато'ю о_у='тварiю о_у=краше'нна, jа='кw дjь'ва
кра'сная всjь'хъ цр~ю` предстои'тъ, и= наслажда'ется
весе'лiя въ черто'зjь нб\сномъ: и=дjь'же ты`, ст~и'телю
мiхаи'ле, предстоя`, моли` наслjь'дникwмъ про'повjьди
твоея`, прiя'ти w\т хр\ста` бг~а ве'лiю ми'лость.

%<Т%>и'хими вjь'тры вы'шнягw по'мощи носи'мь, а='ки
перна'тъ и= скороше'ственный _о=ре'лъ, нося'й _е=v\глiе
хр\сто'во, въ зе'млю рwссi'йскую прише'лъ _е=си`. и= та'мw
гнjьздя'щыяся подъ сjь'нiю i=дwлобjь'сiя, ле'стныхъ вра'нwвъ
птенцы` до конца` бж\ственнымъ твои'мъ о_у=че'нiемъ
подави'лъ _е=си`: свирjь'пjьющыя же лю'ди чудесы`
о_у=кроти'въ, и= гла'домъ душе'внымъ и=знемо'гшыя,
_е=v\гльскимъ сло'вомъ напита'въ, хр\сто'ви приве'лъ _е=си`:
_е=му'же, ст~и'телю, моли'ся, дарова'ти всjь^мъ ве'лiю
ми'лость.

%<Сла'ва, гла'съ s~:%>

%<С%>видjь'теля и='стины, и= проповjь'дника _е=v\глiа
хр\сто'ва, мiхаи'ла i=ера'рха лю'дiе восхва'лимъ. то'й бо
о_у=чени'къ хр\ста`, о_у=чи'теля своегw` су'щи, по'сланъ въ
невjь^рныя лю'ди, прiи'де jа='кw а=п\слъ, и= первозва'ннагw
пр\оро'чествiе соверши`: прельщ_е'нныя jа=зы'ки зна'менiемъ
воспяти`, и= си'хъ w=брати'въ ко вл\дцjь приведе`. и= ны'нjь
предстоя` вы'шнягw престо'лу, мо'лится w= душа'хъ на'шихъ.

%<И= ны'нjь, бг~оро'диченъ. Догма'тъ.%>

%<Вхо'дъ. Прокi'менъ дне`. Чт_е'нiя г~, пи'саны сегw`
мjь'сяца въ з~-й де'нь, i=wа'нну новгоро'дскому.%>

%<На стiхо'внjь стiхи^ры, гла'съ в~. Подо'бенъ:
_Е=%>гда` w\т дре'ва.

%<Т%>вои'мъ, свя'те, прише'ствiемъ, земля` рwссi'йская
возвесели'ся, и= гра'дъ сла'вный кi'евъ, благоче'стнw
торжеству'етъ, просвjь'щшися креще'нiемъ бж\ственнымъ: и=
и=`же пе'рвjье ж_е'ртвы бjьсw'мъ приноша'ху, се` сi'и
вы'шнему въ чи'стомъ се'рдцjь, ду'шы своя^ дароно'сятъ,
и=му'ще тя` пред\ъиду'ща хода'тая, и= моле'бника всjь'хъ,
чту'щихъ па'мять твою`.

%<Стi'хъ: С%>вяще'нницы твои` w=блеку'тся въ пра'вду, и=
прп\дбнiи твои` возра'дуются.

%<Т%>вое`, пребл~же'нне мiхаи'ле, прише'ствiе, i='дwли
w=щути'вше, рыда'юще вопiя'ху: _w лю'тjь на'шему
w=кая'нству: и=`же пре'жде чествова'нiемъ ве'лiимъ, w\т
всjь'хъ почита'еми бы'хомъ, ка'кw ны'нjь поруга'нiе
под\ъе'млемъ, w\т _е=ди'нагw стра'ннагw человjь'ка,
стра'ннагw i=и~са нося'щагw _о='бразъ! и='же подае'тъ мi'ру
всему` w=бновле'нiе.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Т%>вои'мъ, _о='ч~е мiхаи'ле, мv'ра духо'внагw
пома'занiемъ, пресла'вный гра'дъ кi'евъ благоуха'етъ, и=
прiе'млетъ начерта'нiе о_у=сыновле'нiя: w\тпа'дшiи же
мы'сленнагw свjь'та, и= i=дwлобjь'сiя тмо'ю w=мраче'ннiи,
ба'нею креще'нiя просвjьща'еми, къ свjь'ту бг~оразу'мiя
прихо'дятъ, jа='кw ча^да свjь'та и= лю'дiе новоизбра'ннiи.

%<Сла'ва, гла'съ s~:%>

%<Д%>х~ъ бж\ственный хотя` нw'выя лю'ди себjь`
и=збра'ти, пе'рвjье приведе` въ позна'нiе бж\ственное
вели'каго въ царjь'хъ влади'мiра: и= то'й о_у='мнымъ
сiя'нiемъ w=свjь'щся, w\т jа='же свы'ше бл~года'ти во
ст~jь'й купjь'ли, прiя'тъ тя` па'стыря вы'шнимъ
w\ткрове'нiемъ, и= приведе` въ рwссi'ю, ко _о=вца'мъ въ
невjь'рiи заблу'ждшымъ: jа=`же твои'мъ о_у=че'нiемъ, и=
креще'нiемъ въ водjь` w=мы'въ, приве'лъ _е=си` во дво'ръ
_о=ве'цъ хр\сто'выхъ: съ ни'миже ны'нjь престо'лу вл\дчню
предстоя`, помина'й на'съ во дне'шнiй де'нь па'мять твою`
соверша'ющихъ, мiхаи'ле, ст~и'телю рwссi'и первопресто'льне.

%<И= ны'нjь, бг~оро'диченъ: Б%>ц\де, ты` _е=си` лоза`:

%<Тропа'рь, гла'съ д~:%>

%<Д%>не'сь пр\оро'чествiе во а=п\слjьхъ первозва'ннагw
и=спо'лнися: се' бо на си'хъ гора'хъ возсiя` бл~года'ть, и=
вjь'ра о_у=мно'жися: и= и=`же невjь'рiемъ w=бветша'вшiи,
бж\ственною купjь'лiю w\троди'шася, и= бы'ша лю'дiе
w=бновле'нiя, ца'рское свяще'нiе, jа=зы'къ свя'тъ, хр\сто'во
ста'до, _е=му'же ты` пе'рвый па'стырь jа=ви'лся _е=си`,
jа='кw пе'рвjье креще'нiемъ послужи'вый. и= ны'нjь
предстоя` вл\дцjь хр\сту` бг~у, моли` всjь^мъ сынw'мъ
рwссi^йскимъ спасти'ся: и='маши бо дерзнове'нiе, jа='кw
i=ера'рхъ бж~iй и= священнослужи'тель.

%<Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:



%<На о_у='трени, по а~-мъ стiхосло'вiи сjьда'ленъ,
гла'съ а~.%>

%<Подо'бенъ: Г%>ро'бъ тво'й, сп~се:

%<С%>осу'дъ и=збра'нъ бы'лъ _е=си`, ст~и'телю мiхаи'ле,
пронести` и='мя хр\сто'во предъ невjь'рными человjь^ки, къ
ни'мже посла'лся _е=си` въ рwссi'йскую зе'млю: ю='же
просвjьти'въ ст~ы'мъ креще'нiемъ, къ бг~оразу'мiю наста'вилъ
_е=си` о_у=ч_е'нiи твои'ми: си'ми и= на'съ наста'ви на
стезю` за'повjьдей гд\снихъ, мо'лимтися, о_у=го'дниче бж~iй
преблаже'нне.

%<Сла'ва, и= ны'нjь, бг~оро'диченъ:%>

%<Р%>а'дуйся, златокова'нная ча'ше, преч\стая дв~о, въ
не'йже вiно` спасе'нiю на'шему w\т дх~а ст~а'гw раствори'ся:
си'мъ о_у=весели` сердца` на^ша: ты' бо _е=си` ча'ша,
че'рплющая на'мъ вjь'чную ра'дость.

%<По в~-мъ стiхосло'вiи сjьда'ленъ, гла'съ _е~.%>

%<По\д: С%>обезнача'льное сло'во:

%<С%>обезнача'льное сло'во _о=ц~у` и= дх~ови, тобо'ю,
ст~и'телю, въ зе'млю рwссi'йскую принесе'ся, _е='же
проповjь'далъ _е=си` о_у=сты` твои'ми несумнjь'ннw,
w=блича'я i='дwльское неи'стовство, и= лю'ди но'вы въ
достоя'нiе гд\севи приве'лъ _е=си`: съ ни'миже предстоя`
jа='кw священнотаи'нникъ и= служи'тель бж~iй, вы'ну моли'ся
w= душа'хъ, пою'щихъ твое` честно'е, _о='ч~е, преставле'нiе.

%<Сла'ва, и= ны'нjь, бг~оро'диченъ:%>

%<С%>обезнача'льному сло'ву и='стинная мт~и су'щи, w=
на'съ хотя'щихъ возда'ти въ ча'съ суда` сло'во, предста'ни
и= о_у=моли` сн~а своего` те'плыми ти` мольба'ми: вjь'мы бо
jа='кw мно'гw мо'гутъ ма'т_ернiя твоя^ моли^твы, и=
си'хъ ра'ди надjь'емся w=брjьсти` ми'лость въ де'нь
стра'шнагw и=спыта'нiя.

%<По полv"еле'и сjьда'ленъ, гла'съ и~. Подо'бенъ:
В%>озле'гъ на пе'рси:

%<Jа='%>кw нача'льнику а=рхiере'_евъ, и= насади'телю въ
рwссi'и вjь'ры хр\сто'вы, разруши'телю i='дwльскагw
sловjь'рiя, и= па'стырю новоизбра'нныхъ люде'й, нача'тки
пjь'сн_енныя тебjь` прино'симъ, ст~и'телю мiхаи'ле
пребл~же'нне, во дне'шнiй де'нь па'мять твою` соверша'юще,
и= любо'вiю тебjь` зову'ще: jа='кw предстоя` вы'шнягw
престо'лу, моли'ся, согрjьше'нiй w=ставле'нiе дарова'ти,
бл~гоче'стнw покланя'ющымся честно'му гро'бу твоему`.

%<Сла'ва, и= ны'нjь, бг~оро'диченъ:%>

%<Jа='%>кw всjь'хъ скорбя'щихъ и='стинное о_у=тjьше'нiе,
и= заблу'ждшихъ w\т и='стиннагw пути` пра'вое наставле'нiе,
предста'ни ско'рw на'мъ, преч\стая бг~ороди'тельнице, и=
лю'тjь w=би'димыхъ и=зба'ви w\т напа'сти: вся^ бо мо'жеши,
_е=ли^ка хо'щеши, и=му'щи дерзнове'нiе къ сн~у твоему` и=
бг~у: _е=му'же моли'ся, согрjьше'нiй проще'нiе дарова'ти,
благочестному'дреннw почита'ющымъ рж\ство` твое`.

%<Степ_е'нна, а~-й а=нтiфw'нъ, д~-гw гла'са. Прокi'менъ,
гла'съ д~: Ч%>естна` предъ гд\семъ сме'рть прп\дбныхъ
_е=гw`. %<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми; %<Вся'кое дыха'нiе: _Е=v\глiе i=wа'нна, зача'ло
л~s.%>

%<По н~-мъ _псалмjь` стiхи'ра, гла'съ s~:%>

%<С%>видjь'теля и='стины, и= проповjь'дника _е=v\глiа
хр\сто'ва, мiхаи'ла i=ера'рха лю'дiе восхва'лимъ, то'й бо
о_у=чени'къ хр\ста` о_у=чи'теля своегw` су'щи, по'сланъ въ
невjь^рныя лю'ди, прiи'де jа='кw а=п\слъ, и= первозва'ннагw
проро'чествiе соверши`: прельщ_е'нныя jа=зы'ки зна'менiемъ
воспяти`, и= си'хъ w=брати'въ ко вл\дцjь приведе`: и=
ны'нjь, предстоя` вы'шнягw престо'лу, мо'лится w= душа'хъ
на'шихъ.

%<Канw'нъ бц\ды со i=рмосо'мъ, на s~: и= ст~а'гw, на
и~.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху, пjьшеше'ствовавъ i=и~ль, по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь, пои'мъ, вопiя'ше.

%<Jа='%>кw бж~iй i=ера'рхъ и= служи'тель, вы'шнягw
престо'лу съ ли^ки ст~ы'хъ на нб~си` предстоя`, моли'ся w=
на'съ, служа'щихъ бг~одухнове'нными пjь'сньми, предста'ти съ
тобо'ю, и=дjь'же весе'лiе пра'ведныхъ.

%<Jа='%>кw и=збра'нъ гд\севи въ служе'нiе сла'вы _е=гw`,
на дjь'ло _е=v\глiа хр\сто'ва, w= со'бранныхъ на'съ въ
па'мяти твое'й, ст~и'телю мiхаи'ле, моли'ся, да порабо'таемъ
въ за'повjьдехъ _е=v\гльскихъ, и= прiи'мемъ мзду`, весе'лiе
пра'ведныхъ.

%<Jа='%>кw свjьща` на свjь'щницjь стоя`, свjь'томъ
твои'хъ благи'хъ дjья'нiй просiя'лъ _е=си` дале'че, jа='кw
и= невjь'рнiи лю'дiе, твои'мъ, _о='ч~е, наставле'нiемъ
о_у=зрjь'ша свjь'тъ бг~овидjь'нiя, и= ра'дуется страна`,
тобо'ю просвjьще'нна.

%<Бг~оро'диченъ:%>

%<И='%>стинный свjь'тъ w\т ложе'снъ твои'хъ jа=ви'вшая
мi'ру, на'съ во тмjь` страсте'й ходя'щихъ просвjьти`: и=
наста'ви на пу'ть, пу'ть поро'ждшая ро'ду хр\стiа'нскому,
марi'е бг~оневjь'сто.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Н%>е бjь` вjь'ра насаждена` въ рwссi'и, ниже`
благоче'стiе вкорене'но, до'ндеже ты`, святи'телю мiхаи'ле,
а='ки прему'дръ дjь'латель, ляди'ну многобо'жiя и=стреби'въ,
всjь'ялъ _е=си` бг~оразу'мiя сjь'мя доброплодови'тое.

%<С%>вjь'томъ свы'ше w=свjь'щся вели'кiй влади'мiръ,
а='ки зарю` прiе'мь тя`, бж~iй ст~и'телю, приведе` во
w=мраче'нную i=дwлослуже'нiемъ рwссi'йскую зе'млю, да и=
та'мw w=святя'тся лю'дiе твои'мъ прише'ствiемъ, и=
вразумля'тся и='стинныя вjь'ры позна'нiемъ.

%<С%>л~нце пра'вды, хр\сто'съ бг~ъ, а='ки лучу`
свjьтоза'рную jа=ви` тебе`, мiхаи'ле, земли` рwссi'йской:
ю='же ты`, просвjьти'въ свjь'томъ позна'нiя бж\ственныя
вjь'ры, и= w=чи'стивъ ба'нею возрожде'нiя, вл\дцjь приве'лъ
_е=си` лю'ди нw'вы, w=бновл_е'ны до'брымъ вjь'ры
и=сповjь'данiемъ.

%<Бг~оро'диченъ:%>

%<С%>л~нце пра'вды, хр\сто'съ и='стинный бг~ъ на'шъ,
пло'ть заи'мствовавъ w\т теб_е`, мi'ру возсiя'лъ _е='сть, и=
тлю` многобо'жiя потреби` до конца`. свjь'та жили'ще, дв~о
марi'е, о_у=ны'нiемъ мя` w=мраче'нна просвjьти`, и= наста'ви
на пу'ть благодjья'нiя.

%<Сjьда'ленъ, гла'съ и~:%>

%<С%>jь'чивомъ _е=v\гльскагw о_у=че'нiя посjь'клъ _е=си`
i='дwльское и=зва'янiе, ка^пища же на зе'млю w=прове'ргъ,
благоче'стiе насади'лъ _е=си`: и='мже красу'ющися гра'дъ
кi'евъ, любо'вiю зове'тъ ти`: ра'дуйся, мiхаи'ле, а=рхiере'е
рwссi'и первопресто'льне.

%<Сла'ва, и= ны'нjь, бг~оро'диченъ:%>

%<П%>ою'щихъ ти` ра'дуйся, и=зба'вльшая ва'рварскагw
служе'нiя, и=зми` рабо'ты чужда'гw: и= сокруши'вши въ
мы'слехъ i='дwлы стра^стныя, насади` бг~оразу'мiе стра'ха
бж~iя: ты' бо _е=си` всему` бла'гу вина`, нача'токъ и=
и=сполне'нiе.

%<Пjь'снь д~. I=рмо'съ:%>

%<Х%>р\сто'съ моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи: w\т смы'сла чи'ста,
w= гд\сjь пра'зднующи.

%<Х%>р\сто'ва раба` и= благоче'стна строи'теля, тебе`,
ст~и'телю, i='дwли w=щути'вше, рыда'ху го'рцjь поги'бели
своея`: лю'дiе же креще'нiемъ w=бновле'ннiи веселя'хуся,
пра'здникъ свjь'телъ w= гд\сjь пра'зднующе.

%<Т%>ебjь`, _о='ч~е, на го'ры кi'_евскiя прише'дшу,
пе'рвjьйшiй i='дwлъ перу'нъ низве'рженъ, влача'шеся ко'ньми,
про'чiимъ w\т стра'ха трясу'щымся кумi'рwмъ: лю'дiе
же w=бновле'нiя веселя'хуся w= гд\сjь, пра'зднующе.

%<В%>ся'къ по'лъ и= во'зрастъ люде'й пре'жде
w=мраче'нныхъ, ко просвjьще'нiю грядя'ху на рjьку` поча'йну:
и= бы'сть по'лкъ безчи'сленный, тебе` предводи'теля
и=му'щiй: _е=му'же послужи'въ ба'нею креще'нiя, къ
бг~оразу'мiю наста'вилъ _е=си`, мiхаи'ле, бж~iй а=рхiере'ю.

%<Бг~оро'диченъ:%>

%<В%>си` ро'ди блажа'тъ тя`, марi'е всецр~и'це: и= мы`
пjь'сньми блажа'ще, и=з\ъwбраже'нному на i=кw'нjь лицу`
твоему` покланя'емся, пра'здникъ свjь'телъ въ па'мяти
ст~и'теля твоегw` пра'зднующе.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Б%>ж~iимъ свjь'томъ w=свjь'щшися новокреще'ннiи
лю'дiе, вопiя'ху съ тобо'ю, мiхаи'ле: хр\сте` бж~е, да'ждь
тебе` _е=ди'наго вjь'дjьти сло'ва бж~iя, w\т мра'ка
i=дwлобjь'сiя на'съ и=з\ъима'ющаго.

%<П%>адо'ша i=ерiхw'нскiя стjь'ны, i=ису'сомъ навv'номъ
кiвw'ту w=бноси'му: падо'ша и= i='дwли, со кр\сто'мъ тебjь`,
ст~и'телю, предгряду'щу: лю'дiе же прославля'ху сло'во
бж~iе, тя` хр\сте`, w\т мра'ка невjь'рiя человjь'ки
и=з\ъима'ющаго.

%<К%>расу'ется гра'дъ кi'евъ до дне'сь, ри'зою креще'нiя
w=дjь'янъ w\т теб_е`, ст~и'телю: и= но'ситъ, а='ки гри'вну
злату`, на вы'и честно'е _е=v\глiе хр\сто'во: _е='же мы`
лобыза'юще, прославля'емъ сло'ва бж~iя, w\т тмы` грjьхо'вныя
на'съ и=з\ъима'юща.

%<Бг~оро'диченъ:%>

%<К%>расу'емся вси` добро'тою твое'ю, марi'е
бг~оневjь'сто, красна' бо _е=си` вои'стинну: и= красоты`
твоея` вожделjь'въ вы'шнiй, пло'ть w\т теб_е`
заи'мствова: и= человjь'къ бы'въ, теб_е` ра'ди, ч\стая дв~о,
w=божи` на'съ во тлю` па'дшихъ.

%<Пjь'снь s~. I=рмо'съ:%>

%<Ж%>ите'йское мо'ре, воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<I=%>дwлобjь'сiя смра'дное, а='ки мwv"се'й жезло'мъ
сла'ное, кр\сто'мъ пресjь'клъ _е=си` мо'ре, ст~и'телю
мiхаи'ле, и= лю'ди w=мы'въ бг~овидjь'нiя водо'ю, приве'лъ
_е=си` въ приста'нище пою'щыя: сла'ва тебjь`, хр\сте`
многоми'лостиве:

%<Jа='%>же пе'рвjье блудя'щая рwссi'йская земля`, не
о_у=твержде'на, ны'нjь тобо'ю, ст~и'телю мiхаи'ле,
наста'влена, прiи'де къ бг~овjь'дjьнiю: и= прiе'мши
пе'рстень о_у=сыновле'нiя, весели'тся, зову'щи: сла'ва
тебjь`, хр\сте` мо'й, многоми'лостиве.

%<С%>вирjь'пjьющыя невjь'рiемъ лю'ди о_у=кроти'въ въ
рwссi'йстjьй земли`, и= jа=ре'мъ повинове'нiя цр~кви
возложи'въ на ня`, приве'лъ _е=си`, мiхаи'ле, мнw'гiя
дjь'латели въ вiногра'дъ нб\снагw вл\дки: сотвори` и= на'съ,
свя'те, поне` во _е=динонадеся'тый ча'съ дjь'латели, да
прiи'мемъ мзду` съ послjь'дними.

%<Бг~оро'диченъ:%>

%<С%>вирjь'пjьющыя во мнjь` стра^сти о_у=кроти`, и=
jа=ре'мъ смире'нiя возложи` на мя`, бц\де, да въ то'мъ
порабо'таю про'чее вре'мя, и= w=бря'щу ми'лость въ де'нь
су'дный.

%<Конда'къ, гла'съ в~:%>

%<М%>wv"се'й вторы'й рwссi'и jа=ви'лся _е=си`, _о='ч~е,
пренесы'й мы'сленный вiногра'дъ w\т _е=гv'петскагw
i=дwлослуже'нiя, въ зе'млю, проро'чествiемъ
пред\ъувjь'дjьну, w= не'йже подобо_обра'знw рещи`: бу'детъ
о_у=твержде'нiе вjь'ры на земли`, и= на версjь'хъ го'ръ
кi'евскихъ превознесе'тся па'че лiва'на пло'дъ пита'ющъ
мi'ра всего`: w\т негw'же вкуси'вше, о_у=блажа'емъ тя`,
мiхаи'ле, бж~iй ст~и'телю.

%<I='косъ:%>

%<Р%>асточ_е'нныя лю'ди собра'въ во _е=ди'нъ
бг~овjь'дjьнiя ра'зумъ, и= креще'нiемъ w=мы'въ невjь'дjьнiя
ве'тхость земли` рwссi'йскiя, просвjьти'лъ _е=си` кр\сто'мъ:
и= научи'въ сла'вити прест~у'ю тр\оцу, _о=ц~а` и= сн~а и=
дх~а прест~а'го, соедини'лъ _е=си` разу'мное ста'до хр\сту`
бг~у: _е=му'же до дне'сь, вjь'рою неподви'жнw стоя'щи,
взыва'етъ: и=зба'ви w\т вся'кагw sла'гw w=бстоя'нiя гра'дъ,
и= лю'ди тя` о_у=блажа'ющыя, мiхаи'ле, бж~iй ст~и'телю.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<Х%>ладода'тельною бл~года'ти w\т теб_е`, ст~и'телю,
рwссi'а w=мове'на водо'ю, чешуи` разу'мныхъ _о=че'съ
и=зба'вися во ст~jь'й купjь'ли: и= позна'вши _е=ди'наго
созда'теля своего`, вjь'рою зове'тъ: бл~гослове'нъ бг~ъ
_о=т_е'цъ на'шихъ.

%<С%>ла'вному гра'ду кi'еву по креще'нiи всеселя'щуся,
скве'рнiи i='дwли, въ ни'хже пе'рвjьйшiй перу'нъ, влачи'ми,
рыда'ху го'рцjь. w\тту'ду лю'дiе позна'вше свое` пе'рвое
заблужде'нiе, съ тобо'ю, мiхаи'ле, возопи'ша: бл~гослове'нъ
бг~ъ _о=т_е'цъ на'шихъ.

%<З%>ла'тъ пе'рстень но'выя бл~года'ти, а=рхiере'е
мiхаи'ле, вложи'въ рwссi'и на ру'ку, w=бручи'лъ _е=си`
невjь'сту чи'сту хр\сто'ви, w\т сегw` jа=зы'ка цр~ковь,
jа='же и= до дне'сь духо'внjь веселя'щися, зове'тъ:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<З%>ла'тъ пе'рстень и=мену'емъ тя`, дв~о ч\стая,
о_у=кра'шенъ а='ки драгоцjь'ннымъ а=дама'нтомъ,
приедине'нiемъ бж\ства` пло'ти, хр\сту` w\т теб_е`
заи'мствованнjьй. тjь'мъ любо'вiю зове'мъ: бл~гослове'нна
ты` _е=ди'на, нелjь'поту _е=стества` на'шегw преукраси'вшая.


%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<И=%>зъ пла'мене i='дwльскiя ле'сти и=з\ъе'мъ,
прему'дре, рwссi'йскую зе'млю, росо'ю креще'нiя прохлади'лъ
_е=си`, и= нjь'сть о_у=же` пали'ма возвраще'нiемъ на
п_е'рвая, превознося'щи хр\ста`, и= тебе`, па'стыря своего`,
о_у=блажа'ющи во вjь'ки.

%<В%>ся^ до'брjь разчини'въ, jа=`же w= лю'дехъ
новоизбра'нныхъ, поста'вилъ _е=си` па'стыри и= о_у=чи'тели
по гра'дjьхъ: и= тjь^мъ новоизбра'нное ста'до и=споручи'въ,
са'мъ w\тше'лъ _е=си`, па'стырей нача'льнику хр\сту` бг~у
сцр\ствовати во вjь'ки.

%<М%>но'гъ пла'чь и= рыда'нiе гра'ду кi'еву, твои'мъ,
_о='ч~е w\тше'ствiемъ къ бг~у, сотвори'ся: но вы'шнiй
i=ерусали'мъ, прiе'мля тя` въ нjь^дра своя^, возра'довася.
и=дjь'же живы'й, не забу'ди ста'да твоегw`, и= моли`, да съ
тобо'ю всели'тся во вjь'ки.

%<Бг~оро'диченъ:%>

%<М%>но'гое весе'лiе творю` sлы'ми дjь'лы бjьсw'мъ и=
ра'дость, храни'телю же моему` печа'ль w\твсю'ду: _w ч\стая
марi'е, мт~и хр\ста` бг~а, наста'ви мя` на покая'нiе, да
бу'детъ _о='нjьмъ пла'чь, а='гг~лу же моему` ра'дость, и=
мнjь` съ ни'мъ во вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно,
_е=го'же велича'юще, съ нб\сными вw'и тя` о_у=бл~жа'емъ.

%<Jа='%>кw фi'нi_ксъ процвjь'лъ _е=си`, _о='ч~е, въ
дому` бж~iи, и= плоды` нетлjь'нiе моще'й твои'хъ всjь^мъ
jа=вля'етъ: w\тсю'ду о_у='бw мы` о_у=разумjь'вше, jа='кw
предстои'ши хр\сту`, тя` пjь'сньми велича'емъ.

%<Jа='%>кw благово'нный кv"парi'съ мо'щи твоя`,
ст~и'телю, благоуха'ютъ, и= наслажда'ютъ покланя'ющихся
ра'цjь твое'й: и=`хже всегда` и=спо'лни благоуха'нiя твои'хъ
моли'твъ, да твою` па'мять пjь'сньми вjь'рнw прославля'ютъ.

%<Л%>и'къ ст~и'телей рwссi'йскихъ, и=
любопра'зднственныхъ собо'ри, о_у=се'рднw стецы'теся ко
ст~jь'й ра'цjь первост~и'теля ва'шегw, па'стырiе
первонача'льнаго па'стыря, лю'дiе же _о=тца` своего`
пjь'сньми почти'те, вси` ку'пнw па'мять _е=гw`
о_у=блажа'юще.

%<Бг~оро'диченъ:%>

%<В%>ся` тва'рь пjьсносло'витъ тя`, дв~о, jа='кw
проше'дшую вся^ нб\сная врата`, и= ста'вшую w=десну'ю
_о=гнезра'чнагw престо'ла вы'шнягw: w=десну'ю сн~а твоегw`
ста'ти и= на'съ сподо'би, jа='кw пjь'сньми, ро'ждшагося и=зъ
теб_е`, и= тя` велича'емъ.

%<Свjьти'ленъ:%>

%<Ц%>р~е'ви всjь'хъ предстои'ши, ст~и'телю мiхаи'ле, и=
бл~гослове'нiемъ вjьнча'ется ве'рхъ тво'й w\т вы'шнягw
десни'цы. простри` ру'ку твою` и= благослови` на'съ,
jа='коже нjь'коего на пресвv'терство восходя'ща: не
о_у=ме'рлъ бо _е=си` но во вjь'ки живе'ши. тjь'мже па'мять
твою` пjь'сньми пое'тъ рwссi'йская це'рковь, въ не'йже и=
мы` сла'вимъ.

%<Сла'ва, и= ны'нjь, бг~оро'диченъ:%>

%<Ц%>р~я` вjькw'въ мт~и, цр~и'це и= вл\дчце, надъ
страстьми` покажи` царе'й пjьвцы` твоя^: се' бо приво'димъ
ти` въ мл~тву чу'днаго мiхаи'ла, i=ера'рха, въ _е=гw'же
па'мяти пра'зднующе тебе` велича'емъ.

%<На хвали'техъ стiхи^ры, на д~, гла'съ а~. По\д:
Н%>б\сныхъ чинw'въ:

%<Д%>не'сь торжеству'етъ па'мять твою`, ст~и'телю, ма'ти
градw'въ преслову'щiй кi'евъ, и= лю'дiе рwссi'йстiи хвала'ми
почита'ютъ, въ вjь'чную жи'знь твое` преставле'нiе: w\тше'лъ
бо _е=си` къ нб\снымъ, и= не w\тступа'еши, земны^я назира'я,
jа='кw при'сный хода'тай и= моли'твенникъ w= душа'хъ
на'шихъ.

%<П%>е'рвое, но'вагw лjь'та начина'юще w=бхожде'нiе,
jа='кw пе'рвjьйшему тебjь`, бл~же'нне, и= нача'льнjьйшему
рwссi'йскiя земли` а=рхiере'ю, пе'рвыя пjь'сней рукоя^ти
прино'симъ: прiими` о_у='бw сiя^ въ да'ръ че'стенъ, и=
возда'ждь на'мъ твои'мъ бл~гослове'нiемъ, jа='кw при'снw
сы'й моли'твенникъ w= душа'хъ на'шихъ.

%<О_у=%>слади'вся жела'нiемъ любве` хр\сто'вы, разу^мныя
воспрiя'лъ _е=си` крилjь^, прелетjь'въ w\т ни'жнихъ въ
вы^шняя: и= w\тверзо'шася ти` ра'йскiя дв_е'ри, въ ня'же
вше'дъ наслажда'ешися бг~овидjь'нiя: то'ю сла'достiю
w=бвесели` ду'шы пою'щихъ па'мять твою`, мiхаи'ле
святи'телю.

%<Сла'ва, гла'съ в~:%>

%<W\т%> нб~съ прiе'мь пома'занiе духо'внjь, мiхаи'ле
пребл~же'нне, бы'лъ _е=си` jа='кw ма'слина плодови'та въ
дому` бж~iи: и= плода'ми твои'ми о_у=слади'вся вели'кiй въ
царjь'хъ васi'лiй, прiя'тъ тя` любо'вiю, во о_у=правле'нiе
земли` рwссi'йскiя: ю='же w=чи'стивъ w\т i=дwлослуже'нiя,
приве'лъ _е=си` бг~оразу'мiю. тjь'мъ по достоя'нiю па'мять
твою` соверша'юще, и= къ ра'цjь моще'й твои'хъ припа'дающе,
мо'лимся: и=спроси` w\т хр\ста` бг~а лю'демъ, ста'ду твоему`
благостоя'нiе, и= всjь^мъ проще'нiе грjьхw'въ и= ве'лiю
ми'лость.

%<И= ны'нjь, бг~оро'диченъ: С%>паси` w\т бjь'дъ рабы^
твоя^:

%<Славосло'вiе вели'кое, и= w\тпу'стъ.%>

%<На лiтургi'и: Бл~ж_е'нна w\т канw'на пjь'снь г~-я, и=
s~-я. Прокi'менъ, а=п\слъ, и= _е=v\глiе, и= прича'стенъ
ст~и'теля.%>

