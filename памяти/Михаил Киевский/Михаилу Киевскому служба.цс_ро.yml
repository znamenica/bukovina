---
вечерня:
   отпустительно:
      тропарь:
         глас: 4
         текст: 'Днесь пророчествие / во апостолех Первозваннаго исполнися, / се бо на сих
            горах / возсия благодать / и вера умножися: / и, иже неверием обветшавшии, /
            Божественною купелию отродишася, / и быша людие обновления, / царское священие, /
            язык свят, / Христово стадо, / емуже ты первый / пастырь явился еси, / яко первее
            Крещением послуживый. / И ныне, предстоя Владыце / Христу Богу, / моли всем сыном /
            русским спастися / имаши бо дерзновение / яко иерарх Божий // и священнослужитель.'
   молитва: 'Святый великий и преславный архипастырю и отче нaш Михаиле, страны Русския
      первопрестольниче и просветителю, всех же племен христианских благонадежный пред Богом ходатаю,
      тебе припадающе молимся: помози нам быти твоея к Богу любве подражателем, ею же в земнем животе
      твоем преисполнен был еси. Просвети умы и сердца наша светом Божественнаго учения. Научи нас
      тебе последовати верно и заповеди Господни усердно творити, да явимся чада твоя не именем токмо,
      но и всем житием, тако познаемся. Молися, равноапостольно иерарше, о Церкви русской, о граде
      твоем и обители, в ней же нетленно мощи твоя святыя почивают, и о всем Отечестве нашем, призри
      милостивно на вся верныя твоя чтители, помощи твоея ищущия: буди всем в болезнех целитель,
      в скорбех и печалех утешитель, в бедах и нуждах помощник, в час же смертный заступник и
      покровитель, да твоею помощию сподобимся и мы грешнии спасение получити и Царствие Христово
      наследовати. Ей, святителю Христов, аще восхощеши можеши помощи нам, да на помощь твою
      уповаюше, прославим Дивнаго во святых Своих Бога Отца и Сына и Святаго Духа, ныне и присно и
      во веки веков. Аминь.'
утреня:
   канон:
      кондак:
         глас: 2
         текст: Моисей вторый / явился еси России, отче, / пренесый мысленный виноград / от египетскаго
            идолослужения в землю, / пророчествием предувиденную. / Будет, рече, утверждение / веры
            на земли, / и на версех Киевских / превознесется паче ливана плод, / питающ мира всего, /
            от негоже вкусивше, / ублажаем тя, Михаиле, // Божий иерарше.
