---
вечерня:
   отпустительно:
      тропарь:
         глас: 4
         текст: Днесь проро́чествие / во апо́столех Первозва́ннаго испо́лнися, / се бо на сих
            гора́х / возсия́ благода́ть / и ве́ра умно́жися. / И и́же неве́рием обветша́вшии /
            боже́ственною купе́лию отроди́шася / и бы́ша лю́дие обновле́ния, / ца́pское свяще́ние, /
            язы́к свят, Христо́во ста́до, / ему́же ты пе́рвый па́стырь яви́лся еси́, / я́ко пе́рвeе
            Креще́нием послужи́вый. / И ны́не, предстоя́ Влады́це Христу́ Бо́гу, / моли́ всем сыново́м
            ру́сским спасти́ся, / и́маши бо дерзнове́ние, // я́ко иера́рх Бо́жий и священнослужи́тель.
   молитва: 'Святый великий и преславный архипастырю и отче нaш Михаиле, страны Русския
      первопрестольниче и просветителю, всех же племен христианских благонадежный пред Богом ходатаю,
      тебе припадающе молимся: помози нам быти твоея к Богу любве подражателем, ею же в земнем животе
      твоем преисполнен был еси. Просвети умы и сердца наша светом Божественнаго учения. Научи нас
      тебе последовати верно и заповеди Господни усердно творити, да явимся чада твоя не именем токмо,
      но и всем житием, тако познаемся. Молися, равноапостольно иерарше, о Церкви русской, о граде
      твоем и обители, в ней же нетленно мощи твоя святыя почивают, и о всем Отечестве нашем, призри
      милостивно на вся верныя твоя чтители, помощи твоея ищущия: буди всем в болезнех целитель,
      в скорбех и печалех утешитель, в бедах и нуждах помощник, в час же смертный заступник и
      покровитель, да твоею помощию сподобимся и мы грешнии спасение получити и Царствие Христово
      наследовати. Ей, святителю Христов, аще восхощеши можеши помощи нам, да на помощь твою
      уповаюше, прославим Дивнаго во святых Своих Бога Отца и Сына и Святаго Духа, ныне и присно и
      во веки веков. Аминь.'
утреня:
   канон:
      кондак:
         глас: 2
         текст: 'Моисе́й вторы́й Росси́и / яви́лся еси́, о́тче, / пренесы́й мы́сленный виногра́д / от
            еги́петскаго идолослуже́ния / в зе́млю, проро́чествием предуви́дену: / бу́дет, рече́, /
            утвержде́ние ве́ры на земли́, / и на версе́х гор Ки́евских / превознесе́тся па́че лива́на /
            Плод, пита́яй ми́ра всего́, / от Него́же вкуси́вше, // ублажа́ем тя, Михаи́ле, Бо́жий иера́рше.'
