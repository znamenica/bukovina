<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~s-й де'нь.%>

%<Слу'жба во ст~ы'хъ _о=ц~а` на'шегw стефа'на,
_е=пi'скопа пе'рмскагw.%>

%<На Г%>д\си, воззва'хъ, %<стiхи^ры, гла'съ д~.
Подо'бенъ: З%>ва'нный свы'ше:

%<_Е=%>гда` бж\ственное раче'нiе * прiи'де на тя`,
прему'дре стефа'не, * тогда` вся^ jа=`же во пло'ти
мудрова^нiя w=ста'вивъ, * невозвра'тнw хр\сту` послjь'довалъ
_е=си`, * и= а=п\слwмъ подо'бяся, * въ да'льнихъ страна'хъ
невjь'дущымъ бг~а проповjь'далъ _е=си`, * и= w\т тмы` тjь'хъ
къ свjь'ту бг~оразу'мiя * вся^ наста'вилъ _е=си`. * тjь'мже
и= вjьнцы` нб\сными хр\сто'съ, * _е=му'же порабо'талъ
_е=си`, вjьнча' тя, * _е=го'же моли`, * спасти` и=
просвjьти'ти ду'шы на'шя.

%<_Е=%>гда` бж\ственное жела'нiе * на'йде на тя`,
ст~и'телю, * тогда` вся^ прел_е'стная, * jа=`же въ мi'рjь,
мудрова^нiя w=ста'вль, * и= къ вы^шнимъ жела'я, * вы'шнихъ
взыска'лъ _е=си`: * w\т_ону'дуже и= прему'дрость, не w\т
человjь^къ, ни человjь'комъ, * но w\т вы'шнягw про'мысла
прiе'мь, * писа^нiя нw'вая ко хр\сто'ву позна'нiю и=зложи'лъ
_е=си`, * и= невjь'дущымъ лю'демъ бг~ъ тобо'ю позна'нъ
бы'сть. * _е=го'же моли`, стефа'не прему'дре, * спасти` и=
просвjьти'ти ду'шы на'шя.

%<_Е=%>гда` бж\ственное зва'нiе * прiи'де на тя`,
ст~и'телю стефа'не, * тогда` ст~ы'мъ дх~омъ дви'жимь, *
прише'лъ _е=си` просвjьти'ти * дре'вле во тмjь` лю'ди
невjь'рiя лежа'щыя, * къ свjь'ту бг~оразу'мiя * просвjьти'въ
воздви'глъ _е=си`, * и= всjь'хъ научи'лъ _е=си` * вjь'ровати
въ тр\оцу _е=диносу'щную, * во _е=ди'номъ бж~ествjь`, *
ю='же w= на'съ моли`, ст~и'телю пречу'дне, * спасти` и=
просвjьти'ти ду'шы на'шя.

%<И='ны стiхи^ры, гла'съ а~. Подо'бенъ: Н%>б\сныхъ
чинw'въ:

%<И='%>же дре'вле w=ляденjь^вшая невjь'рныхъ люде'й
сердца`, * о_у=че'нiемъ твои'мъ, бл~же'нне стефа'не,
воздjь'лалъ _е=си`, * сjь'мя вjь'ры въ ни'хъ насади'въ. *
тjь'мже тя` jа='кw о_у=чи'теля * и= наста'вника
благоче'стiя, * попремно'гу вси` вjь'рнiи о_у=блажа'емъ.

%<Б%>ы'сть я=зы'къ тво'й, ст~и'телю, тро'сть живопи'сца,
* бж~iя вели^чiя всjь^мъ и=з\ъясни'въ, * въ позна'нiе бж~iе
приве'лъ _е=си`, * и= sло'бы мудреца`, пансо'тника смjьхw'мъ
наруга'ема jа=ви'лъ _е=си`. * тjь'мже твое` о_у=спе'нiе *
духо'внjь соше'дшеся почита'емъ.

%<Х%>ра'мы i='дwльскiя, ст~и'телю прему'дре, низложи'въ,
* всеконе'чнjьй поги'бели пре'далъ _е=си`, * и= цр~кви во
хр\сто'во позна'нiе w=ст~и'лъ _е=си`. * тjь'мже духw'вная
твоя^ ча^да, jа='кw наста'вника тя` благоче'стiя, * любо'вiю
воспjьва'емъ, и= мо'лимся: * моли` спасти'ся душа'мъ
на'шымъ.

%<Сла'ва, гла'съ s~:%>

%<П%>рему'дрости твое'й и= сло'ву разу'мному, вси`
i='дwльстiи служи'тели о_у=диви'шася, и= свою` су'етную
вjь'ру jа='кw безбо'жну w=плева'ша, и= тобо'ю
проповjь'даемому хр\сту` w\т души` вjь'роваша: _е=го'же
моли`, прему'дре стефа'не, спасти'ся всjь^мъ, свяще'нное
твое` торжество` соверша'ющымъ, и= вjь'рою чту'щымъ
всечестну'ю па'мять твою`.

%<И= ны'нjь, пра'здника. Вхо'дъ. Прокi'менъ дне`,
чт_е'нiя три`.%>

%<При'тчей чте'нiе.%>

[Гла\в г~] %<П%>а'мять пра'веднагw съ похвала'ми, и=
благослове'нiе гд\сне на главjь` _е=гw`. Блаже'нъ
человjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. Лу'чше бо сiю` купова'ти, не'жели
зла'та и= сребра` сокрw'вища. Честнjь'йшая же _е='сть
ка'менiй многоцjь'нныхъ: все' же честно'е недосто'йно _е=я`
_е='сть. Долгота' бо дне'й, и= лjь^та живота` въ десни'цjь
_е=я`: въ шу'ицjь же _е=я` бога'тство и= сла'ва: w\т
о_у='стъ _е=я` и=схо'дитъ пра'вда, зако'нъ же и= ми'лость на
и~ я=зы'цjь но'ситъ. [и~] Послу'шайте о_у=`бо мен_е`, _w
ча^да! честна^я бо реку`: и= бл~же'нъ человjь'къ, и='же
пути^ моя^ сохрани'тъ: и=схо'ди бо мои`, и=схо'ди живота`,
и= о_у=готовля'ется хотjь'нiе w\т гд\са. Сегw` ра'ди молю`
ва'съ, и= предлага'ю мо'й гла'съ сыновw'мъ человjь'ч_ескимъ:
jа='кw а='зъ прему'дрость о_у=стро'ихъ, совjь'тъ, и=
ра'зумъ, и= смы'слъ а='зъ призва'хъ. Мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` лю'бящыя люблю`, и='щущiи же мене` w=бря'щутъ
бл~года'ть. Разумjь'йте о_у='бw, неsло'бивiи, кова'рство,
ненака'заннiи же, прилага'йте сердца`. Послу'шайте мен_е` и=
па'ки, честна^я бо реку`: и= w\тве'рзу w\т о_у=сте'нъ
пра^вая, jа='кw и='стинjь поучи'тся горта'нь мо'й, м_е'рзски
же предо мно'ю о_у=стны` лжи^выя. Съ пра'вдою вси` гл~го'лы
о_у='стъ мои'хъ: ничто'же въ ни'хъ стро'потно, ниже`
развраще'нно. Вся^ пра^ва су'ть разумjьва'ющымъ, и= прw'ста
w=брjьта'ющымъ ра'зумъ. Науча'ю бо ва'съ и='стинjь, да
бу'детъ w= гд\сjь наде'жда ва'ша, и= и=спо'лнитеся дх~а.

%<Прему'дрости соломw'новы чте'нiе.%>

[Глава` _i~] %<О_у=%>ста` пра'веднагw ка'плютъ
прему'дрость: о_у=стнjь' же муже'й му'дрыхъ вjь'дятъ
бл~года'ть. О_у=ста` му'дрыхъ поуча'тся прему'дрости,
пра'вда же и=збавля'етъ и=`хъ w\т сме'рти. Сконча'вшуся
му'жу пра'ведну, не поги'бнетънаде'жда. Сы'нъ бо
пра'веденъ ражда'ется въ живо'тъ, и= во благи'хъ свои'хъ
пло'дъ пра'вды w=б\ъи'метъ. Свjь'тъ пра'в_еднымъ всегда`, и=
w\т гд\са w=бря'щутъ бл~года'ть и= сла'ву. я=зы'къ му'дрыхъ
дw'брая свjь'сть, и= въ се'рдцjь и='хъ почi'етъ му'дрость.
Лю'битъ гд\сь преподw'бныя сердца`, прiя'тни же _е=му` вси`
непоро'чнiи въ пути`. [s~] Му'дрость гд\сня просвjьща'етъ
лице` разу'мнагw. Постига'етъ бо жела'ющыя ю=`, пре'жде
да'же разумjь'ти ю=`: и= о_у=до'бь о_у='зрится w\т лю'бящихъ
ю=`. О_у='треневавый къ не'й не о_у=труди'тся, и= бдя'й
_е=я` ра'ди вско'рjь безъ печа'ли бу'детъ. Jа='кw
досто'йныхъ _е=я` сама` w=бхо'дитъ и='щущи, и= во стезя'хъ
_е=я` jа=вля'ется и=`мъ благопрiе'мнjь. [и~] Му'дрости
никогда'же w=долjь'етъ sло'ба. Си'хъ ра'ди и= рачи'тель
бы'хъ добро'ты _е=я`: и= возлюби'хъ ю=`, и= поиска'хъ w\т
ю='ности моея`: и= взыска'хъ невjь'сту привести` себjь`,
jа='кw всjь'хъ вл\дка возлюби` ю=`: таи'нница бо _е='сть
бж~iя хи'трости, и= w=брjьта'тельница дjь'лъ _е=гw`. Труды`
_е=я` су'ть добродjь'т_ели: цjьлому'дрiю же и= ра'зуму та`
о_у=чи'тъ, пра'вдjь и= му'жеству, и='хже потре'бнjье
ничто'же _е='сть въ житiи` человjь'кwмъ. А='ще же и=
мно'гагw и=ску'сства жела'етъ кто`, вjь'сть др_е'вняя, и=
бы'ти хотя^щая разсмо'тритъ: Свjь'сть и=зви^тiя слове'съ, и=
разрjьш_е'нiя гада'нiй: зна'м_енiя и= чудеса`
проразумjь'етъ, и= сбытiя^ време'нъ и= лjь'тъ: и= всjь^мъ
совjь'тникъ _е='сть бла'гъ, jа='кw безсме'ртiе _е='сть въ
не'й, и= благосла'вiе во _о=бще'нiи слове'съ _е=я`. Сегw`
ра'ди бесjь'довахъ ко гд\су, и= помоли'хся _е=му`, и= рjь'хъ
w\т всегw` се'рдца моегw`: [f~] Бж~е _о=тц_е'въ и= гд\си
ми'лости, сотвори'вый вся^ сло'вомъ твои'мъ, и= му'дростiю
твое'ю о_у=стро'ивый человjь'ка, да владjь'етъ бы'вшими w\т
теб_е` тварьми`, и= да о_у=правля'етъ мi'ръ въ преподо'бiи
и= пра'вдjь, да'ждь ми` твои'хъ престо'лwвъ присjьдя'щую
прему'дрость, и= не w\тлучи` мен_е` w\т _о='трwкъ твои'хъ:
jа='кwа='зъ ра'бъ тво'й, и= сы'нъ рабы'ни твоея`.
Посли` ю=` съ нб~съ w\т ст~а'гw жили'ща твоегw`, и= w\т
престо'ла сла'вы твоея`, да су'щи со мно'ю научи'тъ мя`,
что` благоуго'дно _е='сть предъ тобо'ю: и= наста'витъ мя` въ
ра'зумъ, и= сохрани'тъ мя` въ сла'вjь свое'й. Помышл_е'нiя
бо сме'ртныхъ вся^ боязли^ва, и= погрjьши'т_ельна
о_у=мышл_е'нiя и='хъ.

%<Прему'дрости соломw'новы чте'нiе.%>

[Глава` д~] %<П%>охваля'ему пра'веднику, возвеселя'тся
лю'дiе: безсме'ртiе бо _е='сть па'мять _е=гw`, jа='кw w\т
гд\са познава'ется, и= w\т человjь^къ: и= о_у=го'дна гд\севи
душа` _е=гw`. Возлюби'те о_у=`бо, _w му'жiе, му'дрость, и=
поживете`: восхощи'те _е=я`, и= нака'зани бу'дете: нача'ло
бо _е=я` любы`, и= соблюде'нiе зако'на. Почти'те
прему'дрость, да во вjь'ки ца'рствуете. [з~] Возвjьщу`
ва'мъ, и= не скры'ю w\т ва'съ та^инъ бж~iихъ: jа='кw то'й
му'дрости наста'вникъ _е='сть, и= му'дрыхъ и=спра'витель, и=
вся'кому смы'слу и= дjь'лу хитре'цъ. И= всjь^мъ смы'слwмъ
научи'тъ му'дрость: _е='сть бо въ не'й дх~ъ разу'менъ и=
свя'тъ, и= сiя'нiе свjь'та присносу'щнагw, и= _о='бразъ
бл~гости бж~iя. Та` дру'ги бж~iя и= пр\оро'ки о_у=строя'етъ:
бл~голjь'пнjьйши же _е='сть со'лнца, и= па'че вся'кагw
сотворе'нiя sвjь'здъ, свjь'ту сосужда'ема, w=брjьта'ется
пе'рвjьйши. Та` о_у=гожда'ющихъ _е='й w\т болjь'зней
и=зба'ви, и= наста'ви на ст_ези` пра^выя. Даде` и=`мъ
ра'зумъ и=мjь'ти свя'тъ, и= сохрани` я=` w\т ловя'щихъ, и=
по'двигъ крjь'покъ подаде` и=`мъ. Да разумjь'ютъ вси`,
jа='кw си'льнjьйши всегw` _е='сть бл~гоче'стiе: и=
никогда'же премо'жетъ sло'ба му'дрости, ниже` пре'йдетъ
sлы^я w=блича'ющи су'дъ. [в~] Реко'ша же въ себjь`,
помы'сливше непра'веднw: наси'льствуемъ пра'ведному, не
пощади'мъ преподо'бства _е=гw`, ни о_у=срами'мся сjьди'нъ
ста'рости многолjь'тны. Бу'детъ бо на'мъ крjь'пость зако'нъ:
и= о_у=лови'мъ пра'веднаго, jа='кw неуго'денъ на'мъ _е='сть,
и= проти'вится дjьлw'мъ на'шымъ,и= поно'ситъ на'мъ
w\тпаде'нiе зако'на, и= w=блича'етъ на'мъ согрjьш_е'нiя
наказа'нiя на'шегw. Возвjьща'етъ на'мъ ра'зумъ и=мjь'ти
бж~iй, и= _о='трока гд\сня себе` и=мену'етъ. Бы'сть на'мъ на
w=бличе'нiе помышл_е'нiемъ на'шымъ, и= тя'жекъ на'мъ
_е='сть, и= ви'димъ, jа='кw неподо'бно и=ны^мъ житiе` _е=гw`
и= и=змjьн_е'ны стези^ _е=гw`: въ поруга'нiе вмjьни'хомся
_е=му` и= о_у=даля'ется w\т путе'й на'шихъ, jа='кw w\т
нечисто'тъ, блажи'тъ послjь^дняя пра'ведныхъ. О_у=ви'димъ
о_у='бw, а='ще словеса` _е=гw` и='стинна су'ть: и=ску'симъ,
jа=`же сбыва'ются _е=му` Руга'нiемъ и= му'кою и=стя'жемъ
_е=го`, да разумjь'емъ кро'тость _е=гw`, и= и=ску'симъ
безsло'бство _е=гw`: сме'ртiю без\ъ_обра'зною w=су'димъ
_е=го`, бу'детъ бо посjьще'нiе w\т слове'съ _е=гw`. Сiя^
помы'слиша, и= прельсти'шася: w=слjьпи' бо я=` sло'ба и='хъ,
и= не разумjь'ша та^инъ бж~iихъ, и= не разсуди'ша, jа='кw
ты` _е=си` бг~ъ _е=ди'нъ, живота` и=мjь'яй и= сме'рти
вла'сть, и= спаса'яй во вре'мя ско'рби, и= и=збавля'яй w\т
вся'кагw sла`. Ще'дръ и= ми'лостивъ, и= дая'й преподw'бнымъ
свои^мъ бл~года'ть, и= свое'ю мы'шцею гw'рдымъ противля'яйся

%<На лiтi'и стiхи'ра хра'ма.%>

%<Сла'ва, гла'съ в~:%>

%<А=%>п\сльски вся^ научи'лъ _е=си`, вjь'ровати въ
тр\оцу _е=диносу'щную, во _е=ди'номъ бж\ствjь`. тjь'мже тя`
вси` jа='кw духо'внаго _о=ц~а`, и= ревни'теля а=п\слwмъ, и=
ст~и'тел_емъ _е=динокро'вна, по до'лгу почита'юще
о_у=блажа'емъ, и= мо'лимся: моли` спасти'ся всjь^мъ,
свяще'нную па'мять твою` почита'ющымъ.

%<И= ны'нjь, пра'здника.%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>о'мъ и= жили'ще дх~а прест~а'гw, * прему'дре
стефа'не, бы'лъ _е=си`. * тjь'мже и= на'съ до'мъ тому`
содjь'лай, * свяще'нную твою` па'мять почита'ющихъ.

%<Стi'хъ: С%>вяще'нницы твои` w=блеку'тся въ пра'вду, и=
преподо'бнiи твои` возра'дуются.

%<Ж%>итiе` твое` jа='кw со'лнце * въ сердца` невjь'рныхъ
возсiя`, * зарю` о_у=че'нiя и=спуща'я: * тjь'мже и= на'съ
свjь'томъ невече'рнимъ w=зари`, * свяще'нную твою` па'мять
почита'ющихъ.

%<Стi'хъ: В%>осхва'лятся преподо'бнiи во сла'вjь, и=
возра'дуются на ло'жахъ свои'хъ.

%<Н%>е преста'й, стефа'не, моля'ся * w= духо'вныхъ
твои'хъ ча'дjьхъ, * и=`хже креще'нiемъ породи'лъ _е=си`, *
да вси` честно'е твое` * о_у=спе'нiе почита'емъ.

%<Сла'ва, гла'съ д~:%>

%<П%>рему'дрости сокро'вище бы'въ, ст~и'телю стефа'не,
сердца` невjь'рныхъ люде'й о_у=че'нiемъ твои'мъ просвjьти'лъ
_е=си`, благоче'стiя сjь'мена насади'въ. тjь'мже тя` вси`,
jа='кw о_у=чи'теля прему'дра, достодо'лжнw по досто'инству
о_у=блажа'емъ, и= мо'лимся: моли'ся хр\сту`, _е=му'же w\т
ю='ности порабо'талъ _е=си`, и=зба'вити на'съ навjь^тъ
вра'жiихъ, и= спасти'ся душа'мъ на'шымъ.

%<И= ны'нjь, пра'здника. Тропа'рь, гла'съ д~:%>

%<Б%>ж\ственнымъ жела'нiемъ w\т ю='нагw во'зраста,
стефа'не прему'дре, разже'гся, jа=ре'мъ хр\сто'въ взя'лъ
_е=си`, и= люде'й w=ляденjь^вшая дре'вле невjь'рiемъ
сердца`, бж\ственное сjь'мя въ ни'хъ сjь'явъ, _е=v\гльски
духо'внjь породи'лъ _е=си`. тjь'мже пресла'вную твою`
па'мять почита'юще, мо'лимъ тя`: моли`, _е=го'же
проповjь'далъ _е=си`, да спасе'тъ ду'шы на'шя.

%<Сла'ва, и= ны'нjь, пра'здника.%>



%<На о_у='трени, на Б%>г~ъ гд\сь, %<тропа'рь то'йже.%>

%<По а~-й стiхоло'гiи сjьда'ленъ, гла'съ а~. По\д:
К%>а'мени запеча'тану:

%<Jа='%>кw врача' тя преизря'дна душе'вныхъ страсте'й,
ст~и'телю стефа'не, вjь'дуще мо'лимъ: моли'ся о_у=толи'ти
w\т на'съ томи'т_ельныя стра^сти, да тебе` вси` jа='кw вину`
всjь'хъ бл~ги'хъ w=брjь'тше, возопiе'мъ: сла'ва да'вшему ти`
прему'дрость: сла'ва вjьнча'вшему тя`: сла'ва даю'щему
тобо'ю всjь^мъ просвjьще'нiе.

%<Два'жды.%>

%<Сла'ва, и= ны'нjь, пра'здника.%>

%<По в~-й стiхоло'гiи сjьда'ленъ, гла'съ д~. Подо'бенъ:
В%>ознесы'йся:

%<W\т%> младе'нства добродjь'тели прилjьжа'въ, сосу'дъ
дх~а ст~а'гw, ст~и'телю стефа'не, бы'лъ _е=си`, w\т негw'же
и= прему'дрости навы'къ, научи'лъ _е=си` человjь'ки i='дwлы
преwби'дjьти, и= хр\сту` вjь'ровати: _е=го'же моли` спасти`
всjь'хъ, любо'вiю тя` почита'ющихъ.

%<Два'жды.%>

%<Сла'ва, и= ны'нjь, пра'здника, и=ли` бг~оро'диченъ:%>

%<Г%>рjьхолюби'въ сы'й, молю' тя безгрjь'шнаго бг~а
ро'ждшую, взе'млющаго грjьхи` мi'ра преч\стая,
многогрjь'шную ду'шу мою` о_у=ще'дрити, и= грjьхи` моя^
мнw'гiя w=чи'стити: грjь'шныхъ бо ты` _е=си` w=чище'нiе, и=
спасе'нiе вjь'рныхъ, и= заступле'нiе.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<П%>рему'дрости свы'ше науче'нъ бы'лъ _е=си`, бг~у
соедини'вся, _е=v\гльски мi'ръ w=ста'вилъ _е=си`, и= въ
да'льнихъ мjь'стjьхъ прише'дъ, креще'нiемъ ко хр\сто'ву
позна'нiю всjь'хъ приве'лъ _е=си`. тjь'мже и= всjь^мъ
вопiя'лъ _е=си`: позна'йте бг~а, и= w=бря'щете бл~года'ть.
ст~и'телю прему'дре стефа'не, моли` хр\ста` бг~а, грjьхw'въ
w=ставле'нiе дарова'ти почита'ющымъ любо'вiю всечестну'ю
па'мять твою`.

%<Два'жды.%>

%<Сла'ва, и= ны'нjь, пра'здника, и=ли` бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца млеко'мъ пита'еши зижди'теля и= гд\са. тjь'мъ
а='гг~льскiй и= человjь'ческiй ро'дъ досто'йнw сла'вимъ
прест~о'е рж\ство` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Та'же, степ_е'нна, а~-й а=нтiфw'нъ д~-гw гла'са.
Прокi'менъ: О_у=%>ста` моя^ возглаго'лютъ прему'дрость и=
поуче'нiе се'рдца моегw` ра'зумъ.%<Стi'хъ:
О_у=%>слы'шите сiя^, вси` jа=зы'цы, внуши'те, вси` живу'щiи
по вселе'ннjьй. %<В%>ся'кое дыха'нiе: %<_Е=v\глiе i=wа'нна,
зача'ло л~_е, w\т полу`.%>

%<По н~-мъ _псалмjь` стiхи'ра, гла'съ s~: П%>рему'дрости
твое'й: %<пи'сана на вече'рни.%>

%<Канw'нъ пра'здника со i=рмосо'мъ на s~, и= ст~а'гw
два`, на и~.%>

%<Канw'нъ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<С%>вяще'ннагw ты` писа'нiя w\т младе'нства научи'вся,
бг~оно'се стефа'не, въ да^льная мjьста` прише'лъ _е=си`, и=
невjь'дущымъ бг~ъ тобо'ю позна'ся.

%<И=%>дjь'же пре'лесть почита'ема бя'ше, та'мw же ны'нjь
тобо'ю бг~ъ невjь'дущымъ, ст~и'телю стефа'не, позна'ся.
тjь'мже свяще'нную твою` па'мять достодо'лжнw о_у=блажа'емъ.

%<Б%>г~одухове'ннымъ твои'мъ о_у=че'нiемъ научи'лъ
_е=си` лю'ди вjь'ровати во хр\ста`, и= w\т i='дwльскiя
пре'лести о_у=клоня'тися. сегw` ра'ди тя` вси`, jа='кw
_е=диноревни'теля а=п\слwмъ, пjь'сньми почита'емъ.

%<Бг~оро'диченъ:%>

%<Т%>ы` _е=ди'наго, бг~оневjь'сто, въ вы'шнихъ
сjьдя'щаго на руку` носи'ла _е=си`, пло'ть бы'вша: ты' бо
была` _е=си` и=збра'нна w\т всjь'хъ вjь^къ, прiя'телище
досто'йно вседержи'теля.

%<Другi'й канw'нъ.%>

%<Гла'съ и~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла`
и=збjьжа'въ, i=и~льтянинъ вопiя'ше: и=зба'вителю и= бг~у
на'шему пои'мъ.

%<П%>е'рмь jа='кw дости'глъ _е=си`, ст~и'телю, и= та'мw
возвы'шенную пре'лесть, прему'дре стефа'не, смири'лъ _е=си`,
и= лю'таго чародjь'я прему'дрыми твои'ми о_у=ч_е'нiи
посрами'лъ _е=си`.

%<Б%>jьсw'вская _о=ру^жiя крjь'пкw, ст~и'телю,
притупи'лъ _е=си`,и= тjь'хъ побjьди'въ бж~iею
си'лою, всjь^мъ хр\ста` и='стиннаго бг~а того` и=сповjь'далъ
_е=си`: тjь'мже и= вjьне'цъ w\т негw` прiя'лъ _е=си`,
стефа'не.

%<Б%>ж\ственною любо'вiю, _о='ч~е, распала'емь, не
о_у=боя'лся _е=си` долготы` пу'тныя, ниже` та'мw
нечести'выхъ человjь^къ сопротивле'нiя, но вся^ претерпjь'лъ
_е=си`, и= всjь'хъ бг~у приве'лъ _е=си`.

%<Бг~оро'диченъ:%>

%<И=%>зъ ко'рене ца'рскагw прозябла` _е=си`, цр~я`
хр\ста`, бж~iе сло'во, па'че о_у=ма` и= смы'сла родила`
_е=си`, и=зъ ч\стыхъ крове'й твои'хъ, сугу'ба _е=стество'мъ
jа=вля'ема, и= _е=ди'нствующа v=поста'сiю.

%<Катава'сiа пра'здника:%>

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<Н%>е о_у=боя'лся _е=си`, ст~и'телю, люде'й тогда`
нече'ствующихъ, но тjь'хъ дерзнове'ннw кумi'рницу со i='дwлы
_о=гню` пре'далъ _е=си`, и= всjь'хъ научи'лъ _е=си` вопи'ти:
нjь'сть свя'тъ па'че теб_е`, гд\си.

%<Два'жды.%>

%<Т%>езоимени'тымъ му'жествомъ, и= смире'нiя нра'вомъ,
на _о='вчу кро'тость о_у=бi'йцъ преложи'лъ _е=си`: сегw`
ра'ди и= вjьнцы` вjьнча'лся _е=си`, ст~и'телю стефа'не.

%<Бг~оро'диченъ:%>

%<Т%>я` заступле'нiе небла'зненно, бг~ома'ти, стяжа'вше,
и= о_у=пова'нiе на тя` возлага'юще спаса'емся, и= къ тебjь`
прибjьга'юще сохраня'емся вси`.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<Jа='%>кw му'дръ и= смы'сленъ споспjь'шникъ, душе'вное
бл~горо'дiе па'че плотски'хъ сласте'й предпоче'тъ, jа='кw
прему^драяо_у=ч_е'нiя всjь^мъ jа=вля'еши, и= въ
бж~iе позна'нiе нw'выя лю'ди, _о='ч~е, приве'лъ _е=си`.

%<W=%>чи'стивъ тво'й о_у='мъ w\т стра'стнагw
треволне'нiя, хр\сту` подо'бяся, взыска'ти заблу'ждшихъ
прише'лъ _е=си`, и=`хже w=брjь'тъ съ ни'ми тому` пое'ши:
нjь'сть свя'тъ па'че теб_е`, гд\си.

%<Б%>г~оглаго'ливый я=зы'къ jа='кw стя'жавъ, ст~и'телю,
та'инствwмъ бг~осло'вiя научи'лъ _е=си` лю'ди, вjь'ровати въ
тр\оцу _е=ди'но бж\ство`: _е='йже w= на'съ, стефа'не,
моли'ся.

%<Бг~оро'диченъ:%>

%<Ж%>е'злъ, прозя'бшiй хр\ста` цвjь'тъ нетлjь'нный,
злату'ю кади'льницу, вси' тя вjь'мы, ч\стая, бж\ственнагw
существа`, нося'щи на руку` о_у='гль, бг~облаже'нная.

%<Сjьда'ленъ, гла'съ д~. Подо'бенъ: С%>ко'рw предвари`:

%<О_у=%>ма` пречу'днаго и= бо'дреннаго о_у=чи'теля,
сщ~еннодjь'йствы це'рковь о_у=краси'вша, и= му'тнымъ
о_у=че'нiемъ волхва`, jа='кw возбjьснjь'вша во'лка, w\т
хр\сто'выхъ _о=ве'цъ словесы` свои'ми w\тгна'вша, и=
невре'днw духw'вная своя^ ча^да сохра'нша, восхва'лимъ,
вjь'рнiи, стефа'на прехва'льнаго, глаго'люще: моли` хр\ста`
бг~а, спасти'ся душа'мъ на'шымъ.

%<Два'жды.%>

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Jа='%>кw со'лнце, чи'стое житiе` твое` возсiя`,
ст~и'телю, тму` i=дwлобjь'сiя w\т люде'й твои'хъ w\тгна'въ,
всjь'хъ научи'лъ _е=си` взыва'ти: сла'ва си'лjь твое'й,
гд\си.

%<В%>олш_е'бная буеслw'вiя, jа='кw прему'дръ посрами'лъ
_е=си`, и= си'хъ w\т хр\сто'ва ста'да словесы` твои'ми
jа='кw пра'щею w\тгна'лъ _е=си`, и= зва'ти всjь'хъ научи'лъ
_е=си`: сла'ва си'лjь твое'й, гд\си.

%<Jа='%>кw и='стинный ст~и'тель, ти'хъ и= кро'токъ,
_о='ч~е, бы'лъ _е=си`, и= сто'лпъ бл~гоче'стiя цр~кве
jа=ви'лся _е=си`, лю'ди твоя^ бл~гоче'стiю научи'въ вопи'ти
хр\сту`: сла'ва си'лjь твое'й, гд\си.

%<Бг~оро'диченъ:%>

%<Т%>я` _о=ру'жiе на враги` предлага'емъ, скw'рби
вся^кiя лю'тыхъ w=бстоя'нiй w\трjьва'емъ, и= возмуще'нiя
_е=ретi'ческагw, мт~и бж~iя, и=збjьга'емъ.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<С%>пасти'ся моли` лю'демъ, и=`хже о_у=че'нiемъ твои'мъ
просвjьти'лъ _е=си`, и= научи'лъ _е=си` вопи'ти: сла'ва
си'лjь твое'й, чл~вjьколю'бче.

%<Два'жды.%>

%<W\т%> бг~а прiе'мъ свяще'нства и=збра'нiе, бж\ственною
си'лою свы'ше w=дjь'янъ, а=п\сльски лю'ди w\т тмы`
i='дwльскiя просвjьти'лъ _е=си`, и= научи'лъ _е=си` вопи'ти:
си'лjь твое'й сла'ва, чл~вjьколю'бче.

%<Бг~оро'диченъ:%>

%<К%>овче'гъ тя` и=здале'ча проwбразова`, прiе'мшiй
зако'нъ бг~онапи'санный, во чре'вjь сло'во бж~iе заче'ншую
несказа'ннw, всенепоро'чная, пита'ющее бога'тнw ду'шы
вопiю'щихъ: сла'ва си'лjь твое'й, гд\си.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо, неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<В%>оздви'глъ _е=си` о_у=че'нiемъ твои'мъ дре'вле во
тмjь` невjь'дjьнiя лю'ди лежа'щыя, ча^да бж~iя и= свjь'та
показа'лъ _е=си` наслjь'дники: w\т_ону'дуже тя`, ст~и'телю,
вси` любому'дреннw почита'емъ.

%<П%>рему'дрость дх~а ст~а'гw бл~года'тiю, во
о_у=стна'хъ твои'хъ и=злiя'вшися самотвори'тельнw, и= ко
хр\сто'ву позна'нiю приведе` лю'ди, ст~и'телю.

%<С%>вjь'ту вели'кому jа='кw вjьне'чникъ ны'нjь,
ст~и'телю, предстои'ши, помина'й и=зря'дное твое`
достоя'нiе, _е='же мно'гими труды`, _о='ч~е, стяжа'лъ
_е=си`: да вси' тя о_у=блажа'емъ.

%<Бг~оро'диченъ:%>

%<В%>озсiя` и=зъ теб_е` мы'сленное сл~нце, и= свjь'тлыя
лучи` своегw` бж\ства` всjь^мъ простре`, бц\де вл\дчце:
тjь'мъ тя` вси` сла'вимъ.

%<И='нъ. I=рмо'съ:%>

%<П%>росвjьти` на'съ повелjь^нiи твои'ми, гд\си, и=
мы'шцею твое'ю высо'кою, тво'й ми'ръ пода'ждь на'мъ,
чл~вjьколю'бче.

%<Б%>ж\ственною ре'вностiю, ст~и'телю, разжиза'емь,
су'_етныя i='дwлы па'губы коне'чныя, _о=гню` пре'далъ
_е=си`, и= невjь^рныя въ вjь'ру приве'дъ, всjь'хъ научи'лъ
_е=си` въ тре'хъ ли'цjьхъ _е=ди'но бж\ство` вjь'ровати.

%<П%>остыдjь'ся _о=кая'нный во'лхвъ, хотя` хр\стw'вы
лю'ди w\тврати'ти w\т вjь'ры, бг~у тя` прославля'ющу{<::рус>
В источнике <::слав>прославя'ющу<::рус>. Прим. <::лат>
оrthlib<::слав>}, свяще'ннjьйшiй стефа'не прему'дре.

%<Бг~оро'диченъ:%>

%<О_у=%>краси'лася _е=си` дjь'вства добро'тами, _е='vинъ
покры'ла _е=си` сту'дъ sло_обра'зный, хр\ста` ро'ждшая,
w=дjья'нiе безсме'ртiя да'рующаго, тебе` чту'щымъ.

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<Р%>а'ломъ слове'съ твои'хъ w=ляденjь^вшая люде'й
сердца` воздjь'лалъ _е=си`, бж\ственное сjь'мя въ ни'хъ
всjь'явъ, пло'дъ кра'сный хр\сту`, ст~и'телю, приве'лъ
_е=си`.

%<Б%>ыстрина'ми твои'хъ о_у=че'нiй i='дwльская
разжж_е'нiя, прему'дре стефа'не, о_у=гаси'въ, бж\ственными
твои'ми словесы` вjь'рныхъ сердца` о_у=тверди'лъ _е=си`.

%<В%>о _е=диносу'щную тр\оцу вjь'ровати лю'ди научи'въ,
прему'дре стефа'не, w\т скве'рны i='дwльскiя къ живо'му бг~у
приве'лъ _е=си`.

%<Бг~оро'диченъ:%>

%<Р%>асто'ргни мои'хъ согрjьше'нiй рукописа'нiе,
w=держа'щихъ мя` печа'лей и= страсте'й разрjьше'нiе да'руя,
и= соблюди' мя неврежде'нна, вл\дчце.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<П%>а'стырскiй же'злъ прiе'мь, ст~и'телю, нw'вымъ
лю'демъ о_у=чи'тель бы'лъ _е=си`, пресла'вне стефа'не, по
а=п\слу, всjь^мъ вся'къ бы'въ, да всjь'хъ ко хр\сту`
приведе'ши, пресла'вне.

%<Два'жды.%>

%<М%>е'чь _о=бою'ду _о='стръ я=зы'къ тво'й на лука'ваго
волхва` бы'сть, ст~и'телю, пресjька'я тогw` му'тное
о_у=че'нiе. тjь'мже тя` свяще'нными пjь'сньми прославля'емъ.

%<Бг~оро'диченъ:%>

%<Н%>а'йде вседjь'тельный дх~ъ на тя`, всенепоро'чная,
и= сло'во бж~iе въ тя` всели'ся, и= пло'ть бы'сть
неизрече'ннw, и= пребы'сть неизмjь'ненъ.

%<Конда'къ, гла'съ и~. Подо'бенъ: В%>збра'нной:

%<С%>амозва'ненъ не и='щущымъ теб_е`, ст~и'телю,
w=брjь'лся _е=си`, лю'ди w\т i='дwльскiя ле'сти свободи'въ,
ко хр\сто'вjь вjь'рjь приве'лъ _е=си`, и= волхва`
пансо'тника посрами'лъ _е=си`: тjь'мже и= пе'рвый
_е=пi'скопъ и= о_у=чи'тель пе'рми бы'лъ _е=си`. сегw` ра'ди
дх~w'вная твоя^ ча^да, jа='кw тобо'ю и=зба'вльшеся w\т
i='дwлъ, благода^рная тебjь` возопiе'мъ: ра'дуйся, стефа'не,
о_у=чи'телю прему'дрый.

%<I='косъ:%>

%<В%>ся'кагw мiрска'гw пристра'стiя кромjь`, _о='ч~е,
бы'въ, w\т ю='ности прилjьжа'лъ _е=си` прему'дрости, и=
дjь'тельное худо'жество дости'глъ _е=си` бг~осло'вiя: и= въ
да^льныя страны^ прише'дъ, и=дjь'же весьма` бг~ъ не
познава'шеся, но пре'лестьбjьсо'вская почита'шеся.
та'мw а=п\сльски лю'ди научи'лъ _е=си` вjь'ровати во
хр\ста`: i='дwлы сокруши'въ, и= волхва` посрами'въ,
ст~и'тель тjь^мъ бы'лъ _е=си`. тjь'мже духw'вная твоя^
ча^да, jа='кw тобо'ю и=зба'вльшеся w\т i='дwлъ, благода^рная
тебjь` зове'мъ: ра'дуйся, стефа'не, о_у=чи'телю прему'дрый.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw,
но _о='гненное преще'нiе му'жески попра'вше, ра'довахуся,
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<S%>лочести'вый _о='нъ чародjь'й, и='же на бл~гоче'стiе
хулу` глаго'лавый, тобо'ю, прему'дре, jа='кw беззако'ненъ
w\т хр\сто'ва ста'да но'выхъ люде'й w\тгони'мь быва'етъ. мы'
же хр\сту` зове'мъ: бл~гослове'нъ бг~ъ _о=т_е'цъ на'шихъ.

%<Два'жды.%>

%<П%>ресла'внw jа='кw преше'дъ w\т мi'ра къ премi'рнымъ,
ст~и'телю, жили'щ_емъ и= прича'стiемъ бг~у прибли'жився,
воспjьва'еши: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<И=%>зба'вльшеся тобо'ю пе'рвыя кля'твы, къ
присносу'щнjьй жи'зни преше'дше, ра'дуйся, зове'мъ ти`,
пресла'вная вл\дчце, jа='же бг~а на'мъ ро'ждшая.

%<И='нъ. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда` вjь'рою тр\оческою пла'мень пе'щный попра'ша,
пою'ще: _о=тц_е'въ бж~е, бл~гослове'нъ _е=си`.

%<Б%>jь'гаетъ о_у='бw, побjьжде'нъ бы'въ тобо'ю,
преблаже'нне стефа'не, sлочести'вый во'лхвъ, _е=гw'же
мудрова'нiя и= sло'бы вси` и=збавля'емся, хр\сту` вопiю'ще:
бл~гослове'нъ бг~ъ _о=т_е'цъ на'шихъ.

%<И='%>же тобо'ю дре'вле просвjьще'ннiи лю'дiе,
пречу'дне ст~и'телю стефа'не, jа='кw къ жи'ву глаго'лемъ: не
w=ста'ви на'сътвои'хъ ча^дъ, jа='коже w=бjьща'лся
_е=си`, да вси` съ тобо'ю хр\сту` зове'мъ: бл~гослове'нъ
бг~ъ _о=т_е'цъ на'шихъ.

%<_Е=%>ле'емъ бж\ственнагw ра'дованiя, jа='кw ст~и'тель
пома'занъ бы'въ, нw'выя лю'ди ко хр\сто'ву позна'нiю
приве'лъ _е=си`, и= всjь'хъ научи'лъ _е=си` хр\сту`
взыва'ти: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<Н%>ы'нjь вся^ и=спо'лнишася свjь'та бж\ственнагw
тобо'ю, преч\стая, ты' бо две'рь jа=ви'лася _е=си`, _е='юже
мi'ру бг~ъ бесjь'дова, просвjьща'я вjь'рою зову'щыя:
бл~гослове'нъ, преч\стая, пло'дъ чре'ва твоегw`.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте, дjьла`, и= превозноси'те _е=го` во
вся^ вjь'ки.

%<С%>ловесы` твои'ми наставля'ема ча^да твоя^,
ст~и'телю, w\т тмы` i='дwльскiя къ свjь'ту бг~оразу'мiя
прише'дше, _е=диногла'снw хр\сту` вопiе'мъ: бл~гослови'те,
вся^ дjьла` гд\сня, гд\са, и= превозноси'те _е=го` во
вjь'ки.

%<Два'жды.%>

%<С%>вjь'тъ трисо'лнечныя тр\оцы всели'вся въ
бж\ственное твое` се'рдце, лю'ди вся^ просвjьти` ст~ы'мъ
кр~ще'нiемъ, и= научи` творцу` и=зба'вителю вопи'ти:
бл~гослови'те, вся^ дjьла` гд\сня, гд\са, и= превозноси'те
_е=го` во вjь'ки.

%<Бг~оро'диченъ:%>

%<О_у=%>сты` и= ра'зумомъ бц\ду тя` му'дрствующе,
пjьсносло'вимъ тя`, пренепоро'чная: родила' бо _е=си`,
преч\стая, пло'тiю w=бложе'на бг~а и= гд\са. тjь'мъ тя`,
дв~о, пое'мъ и= превозно'симъ во вjь'ки.

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<Jа='%>коже нjь'кiй хра'брый воево'да jа=ви'лся _е=си`,
пребл~же'нне, i='дwльскiя хра'мы и=скореня'я, и= лю'ди w\т
тjь'хъ пре'лести и=зба'вивъ, научи'лъ _е=си` w\т души`
хр\сту` вопи'ти: бл~гослови'те, вся^ дjьла`, гд\са, и=
превозноси'те _е=го` во вjь'ки.

%<В%>о глубину` дх~а ст~а'гw прини'кнувъ, ра'зумъ
бж\ственный w\тту'ду поче'рплъ _е=си`. тjь'мже и= цр~ковь
правосла'вiемъ w=богати'лъ _е=си`, творцу` и=зба'вителю
вопи'ти: бл~гослови'те, вся^ дjьла`, гд\са, и= превозноси'те
_е=го` во вjь'ки.

%<В%>о хр\сто'во посо'бiе w=бо'лкся, лука^выя бjь'сы w\т
человjь^къ w\тгна'лъ _е=си`. тjь'мъ и= нб\сное наслjь'дiе,
_о='ч~е, со ст~и'тели прiя'лъ _е=си`, и= съ ни'ми хр\сту`
вопiе'ши: бл~гослови'те, вся^ дjьла`, гд\са, и=
превозноси'те _е=го` во вjь'ки.

%<Бг~оро'диченъ:%>

%<_Е='%>vа о_у='бw дре'ва живо'тнагw и=згна'на бы'сть,
возбраня'ема причаще'нiя: ты' же, дв~о бц\де, живо'тъ
вjь'чный и=сточи'ла _е=си` мi'ру, живоно'сное дjь'йство
да'рующiй вjь^рнымъ.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, ч\стая
приснодв~о.

%<Т%>вои'ми труды`, ст~и'телю, jа=`же на земли`, нб\сный
поко'й прiя'тъ, и=дjь'же ст~ы'хъ ли'кове, и= прв\дныхъ
всесвjь'тлое торжество`. w\т_ону'дуже и= на'съ помина'й,
па'мять твою` при'снw сла'вящихъ.

%<В%>jь'чныхъ и= нетлjь'нныхъ о_у=лучи'ти жела'я,
ст~и'телю, и= jа=`же въ мi'рjь мня'щихся сла'дкихъ
w=ста'вивъ, хр\сту` послjь'довалъ _е=си`. тjь'мже и= ли'ку
а=рхiере'йскому сочета'лся _е=си`, пресла'вне.

%<Д%>огма'тwмъ благоче'стiя научи'вся, прему'дре
ст~и'телю, а=п\слwмъ ревни'тель бы'лъ _е=си`, и= i='дwльскую
пре'лестьнизложи'лъ _е=си`. тjь'мже твою` па'мять
досто'йнw о_у=блажа'емъ.

%<Бг~оро'диченъ:%>

%<П%>ло'ть прiя'ти восхотjь'въ, въ тя` всели'ся,
_е=ди'ну ст~jь'йшу всjь'хъ w=брjь'тъ бц\ду, вои'стинну
jа=ви` мт~рь дв~у.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли'ки тя` велича'юще.

%<Б%>ж\ственнымъ жела'нiемъ всегда` подвиза'емь,
му'дрости и= ра'зума и=звы'къ, по а=п\слу, люде'й w\т
пре'лести w\тврати'лъ _е=си`, и= бг~у жи'ву вjь'ровати
научи'лъ _е=си`, ст~и'телю прехва'льне.

%<В%>сjь^мъ благи^мъ _о='бразъ дово'ленъ бы'лъ _е=си`,
къ вы'шнему житiю` веду'щъ, смире'нiемъ и= кро'тостiю.
тjь'мже w\тсю'ду хр\сто'съ па'стыря тя` люде'й свои'хъ
о_у=строя'етъ: _е=го'же моли` спасти` всjь'хъ пою'щихъ тя`.

%<И='%>же къ бг~у жела'нiемъ страсте'й о_у=спи'лъ _е=си`
воста'нiе, всено'щнымъ стоя'нiемъ дарова^нiя воспрiя'лъ
_е=си`, ви'дjьти су'щыя та'мw неизреч_е'нныя добрw'ты,
стефа'не.

%<Бг~оро'диченъ:%>

%<Jа=%>ви'лася _е=си`, дв~о мт~и бж~iя, па'че
_е=стества` ро'ждшая бж~iе сло'во, _е=го'же _о=ц~ъ w\тры'гну
пре'жде всjь'хъ вjь^къ jа='кw бл~гъ. _е=го'же ны'нjь и=
тjьле'съ вы'шше разумjьва'емъ, а='ще и= въ тjь'ло w=дjь'яся.

%<Свjьти'ленъ, ст~а'гw:%>

%<Н%>и человjь'кwмъ, ни w\т человjь^къ, но w\т бг~а
и=збра'нiе ст~и'тельства прiи'мъ, и=`же пре'жде тмы` сы'ны,
ны'нjь же ча^да и= наслjь'дники свjь'та, твои'мъ
о_у=че'нiемъ сотвори'лъ _е=си`, прему'дре стефа'не.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры, гла'съ а~. Подо'бенъ:
Н%>б\сныхъ чинw'въ:

%<Л%>ю'тагw и= sла'гw пансо'тника * су'етное буесло'вiе,
jа='кw прему'дръ, w\трази'лъ _е=си`, * и= того`, jа='кw
во'лка, w\т хр\сто'васта'да w\тгна'лъ _е=си`, и=
лю'ди бж~iя а=п\сльски научи'лъ _е=си`. тjь'мже дне'сь
любому'дреннw соше'дшеся, * честну'ю па'мять твою`
пресла'внw почита'емъ, ст~и'телю.

%<И='%>же свы'ше дарова'ннымъ твои'мъ ра'зумомъ, до'брjь
разсуди'въ настоя'щихъ, * и= къ бг~у веду'щихъ жела'нiе
прiе'мъ, * и= jа='кw _е=ле'нь на и=сто'чники водны^я
поте'клъ _е=си`: * и=`же дре'вле невjь'рiемъ во тмjь`
лежа'щыя лю'ди, * креще'нiемъ сы'ны свjь'та и= наслjь'дники
сотвори'лъ _е=си`, * w= ни'хже ны'нjь, стефа'не,
непреста'ннw моли'ся.

%<Н%>и сла'вы, ни бога'тства, ст~и'телю, возжела'въ, *
но духо'вное худо'жество взыска'лъ _е=си`, * жела'нiемъ
_е='же мно'гихъ собо'ю и=спра'вити и= ко хр\сту` привести`,
* _е='же и= получи'лъ _е=си`. * Тjь'мже до конца` не
w=скудjьва'я моли'ся хр\сту` бг~у, * спасти` всjь'хъ,
честну'ю па'мять твою` почита'ющихъ.

%<Сла'ва, гла'съ в~:%>

%<П%>рiиди'те, ны'нjь благоче'стнw соше'дшеся,
новопросвjьще'ннiи свяще'нныхъ собо'ри, _псалмы` и= хвала'ми
досто'йную че'сть, jа='кw _о=тцу` и= благодjь'телю
воздаю'ще, духо'внjь на'съ кр~ще'нiемъ въ пакибытiе`
породи'вшему, и= w\т тмы` на свjь'тъ произве'дшему,
возопiе'мъ глаго'люще: гд\си, моли'твами твоегw`
о_у=го'дника стефа'на, спаси` и= о_у=ще'дри всjь'хъ,
благоче'стнw w\т души` пою'щихъ тя`.

%<И= ны'нjь, пра'здника.%>

%<Славосло'вiе вели'кое. И= ча'съ а~-й. И= w\тпу'стъ.%>

%<На лiтургi'и: Бл~ж_е'нна, а~-гw канw'на пjь'снь г~-я,
на д~: и= в~-гw канw'на пjь'снь s~-я, на д~. Прокi'менъ,
гла'съ а~: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ. %<Стi'хъ: О_у=%>слы'шите
сiя^, вси` jа=зы'цы, внуши'те, вси` живу'щiи по вселе'ннjьй.
%<А=п\слъ ко _е=вре'_емъ, зача'ло ти~_i. А=ллилу'iа, гла'съ
в~: О_у=%>ста` пра'веднагw поуча'тся прему'дрости, и=
я=зы'къ _е=гw` возглаго'летъ су'дъ. %<_Е=v\глiе луки`,
зача'ло к~д. Прича'стенъ: В%>ъ па'мять вjь'чную:
