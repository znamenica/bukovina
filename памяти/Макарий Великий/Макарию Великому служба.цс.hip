<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~_i-й де'нь.%>

%<Преподо'бнагw _о=ц~а` на'шегw мака'рiа
_е=гv'птянина.%>

%<На Г%>д\си, воззва'хъ, %<стiхи^ры на s~. гла'съ д~
По\д: Д%>а'лъ _е=си` зна'менiе:

%<Б%>лаже'нства су'щагw па'че о_у=ма` жела'я, *
вмjьни'лъ _е=си`, чу'дне, * пи'щу, воздержа'нiе: * нищету`,
бога'тство: * нестяжа'нiе, и=мjь'нiе и='стинное: * и=
бл~госла'вiе, смире'нiе. * тjь'мже и= жела^нiя, * _е='же по
ра'зуму, о_у=лучи'лъ _е=си`, * въ жили'щахъ водворя'яся
ст~ы'хъ, мака'рiе.

%<Т%>ече'нiе воздержа'нiя * непрело'жнw соверши'лъ
_е=си`, * и= вjь'ру соблю'лъ _е=си`: * w\т_ону'дуже и=
вjьне'цъ прiя'лъ _е=си`, _о='ч~е, пра'вды, * _е=го'же тебjь`
о_у=гото'ва хр\сто'съ, * по досто'инству дая'й воздая^нiя, *
и= ч_е'сти да'руяй, * и= болjь'зней возме'здiе: * и=`хже и=
ны'нjь на'мъ, сла'вне, пода'ти моли'ся.

%<В%>ся'кое сладостра'стiе, * о_у=друча'я тjь'ло твое`,
* w\тве'рглъ _е=си`, бг~ому'дре, * w=горча'я чу^вства
воздержа^нiи крjь'пкими и= жестокожи'тiемъ, * терпjь'нiемъ
же напа'стей, * и= пожда'нiемъ w=бстоя'нiй. * и='хже ра'ди
безконе'чное воспрiе'млеши наслажде'нiе, * и= пи'щу
непрее'мную, и= ра'дость неизглаго'ланную.

%<Сла'ва, гла'съ и~. А=нато'лiево:%>

%<В%>есели'ся, _е=гv'пте, процвjь'тшiй такова'го
граждани'на, во бл~же'нныхъ мака'рiа: се'й бо прему'дростiю
ст~а'гw дх~а о_у=краси'вся, вся'ко поще'нiе въ
добродjь'тельномъ житiи` свое'мъ произ\ъwбрази`. того` и=
мы` хода'тая приводя'ще, про'симъ о_у=моли'ти хр\ста`,
спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: М%>у'ч_еницы твои`, гд\си:

%<Ю='%>ница нескве'рная, ю=нца` ви'дящи на дре'вjь
пригвожда'ема во'лею, рыда'ющи жа'лостнjь, о_у=вы` мнjь`,
вопiя'ше, люби'мjьйшее ча'до! что' ти со'нмъ воздаде`
безбл~года'тный _е=вре'йскiй, хотя' мя w=безча'дствовати w\т
теб_е`, вселюбе'зне;

%<На стiхо'внjь _о=ктw'иха. Сла'ва, гла'съ s~:%>

%<П%>рп\дбне _о='ч~е, во всю` зе'млю и=зы'де вjьща'нiе
и=справле'нiй твои'хъ. тjь'мъ на нб~сjь'хъ w=брjь'лъ _е=си`
мзду` трудw'въ твои'хъ, д_е'мwнскiя погуби'лъ _е=си` полки`,
и= а='гг~льскiя дости'глъ _е=си` чи'ны, и='хже житiю`
непоро'чнw поревнова'лъ _е=си`: дерзнове'нiе и=мjь'я ко
хр\сту` бг~у, ми'ръ и=спроси` душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.
Подо'бенъ: Т%>ридне'венъ:

%<Н%>а дре'вjь живо'тъ на'шъ зря'щи, всенепоро'чная
бц\де, ви'сящъ, мт~рски рыда'ющи вопiя'ла _е=си`: сн~е мо'й
и= бж~е мо'й, спаси` любо'вiю пою'щыя тя`.

%<Тропа'рь, гла'съ а~:%>

%<П%>усты'нный жи'тель, и= во пло'ти а='гг~лъ, и=
чудотво'рецъ jа=ви'лся _е=си`, бг~оно'се _о='ч~е на'шъ
мака'рiе, посто'мъ, бдjь'нiемъ, моли'твою, нб\сная
дарова^нiя прiи'мъ, и=сцjьля'еши неду^жныя, и= ду'шы вjь'рою
приходя'щихъ ти`. Сла'ва да'вшему тебjь` крjь'пость: сла'ва
вjьнча'вшему тя`: сла'ва дjь'йствующему тобо'ю всjь^мъ
и=сцjьл_е'нiя.



%<На о_у='трени _о='ба канw'на _о=ктw'иха: и= ст~а'гw
канw'нъ на s~, _е=гw'же краегране'сiе: В%>сеизря'днаго въ
по'стницjьхъ мака'рiа сла'влю. %<Fеофа'ново.%>

%<Гла'съ д~. Пjь'снь а~. I=рмо'съ:%>

%<Л%>и'цы i=и~льтестiи невла'жными стопа'ми по'нтъ
чермны'й, и= вла'жную глубину` прогна'вше, вса'дники
трiста'ты враги` ви'дяще въ не'й погруж_е'ны, съ весе'лiемъ
поя'ху: пои'мъ бг~у на'шему, jа='кw просла'вися.

%<Б%>ж~е'ственнымъ свjь'томъ сiя'я, и= со а='гг~лы,
_о='ч~е, ны'нjь водворя'яся, моли'твами твои'ми спаса'й
соверша'ющыя всесвяще'нную твою` па'мять, и= въ ра'дости
вопiю'щыя: пои'мъ бг~у на'шему, jа='кw просла'вися.

%<П%>у'ть къ жи'зни веду'щiй, неукло'ннw, пребл~же'нне,
ше'ствуяй соверши'лъ _е=си`, и=збjь'гъ мяте'жей, и=
бjьсw'вская смущ_е'нiя разори'лъ _е=си`, ра'достнw взыва'я:
пои'мъ бг~у на'шему, jа='кw просла'вися.

%<О_у=%>мертви'въ плотско'е мудрова'нiе, по'стническими
твои'ми бор_е'нiи, бж~е'ственному дх~у покори'лъ _е=си`,
_о='ч~е: и= сегw` о_у=правля'емь бж~е'ственною си'лою, въ
ра'дости вопiя'лъ _е=си`: пои'мъ бг~у на'шему, jа='кw
просла'вися.

%<В%>ся^ кра^сная w=ста'вилъ _е=си`, непреста'нную
возлюби'въ, _о='ч~е, красоту` въ дому` гд\сни, и=дjь'же
шу'мъ чи'стjь пра'зднующихъ, въ ра'дости вопiю'щихъ: пои'мъ
бг~у на'шему, jа='кw просла'вися.

%<Бг~оро'диченъ:%>

%<Б%>езлjь'тнаго сн~а безнача'льнагw _о=ц~а`, пло'ть
на'съ ра'ди человjь'кwвъ бы'вша, ч\стая, во о_у=тро'бjь
заче'нши, подъ лjь'томъ сего` родила` _е=си` несказа'ннw,
_е=му'же и= ра'дующеся вопiе'мъ: пои'мъ бг~у на'шему, jа='кw
просла'вися.

%<Пjь'снь г~. I=рмо'съ:%>

%<Л%>у'къ си'льныхъ и=знемо'же, и= немощству'ющiи
препоя'сашася си'лою: сегw` ра'ди о_у=тверди'ся въ гд\сjь
се'рдце мое`.

%<З%>ако'ну повину'лся _е=си` дх~а, _е=гw'же
все_ору'жiемъ препоя'сався, преподо'бне, не зако'ну грjьха`
произволе'нiе подклони'лъ _е=си`.

%<Г%>орjь` къ бг~у мудрова'нiе и=мjь'я, бг~оно'се,
jа=`же на земли` w=ста'вилъ _е=си`, болjь'зньми воздержа'нiя
непреста'ннw w=блегча'емь.

%<Р%>асто'ргъ о_у='зы _е=стества` преесте'ственнымъ и=
чи'стымъ твои'мъ житiе'мъ, бг~оно'се, су'щихъ па'че
_е=стества` прiя'лъ _е=си` дjь'йство.

%<Д%>а бг~у, бл~же'нне, въ безмяте'жiи бесjь'дуеши, въ
пусты'ни, _о='ч~е, жи'ти и=зво'лилъ _е=си`, w\т мо'лвъ
о_у=даля'яся.

%<Бг~оро'диченъ:%>

%<С%>пасти` хотя` человjь'ка на поле'зное, jа='кw
бл~годjь'тель чл~вjьколю'бецъ, въ твою` о_у=тро'бу
неwпи'саннw, бг~ома'ти, всели'ся.

%<Конда'къ, гла'съ д~. Подо'бенъ: Jа=%>ви'лся _е=си`:

%<В%>ъ дому` гд\сь воздержа'нiя вои'стинну тя` положи`,
jа='коже sвjьзду` непреле'стную, свjьтоводя'щу концы`,
_о='ч~е _о=ц~_е'въ, мака'рiе преподо'бне.

%<Сjьда'ленъ, гла'съ а~. Подо'бенъ: Г%>ро'бъ тво'й,
сп~се:

%<В%>оздержа'нiя _о=гне'мъ, jа='кw зла'то въ пещи`,
му'дре, и=скуси'вся, свjьтлjь'йшiй jа=ви'лся _е=си`: сегw`
ра'ди къ нб\сному преста'вился _е=си` цр\ствiю. тjь'мже
вjь'рою восхваля'юще тя`, вопiе'мъ: благода'ть, ми'лость и=
w=чище'нiе прегрjьше'нiй на'шихъ, _о='ч~е, и=спроси`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>апра'ви ны` на пу'ть покая'нiя, о_у=кло'ншыяся
при'снw къ безпу'тi_емъ sw'лъ, и= пребл~га'го прогнjь'вавшыя
гд\са, неискусобра'чная, бл~гослове'нная мр~i'е, прибjь'жище
w\тча'янныхъ человjь'кwвъ, бж~iе жили'ще.

%<Кр\стобг~оро'диченъ:%>

%<Н%>ескве'рная а='гница а='гнца и= па'стыря повjь'шена
на дре'вjь ме'ртва зря'щи, пла'чущи вjьща'ше, мт~рски
восклица'ющи:ка'кw претерплю` твое`, _е='же па'че
сло'ва, сн~е мо'й, сни'тiе, и= вw'льныя стр\сти, бж~е
пребл~гi'й;

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Т%>лjь'емагw а='бiе ве'тхагw человjь'ка совле'клся
_е=си`, _о='ч~е, съ грjьхо'вными страстьми`, воздержа'нiемъ
незави'стнымъ: w=бле'клся же _е=си` въ но'ваго по хр\стjь`,
всече'стне.

%<С%>вjьтлjь'йшее твое` житiе`, jа='кw пра'вило
и=звjь'стнjьйшее вся'кiя, _о='ч~е, бж~е'ственныя
добродjь'тели показа'ся въ моли'твахъ и= постjь'хъ,
бдjь'нiихъ же и= мольба'хъ ко хр\сту` чл~вjьколю'бцу.

%<Д%>рема'нiя твои^мъ вjь'ждwмъ, бг~ому'дре, не да'лъ
_е=си`, до'ндеже, _о='ч~е, до'мъ себе` сотвори'лъ _е=си`
краснjь'йшiи всеви'дцу вл\дцjь, къ нему'же взыва'лъ _е=си`:
сла'ва, хр\сте`, си'лjь твое'й.

%<В%>ъ ю='ности цjьлому'дрiе, въ ста'рости ра'зумъ, во
все'мъ же житiи` пожда'нiе и= долготерпjь'нiе, и= ко всjь^мъ
любо'вь показа'лъ _е=си`, взыва'ющымъ: сла'ва, хр\сте`,
си'лjь твое'й.

%<Бг~оро'диченъ:%>

%<О_у=%>мерщвл_е'нныя, всеч\стая, человjь'ки w=живи'ла
_е=си`, па'дшыя сiя^ къ тлjь'нiю возста'вила _е=си`,
жизнода'вца ро'ждши, и=збавля'ющаго взыва'ющыя: сла'ва,
хр\сте`, си'лjь твое'й.

%<Пjь'снь _е~. I=рмо'съ:%>

%<П%>росвjьще'нiе твое`, гд\си, низспосли` на'мъ, и= w\т
мглы` прегрjьше'нiй разрjьши' ны, бл~же, тво'й ми'ръ
да'руяй.

%<П%>росте'ръ, сла'вне, души` о_у='мное, и= чу^вства,
му'дре, о_у=пра'вивъ, бы'лъ _е=си` хра'мъ w=свяще'нъ бг~у и=
всече'стенъ.

%<С%>тропти'вjьйшагw sмi'я о_у=вяди'въ кова^рства, и=
тогw` гw'рькiя кw'зни притупи'лъ _е=си`, при'снw въ
бж\ственномъ зако'нjь ду'шу о_у=строя'я.

%<О_у=%>краси'лъ _е=си`, прп\дбне, души` трича'стное, и=
влады'ку о_у='мъ поста'вивъ, и=мjь'лъ _е=си` хр\ста`,
наставля'ющаго къ ше'ствiю нб\сному.

%<Бг~оро'диченъ:%>

%<Д%>в~а роди` пречи'стаго бг~а, законополага'юща
всjь^мъ чистоту`, и= святы'ню благоче'стiя су'щымъ на земли`
возвjьща'юща.

%<Пjь'снь s~. I=рмо'съ:%>

%<В%>озопи` проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<В%>ъ пусты'ни жи'ти о_у=се'рднw возлюби'лъ _е=си`,
бг~оно'се, въ не'й бг~а прiе'мля, и=збавля'ющаго тя` и=
соблюда'юща твоя^ стwпы`.

%<Н%>епрекло'ненъ въ поще'нiи, бг~ому'дре, пребы'лъ
_е=си`, да'же до конца` храня` сiе` w=пасе'нiе, и='мже
нетлjь'ннагw сподо'бился _е=си` jа='вjь наслажде'нiя.

%<Р%>авноа'гг~льно на земли` житiе` пожи'лъ _е=си`,
равноа'гг~льную и= че'сть досто'йнw получи'лъ _е=си`, со
а='гг~лы всjь'хъ бг~у предстоя`.

%<Бг~оро'диченъ:%>

%<З%>ачала` _е=си` во о_у=тро'бjь, бг~ома'ти,
безнача'льнаго бг~а сло'ва, на'съ ра'ди человjь'кwвъ бы'вша
непрело'жна по на'мъ, во двою` зна'емаго _е=ст_еству`.

%<Конда'къ, гла'съ а~. Подо'бенъ: Л%>и'къ а='гг~льскiй:

%<Б%>лаже'нную жи'знь сконча'въ въ житiи` съ
му'ченическими ли'ки, въ земли` кро'ткихъ досто'йнw
водворя'ешися, бг~оно'се мака'рiе: и= пусты'ню, jа='коже
гра'дъ, насели'въ, благода'ть прiя'лъ _е=си` w\т бг~а
чуде'съ. тjь'мже тя` почита'емъ.

%<I='косъ:%>

%<Б%>г~оно'снагw бы'въ о_у='бw а=нтw'нiа о_у=ч~ни'къ,
_о='ч~е, и='скреннiй, jа='коже во'скъ и=з\ъwбразу'емь,
вся'кую и=з\ъwбрази'лъ _е=си` тогw` пои'стиннjь
добродjь'тель и= страда^нiя. тjь'мъ и= jа='кw и=лiа`
сугу'бw, jа='коже и=но'му _е=лiссе'ю тебjь` чуде'съ
благода'ть даде'ся, и= предвjь'дjьнiя w=сiя'нiе и='стины
получи'вшему. Ве'лiе положи'ся во все'мъ мi'рjь
дjья'нiе житiя` твоегw`, воздвиза'я спя'щыя въ поги'бельнjьй
про'пасти: тjь'мже тя` почита'емъ.

%<Пjь'снь з~. I=рмо'съ:%>

%<С%>пасы'й во _о=гни` а=враа^мскiя твоя^ _о='троки, и=
халд_е'и о_у=би'въ, jа=`же пра'вда пра'веднw о_у=ловля'ше,
препjь'тый гд\си, бж~е _о=т_е'цъ на'шихъ, благослове'нъ
_е=си`.

%<С%>вы'ше манове'нiемъ и= бж~iею по'мощiю враги`
низложи'въ, побjьдоно'сецъ зовы'й бы'лъ _е=си`: препjь'тый
гд\си, бж~е _о=ц~_е'въ на'шихъ, благослове'нъ _е=си`.

%<W=%>чи'стивъ мглу`, w\т страсте'й бы'вшую,
безстра'стiя просвjьще'нiемъ w=зари'лся _е=си`, зовы'й,
блаже'нне: препjь'тый гд\си, бж~е _о=ц~_е'въ на'шихъ,
благослове'нъ _е=си`.

%<О_у=%>ясни'въ ду'шу добродjь'тельными благолjь'потами,
красе'нъ добро'тою бг~у бы'въ, пjьснопjь'лъ _е=си` ра'дуяся:
препjь'тый гд\си, бж~е _о=ц~_е'въ на'шихъ, благослове'нъ
_е=си`.

%<Бг~оро'диченъ:%>

%<П%>ризыва'я ны` плjьн_е'нныя, дв~о, во _е='же бjь'хомъ
въ нача'лjьхъ, во чре'во твое` всели'вся, воплоти'ся
человjьколю'бецъ гд\си, бг~ъ _о=ц~_е'въ на'шихъ
бл~гослове'нный.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рождество`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте, дjьла`, и= превозноси'те _е=го` во
вся^ вjь'ки.

%<Г%>лаго'лы жи'зни вjь'чныя, всебл~же'нне, въ се'рдцы
твое'мъ прiе'мъ, пло'ть о_у=вяди'лъ _е=си`: мi'ру же
о_у=мертви'лся _е=си`, и= въ живоно'сную ме'ртвость
w=дjь'явся, гд\са по'йте, взыва'еши, и= превозноси'те _е=го`
во вся^ вjь'ки.

%<М%>и'лостива бы'ти, бг~оно'се, _е=ди'наго бл~года'теля
моли`, твою` всесвяще'нную па'мять пра'зднующымъ,
согрjьше'нiйw=ставле'нiе си^мъ и=спроша'я: гд\са
по'йте, дjьла`, и= превозноси'те _е=го` во вся^ вjь'ки.

%<М%>а'нi_емъ къ бг~у непреста^ннымъ внима'я, и=
w\т_ону'днагw w=сiя'нiя зарю` прiе'мля, свjь'тъ
противосiя'ющiй проза'рный, jа='кw зерца'ло, посыла'еши
пою'щымъ: гд\са по'йте, дjьла`, и= превозноси'те _е=го` во
вся^ вjь'ки.

%<Н%>а лjь'ствицу, къ небеси` просте'ртую, на не'йже
о_у=твержде'нъ jа=ви'ся гд\сь, _о='ч~е, возше'лъ _е=си`,
бж~е'ственными восхожде'ньми при'снw пред\ъуспjьва'я,
преподо'бне, до'ндеже дости'глъ _е=си` пою'щихъ: гд\са
по'йте, дjьла`, и= превозноси'те _е=го` во вся^ вjь'ки.

%<Бг~оро'диченъ:%>

%<П%>ое'мъ тя`, w=бра'дованная, бг~а бо воплоще'нна
на'мъ родила` _е=си`. тjь'мже бц\ду тя` вси` и=мену'емъ,
бг~опрiя'тную трапе'зу, добро'ту i=а'кwвлю: гд\са по'йте,
дjьла`, вопiю'ще, и= превозноси'те _е=го` во вся^ вjь'ки.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть, ты' же, дв~о бц\де, прозябе'нiемъ
чревоноше'нiя мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<С%>леза'ми о_у='бw по'стническими ни'ву се'рдца
твоегw` напои'лъ _е=си`: ра'дуяся же, _о='ч~е бг~оно'се,
ны'нjь въ ра'дости рукоя^ти собира'еши подвигw'въ по'ч_ести:
тjь'мже тя` вси` о_у=блажа'емъ.

%<Н%>езаходи'мый возсiя` тебjь` свjь'тъ, и=
присносу'щное весе'лiе воспрiя`: и=дjь'же лику'я со а='гг~лы
_о='крестъ цр~я` и= гд\са, вjь'рою соверша'ющыя па'мять
твою` помина'й, _о='ч~е всеблаже'нне.

%<В%>озмо'глъ _е=си` и=збjьжа'ти де'мwнwвъ стрjьля'нiя
и= кова'рствiй лука'выхъ: спасе'ся, бл~же'нне, душа` твоя`,
ст~а`, чиста` и= нескве'рна, наслjь'дiя нб\снагw сподо'бися:
помина'й о_у=`бо пою'щыя тя`.

%<З%>ако'номъ, _о='ч~е, страда'льческимъ подвиза'лся
_е=си`досто'йнjь, и= побjьди'лъ _е=си`. тjь'мже
тя` сла'вы вjьнце'мъ _е=ди'нъ бл~годjь'тель почте`, и=
бж\ственнагw свjьтоявле'нiя сподо'би, и= блаже'нныхъ
наслажде'нiй.

%<Бг~оро'диченъ:%>

%<Jа='%>кw всjь'хъ тва'рей творца` ро'ждши, бг~ома'ти,
превозшла` _е=си` всю` тва'рь бж\ственною сла'вою, и=
ст~ы'нею, и= бл~года'тiю, и= вся'кими добродjь'тели
пе'рвшествы. тjь'мже тя` вси` велича'емъ.

%<Свjьти'ленъ, подо'бенъ: Н%>б~о sвjьзда'ми:

%<А='%>гг~льскагw житiя` жела'я, о_у=дали'лъ _е=си`
тебе` сама'го въ пусты'няхъ, и= стра^сти покори'въ
плотскi^я, равноа'гг~ленъ показа'лся _е=си`, _о='ч~е на'шъ
бг~оно'се.

%<Сла'ва, и= ны'нjь, бг~оро'диченъ:%>

%<Д%>ержа'внымъ твои'мъ покро'вомъ w\т врагw'въ навjь'та
твоя^ рабы^, ч\стая, соблюди` вся^ ны` невр_е'дны: тя' бо
и='мамы _е=ди'ну прибjь'жище въ ну'ждахъ.

%<Н%>а стiхо'внjь _о=ктw'иха. %<Сла'ва, гла'съ д~:%>
Просiя'ша дw'брая дjьла` твоя^, jа='кw со'лнце, на земли` и=
на нб~си`, хр\сто'въ о_у=го'дниче мака'рiе: правосла'внw бо
проповjь'далъ _е=си` на'мъ и='стинную и= непоро'чную вjь'ру
хр\сто'ву. тjь'мже моли'ся, преподо'бне _о='ч~е, въ па'мяти
твое'й, бг~оно'се, дарова'ти на'мъ ве'лiю ми'лость.

%<И= ны'нjь, бг~оро'диченъ, и=ли` кр\стобг~оро'диченъ:
Подо'бенъ: Jа='%>кw до'бля:

%<А='%>гнца и= па'стыря тя` * на дре'вjь jа='кw ви'дjь,
* а='гница ро'ждшая рыда'ше, * и= мт~рски тебjь` вjьща'ше: *
сн~е вожделjь'нне, * ка'кw на дре'вjь кре'стнjьмъ *
повjь'шенъ _е=си`, долготерпjьли'ве; * ка'кw ру'ки и= но'ги
твоя^, сло'ве, * пригвозди'шася w\т беззако'нныхъ, * и=
кро'вь твою` и=злiя'лъ _е=си`, вл\дко;

%<На лiтургi'и: Блаж_е'нна, _о=ктw'иха, на д~: и=
ст~а'гw пjь'снь s~-я, на д~: и= вся` слу'жба сегw` мjь'сяца
въ _е~_i де'нь.%>

