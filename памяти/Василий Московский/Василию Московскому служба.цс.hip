<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во в~-й де'нь.%>

%<Слу'жба ст~а'гw блаже'ннагw васi'лiа, хр\ста` ра'ди
ю=ро'дивагw, моско'вскагw чудотво'рца.%>

%<На ма'лjьй вече'рни, на Г%>д\си, воззва'хъ:

%<Стiхи^ры, гла'съ и~. Подо'бенъ: _W%> пресла'внагw
чудесе`!

%<П%>ребл~же'нне васi'лiе, * w\т ю='ности тща'лся _е=си`
ста'ти въ де'нь су'дный * кромjь` стра'ха и= боя'зни, * и=
прiя'лъ _е=си` дерзнове'нiе, * w\три'нувъ вся'ч_ескiя
сла'дwсти тjьл_е'сныя, * хр\сту` послjь'довалъ _е=си`, *
собира'я бога'тство духо'вное: * труды` и= терпjь'нiемъ
гото'ву всегда` и=мjь'я свjьщу` твою`, * и= ра'дуяся
возше'лъ _е=си` на нб~са`. * моли` спасти'ся душа'мъ
на'шымъ.

%<Два'жды.%>

%<Б%>г~облаже'нне васi'лiе, * возненави'дjьвъ
вре'м_енная мi'расегw`, * о_у=мертви'лъ _е=си` вся^
плотскi^я сла'дwсти: * бг~оуго'днw подвиза'яся, * на высоту`
восте'клъ _е=си` добродjь'телей, * и= вра^жiя кw'зни
попра'въ, * побjь'ды вjьне'цъ воспрiя'лъ _е=си`, * w\т
земли` преста'вився. * и= ны'нjь на нб~си` съ ли'ки
пра'ведныхъ веселя'ся, * моли` спасти'ся душа'мъ на'шымъ.

%<Б%>г~одохнове'нне васi'лiе, * потща'лся _е=си`
побjьди'ти сjь^ти лука'вагw, * и=спо'лн_енныя невjь'рiя и=
сла'бости, * и= всjь'хъ преле'стныхъ мi'ра сегw`: *
дарова'нiй ст~а'гw дх~а сподо'бився, * показа'лся _е=си`
ю=ро'дъ мi'ру, но хр\сту` му'дръ: * подвиза'лся _е=си`
цр\ства ра'ди нб\снагw, * _е='же и= дости'глъ _е=си`. * и=
ны'нjь со а='гг~лы ликовству'я, * моли` спасти'ся душа'мъ
на'шымъ.

%<Сла'ва, гла'съ то'йже, самогла'сенъ:%>

%<В%>озлюби'лъ _е=си` нб\сная, и= возненави'дjьвъ
з_емна'я, ме'рзска сотвори'лъ _е=си` я=`: тjь'снымъ и=
ско'рбнымъ путе'мъ ше'ствуя, побjьди'лъ _е=си` стра^сти
мi'ра сегw`. въ терпjь'нiи и= страда'нiи хра'бръ jа=ви'вся,
разори'лъ _е=си` вся^ кw'зни вра^жiя, и= поче'рплъ _е=си`
жела'нiемъ и=сто'чника благода'тнаго, и= бы'сть благода'ть
бж~iя въ се'рдцы твое'мъ, и= въ соверш_е'нная предлож_е'нiя
во'ли бж~iи себе` предложи'лъ _е=си`. преблаже'нне васi'лiе,
моли` спасти'ся душа'мъ на'шымъ.

%<И= ны'нjь, бг~оро'диченъ:%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>о'мъ чистоты`, * чу'дне васi'лiе, бы'лъ _е=си`, *
пи'щи мно'гiя и= добролю'бiя тjьле'снагw, * и= ри'знагw
w=дjья'нiя не восхотjь'лъ _е=си`, * стра'хомъ бж~iимъ
стяжа'въ безмо'лвiе.

%<Стi'хъ: П%>ра'ведникъ jа='кw фi'нi_ксъ процвjьте'тъ,
jа='кw ке'дръ, и=`же въ лiва'нjь, о_у=мно'жится.

%<Д%>о'мъ дх~а ст~а'гw, * ст~е васi'лiе, бы'лъ _е=си`, *
до'мъ роди'телей и= всjь'хъ земны'хъ веще'й, * w\т
младе'нчества возненави'дjьвъ, * бу'дущiя ра'ди жи'зни.


%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<Д%>о'мъ хр\сто'ва благодаре'нiя, * бг~одохнове'нне,
бы'лъ _е=си`, * бога'тство сокрове'нно въ души` и=мjь'лъ
_е=си`, * возсiя` луча` свjьтла` благода'ти * въ мы'сли
твое'й.

%<Сла'ва, гла'съ _е~:%>

%<П%>риклони'лъ _е=си` вы'ю твою` w\т ю='ности, къ
бж\ственному зва'нiю, преблаже'нне васi'лiе, и= взе'мъ
jа=ре'мъ спаси'тельнагw словесе` хр\ста` бг~а на'шегw,
расто'ргнулъ _е=си` сjь^ти вра'жiя, и= попра'лъ _е=си` всю`
горды'ню _е=гw`. ра'зумъ непреле'стенъ стяжа'въ, посредjь`
мо'лвъ сохрани'лъ _е=си` себе`: живы'й съ до'льними, и=
ходя'й пло'тiю и= ступа'яй ду'хомъ, ви'дjьлъ _е=си` гw'рняя,
и= ско'рw восте'клъ _е=си` къ вjьнцу` вы'шнягw зва'нiя:
моли` спасти'ся душа'мъ на'шымъ.

%<Тропа'рь, гла'съ и~:%>

%<Ж%>итiе` твое`, васi'лiе, нело'жное, и= чистота`
нескве'рна, хр\ста` ра'ди тjь'ло твое` и=знури'лъ _е=си`
посто'мъ и= бдjь'нiемъ, и= мра'зомъ и= теплото'ю со'лнечною,
и= слото'ю и= дожде'внымъ _о='блакомъ, и= просвjьти'ся лице`
твое` jа='кw со'лнце: и= ны'нjь прихо'дятъ къ тебjь`
рwссi'йстiи наро'ди и= вси` лю'дiе, прославля'юще ст~о'е
твое` о_у=спе'нiе. тjь'мъ хр\ста` бг~а моли`, да и=зба'витъ
ны` w\т ва'рварскагw плjьне'нiя, и= междоусо'бныя бра'ни, и=
ми'ръ мi'рови пода'стъ, и= душа'мъ на'шымъ ве'лiю ми'лость.

%<На вели'цjьй вече'рни, Б%>лаже'нъ му'жъ, %<а=нтiфw'нъ
а~.%>

%<На Г%>д\си, воззва'хъ, %<стiхи^ры на и~, гла'съ в~.
По\д: _Е=%>гда` w\т дре'ва:

%<_Е=%>гда` на'йде на тя` бж\ственное раче'нiе, васi'лiе
чу'дне, тогда` мiрскi'й мяте'жъ w\ттря'слъ _е=си`,
о_у=се'рднw послjь'довалъ _е=си` хр\сту`, ско'рбнымъ и=
тjь'снымъ путе'мъ ше'ствуя, и= бы'лъ _е=си` земны'й
а='гг~лъ, и= jа=ви'лся _е=си` нб\сныйчеловjь'къ.
преста'вився къ вjь'чнымъ _о=би'телемъ, предстои'ши въ
ра'дости ст~ы'хъ хр\сту` бг~у на'шему: _е=го'же со
дерзнове'нiемъ моли` w= душа'хъ на'шихъ.

%<_Е=%>гда` w=зари'лся _е=си` дх~омъ бж\ственнымъ,
тогда` мi'ра вся^ кра^сная w\тве'рглъ _е=си`: ничто'же на
тjь'лjь твое'мъ носи'лъ _е=си` w\т тлjь'нныхъ w=дjья'нiй,
нагото'ю тjьле'сною хр\сту` рабо'тая: жела'я блаже'нства
вjь'чнагw, презрjь'лъ _е=си` дw'льняя, и= ны'нjь предстои'ши
хр\сту` бг~у на'шему, во сла'вjь со ст~ы'ми а='гг~лы.
_е=го'же со дерзнове'нiемъ моли` w= душа'хъ на'шихъ.

%<_Е=%>гда`, пребл~же'нне васi'лiе, совле'клся _е=си`
тлjь'нныхъ w=дjья'нiй, тогда` w=бле'клся _е=си` въ но'ваго
человjь'ка, w=бновле'на хр\сто'вою кро'вiю, w\тлага'я
в_е'тхая мудрова^нiя, за^дняя забыва'я, на пр_е'дняя
простира'яся: и= собра'лъ _е=си` бога'тство духо'вное, и=
прине'слъ _е=си` нача'тки трудw'въ твои'хъ хр\сту` бг~у
на'шему. _е=го'же со дерзнове'нiемъ моли` w= душа'хъ
на'шихъ.

%<И='ны стiхи^ры, гла'съ _е~. Подо'бенъ: Р%>а'дуйся:

%<Р%>а'дуйся, бг~ому'дре васi'лiе, ст~а'гw дх~а
дарова'нiе вни'де въ помышле'нiе твое`, и= ве'сь свобо'денъ
бы'лъ _е=си` w= гд\сjь, всjь'хъ земны'хъ веще'й житiя` сегw`
су'етнагw. предспjь'яй добродjь'тельнымъ по'двигомъ и=
терпjь'нiемъ, ю=ро'дственное жи'тельство и=збра'лъ _е=си`,
и=змjьни'въ тлjь^нная о_у=пова'нiемъ на бг~а, жела'я
сподо'битися цр\ства нб\снагw, хране'нiе положи'лъ _е=си`
о_у=стw'мъ твои^мъ, и= ходя` путе'мъ за'повjьдей гд\снихъ,
побjьди'лъ _е=си` бра'нь непрiя'зненну, чи'стъ по'мыслъ
всегда` и=мjь'лъ _е=си`, вjь'ры ра'ди и= любве` бж~iя, и=
прiе'мъ возме'здiе, со а='гг~лы селе'нiе, моли` спасти'ся
душа'мъ на'шымъ.

%<Р%>а'дуйся, преблаже'нне васi'лiе, и='же во
младе'нствjь бл~гоче'стiя дости'гнувъ, погаси'лъ _е=си`
пла'мень по'хотный, и=свjь'томъ разу'мнымъ w\т бг~а
просвjь'щся, тща'нiе прилjь'жно во о_у=мjь` и=мjь'лъ _е=си`
дне` хотя'щагw бы'ти: и= премjьни'въ тлjь^нная наде'ждею
бу'дущихъ бла^гъ, до'мъ и= жили'ще дх~а ст~а'гw, бг~ому'дре,
бы'лъ _е=си`, садя` сады` добры` въ души`, дjь'т_ели житiя`
ст~ы'хъ _о=ц~ъ соверша'я, и= са'дове твои` благоуго'дны
гд\севи, и='же и= по сме'рти jа=ви` тя` на'мъ и=сто'чника
и=сцjьле'нiй. и= ны'нjь со а='гг~лы на нб~си` ликовству'я,
моли` спасти'ся душа'мъ на'шымъ.

%<Р%>а'дуйся, бг~облаже'нне васi'лiе, возненави'дjьвъ
житiе` мi'ра сегw`, разже'гся любо'вiю гд\снею jа='кw
_о=гне'мъ, попали'лъ _е=си` по'мыслы гну'сныя, и= вся^
о_у='зы ны'нjьшнягw житiя` прел_е'стныя расто'ргнулъ _е=си`,
и= благи'ми и=скуше'нiи да'ра хр\сто'ва ду'шу w=чи'стилъ
_е=си`, jа='кw зла'то въ горни'лjь. и= на земли` jа='кw
а='гг~лъ бы'лъ _е=си`, подо'бенъ серафi'му, w=брjь'тъ
би'сера добра` и= и=збра'нна нб\снаго, и= прода'въ и=мjь^нiя
твоя^ вся^, того` _е=ди'наго стяжа'лъ _е=си` въ мы'сли
твое'й: и= благода'ть прiе'мь просвjьти'тельную, моли`
спасти'ся душа'мъ на'шымъ.

%<Сла'ва, гла'съ и~:%>

%<Ч%>еловjь'че бж~iй, му'же жела'нiй духо'вныхъ,
цр\ствiя наслjь'дниче, не премолчи` за ны` вопи'ти ко гд\су,
преблаже'нне васi'лiе: и= къ ра'цjь моще'й твои'хъ
притека'ющихъ да'ра и=сцjьле'нiя сподо'би, и= моли`
во'инству на'шему дарова'ти на враги` побjь'ду и=
w=долjь'нiе, и= на'мъ творя'щымъ па'мять твою` грjьхw'въ
проще'нiе, и= душа'мъ спасе'нiе, и= мi'рови ми'ръ и= ве'лiю
ми'лость.

%<И= ны'нjь, бг~оро'диченъ:%>

%<Вхо'дъ. Прокi'менъ дне`. Та'же пар_емiи` сегw` мц\са
въ г~-й де'нь.%>

%<На лiтi'и стiхи^ры, гла'съ а~:%>

%<И='%>же по благода'ти бж~iи да'ннjьй ти`, пребл~же'нне
васi'лiе, jа='кw прему'дрый худо'жникъ, w=снова'нiе
положи'въвjь'ру, добродjь'тельми на го'ру
безстра'стiя возше'лъ _е=си`, мра'къ и= мглу` и= бу'рю
w\трази'въ, прему'дростiю вы'шнею ве'сь w=бле'клся _е=си`,
на высоту` возше'дъ, къ свjь'ту преложи'лся _е=си`. и= въ
наро'дjь живы'й jа='кw въ столпjь` пребыва'я, и= ничто'же
восхотjь'въ мi'ра сегw`, ниже` на тjь'лjь твое'мъ что` w\т
тлjь'нныхъ носи'въ, а='гг~лы о_у=диви'лъ _е=си`, и=
человjь'ки о_у=жаси'лъ _е=си`, бjь'сы посрами'лъ _е=си`. и=
ны'нjь во свjь'тjь пребыва'я со ст~ы'ми а='гг~лы, моли`
спасти'ся душа'мъ на'шымъ.

%<О_у=%>страни'вся гд\са ра'ди w\т всjь'хъ земны'хъ,
w\тлучи'лся _е=си` роди'телей и= срw'дникъ jа='кw незна'емь,
w\т ст~а'гw дх~а о_у=тjьше'нiе воспрiи'мъ, и=
безтjьл_е'снымъ въ тjьлеси` ревнова'въ, w=чище'но тjь'ло и=
просвjьще'нъ о_у='мъ и=мjь'я, въ бг~олю'бiе чистоты`
прише'лъ _е=си`, и= безлjь'ностнw хр\сту` послjь'довалъ
_е=си`, _е=му'же въ вы'шнихъ, преблаже'нне, со а='гг~льскими
чи'нми предстоя`, моли` и=зба'витися на'мъ w\т лука'вства
вра'жiя, и= спасти'ся душа'мъ на'шымъ.

%<Д%>х~омъ бж~iимъ наставля'емь, бг~облаже'нне васi'лiе,
мiрска^я треволн_е'нiя w\ттря'слъ _е=си`, и= возненави'дjьлъ
_е=си` любве` ра'ди бж~iя. вся^ жит_е'йская о_у=се'рднw
w=ста'вивъ, и= напра'вивъ но'гу твою` на бг~оуго'дную
стезю`, прите'клъ _е=си` ко блаже'нному безстра'стiю.
сто'лпъ крjь'пости w\т лица` вра'жiя бы'лъ _е=си`, и= jа='кw
нб\сный человjь'къ и= земны'й а='гг~лъ, свjьти'льниче
неугаса'емый, w\те'млеши неду'ги страсте'й, и= болjь^зни
и=сцjьля'еши приходя'щымъ ти` съ вjь'рою: моли` w= спасе'нiи
ду'шъ на'шихъ.

%<Сла'ва, гла'съ _е~:%>

%<П%>рiиди'те, рwссi'йстiи собо'ри хр\стiа'нстiи,
припаде'мъ къ ра'цjь васi'лiа чу'днагw, и= возопiе'мъ _е=му`
съ весе'лiемъ: ра'дуйся, jа='кw w\т младе'нства добру`
лjь'ствицу w=брjь'лъ _е=си`, w\т всегw` земна'гw и= те'мныхъ
страсте'й прило'га,безъ преткнове'нiя къ
бж\ственному свjь'ту прилага'яся, ско'рбнымъ и= тjь'снымъ
путе'мъ хр\сто'ви ше'ствуя: ра'дуйся, преблаже'нне васi'лiе,
си'лою хр\сто'вою ди'венъ jа=ви'лся _е=си` въ житiи`
твое'мъ, jа='коже w\т чре'ва ма'терня и=зше'лъ _е=си`, та'кw
и= въ наро'дjь на'гъ ходя` не срамля'яся, мра'за и= жже'нiя
со'лнечнагw никогда'же о_у=клоня'яся, мудрjь'йшимъ
ю=ро'дствомъ и= терпjь'нiемъ и= страда'нiемъ хр\сту`
послjь'довалъ _е=си`: ра'дуйся, бг~одохнове'нне васi'лiе,
w=брjьты'й бг~овидjь'нiя восхо'дъ, побjьди'лъ _е=си` полки`
бjьсw'вскiя, jа='кw а='гг~лъ jа=ви'лся _е=си` въ житiи`
твое'мъ. и= кто` мо'жетъ и=зчести` чудеса` твоя^; въ
да'льнихъ бо страна'хъ по мо'рю jа='кw по су'ху ходя'ща
ви'дяху тя`: ра'дуйся, досточу'дне васi'лiе, вся^ хр\сто'ва
о_у=ч_е'нiя дjь'лы и=спо'лнилъ _е=си`, и= по преставле'нiи
просiя` свjь'тлость житiя` твоегw` и= воспрiя'лъ _е=си`
бога'тство благода'тное, мi'ръ просвjьща'я чудесы`. моли'ся
прилjь'жнw хр\сту` бг~у на'шему, дарова'ти це'ркви на'шей
ми'ръ, во о_у=твержде'нiе вjь'ры хр\стiа'нскiя, и=
_о=те'честву на сопроти^вныя побjь^ды, и= спасти'ся душа'мъ
на'шымъ.

%<И= ны'нjь, бг~оро'диченъ: Х%>ра'мъ и= две'рь _е=си`:

%<На стiхо'внjь стiхи^ры, гла'съ и~. Подо'бенъ: Ч%>то`
ва'съ нарече'мъ:

%<Ч%>то' тя нарече'мъ, васi'лiе чу'дне; * а='гг~ла ли;
тjь'ла бо w\тврати'лся _е=си`. * херувi'ма ли; jа='кw на
тебjь` почи'лъ _е='сть хр\сто'съ. * серафi'ма ли; jа='кw
непреста'ннw просла'вилъ _е=си` хр\ста`. * си^лы ли;
дjь'йствуеши бо и=сцjьл_е'нiя. * мнw'га ти` и=мена`, * и=
бw'льша дарова^нiя, * непреста'ннw моли`, спасти` ду'шы
на'шя.

%<Стi'хъ: П%>ра'ведникъ jа='кw фi'нi_ксъ процвjьте'тъ,
jа='кw ке'дръ, и='же въ лiва'нjь, о_у=мно'жится.

%<Ч%>то' тя нарече'мъ, васi'лiе преблаже'нне; * нагото'ю
тjь'ла послjь'довалъ _е=си` хр\сту`, * мудрjь'йшимъ
ю=ро'дствомъ прехи'трилъ _е=си` дiа'вола, * сего` связа'я
плени'цами сле'зъ твои'хъ, * и= бога'тство нося` въ души`
некра'домо, * вся^ хр\сто'ва о_у=ч_е'нiя дjь'ломъ
и=спо'лнилъ _е=си`, * и= ны'нjь на нб~сjь'хъ лику'я, *
непреста'ннw моли` хр\ста` бг~а, спасти` ду'шы на'шя.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<Ч%>то' тя и=мену'емъ, васi'лiе преблаже'нне; *
а='гг~льски бо на земли` * пожи'лъ _е=си` безвеще'ственнw, *
ничто'же и=мjь'яй, вся^ содержа'лъ _е=си`. * jа=ви'лся
_е=си` зна'емь въ да'льныхъ страна'хъ чудодjь'йствуя, * и=
рwссi'йскую зе'млю * чуде'съ заря'ми просвjьти'лъ _е=си`. *
непреста'ннw моли` хр\ста` бг~а, * спасти` ду'шы на'шя.

%<Сла'ва, гла'съ s~. Самогла'сенъ:%>

%<П%>рiиди'те, святи'телiи и= свяще'нницы, и=
моско'встiи лю'дiе правосла'внiи, и= вси` рwссi'йстiи
собо'ри хрiстiа'нстiи, притеце'мъ къ ра'цjь васi'лiа
чу'днагw, и= возопiе'мъ любо'вiю: _w преблаже'нне васi'лiе!
непреста'ннw воздjьжи` ру'цjь за ны` ко гд\су, моля'ся, за
цр~ковь на'шу, и= за вся^ правосла'вныя хр\стiа'ны, и= за
лю'ди рwссi'йскiя страны`, и=зба'витися гра'ду на'шему и=
всjь^мъ страна'мъ правосла'вiя, w\т гла'да и= губи'тельства,
и= w\т наше'ствiя и=ноплем_е'никъ, и= междоусо'бныя бра'ни,
и= дарова'ти во'инству на'шему на враги` побjь'ду и=
w=долjь'нiе, и= цр~квамъ соедине'нiе, и= мi'ру
о_у=строе'нiе, и= душа'мъ на'шымъ ве'лiю ми'лость.

%<И= ны'нjь, бг~оро'диченъ:%>

%<Тропа'рь, гла'съ и~: Ж%>итiе` твое`, васi'лiе,
нело'жное: %<Пи'санъ на ма'лjьй вече'рни:%>

%<На о_у='трени, на Б%>г~ъ гд\сь, %<тропа'рь два'жды,
Сла'ва, и= ны'нjь, бг~оро'диченъ:%>

%<По а~-й стiхоло'гiи сjьда'ленъ, гла'съ и~:%>

%<Jа=%>ви'вся чу'денъ въ терпjь'нiи твое'мъ, вся'чески
хр\сту` о_у=годи'лъ _е=си`, пребл~же'нне васi'лiе, му'дрою
мы'слiю о_у=тверди'лъ _е=си` ду'шу твою`, порабо'тивъ
плотска^я мудрова^нiя ду'ху, и=збра'въ дw'брая бг~а ра'ди
тружда'тися, му'жески глаго'лалъ _е=си`: а='ще jа='ра зима`,
но сла'докъ ра'й, болjь'зненнw тружда'тися, но блаже'нно
воспрiя'тiе. тjь'мже, преблаже'нне васi'лiе, моли` хр\ста`
бг~а, спасти` ду'шы на'шя.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ц\де цр~и'це, правосла'вныхъ похвало`,
_е=ретi'ч_еская шата^нiя разори`, и= ли'ца и='хъ посрами`,
не покланя'ющыяся, преч\стая, _о='бразу твоему` потреби`:
мы' же вjь'рнiи раби`, бг~ома'ти, сн~а твоегw`, покланя'емся
_о='бразу твоему`, и= мо'лимъ тя`, въ де'нь су'дный
и=зба'вити на'съ муче'нiя, и= сподо'бити цр\ствiя нб\снагw,
мт~и хр\ста` бг~а.

%<По в~-й стiхоло'гiи сjьда'ленъ, гла'съ в~:%>

%<С%>ла'вы и= бога'тства не восхотjь'въ, вся^ нивочто'же
вмjьни'лъ _е=си`, преблаже'нне васi'лiе, да хр\ста`
приwбря'щеши, _е=го'же и= получи'лъ _е=си` мно'гими труды^
и= терпjь'нiемъ. и= ны'нjь зри'ши, и='хже _о='ко не ви'дjь,
и= о_у='хо не слы'ша, и= на се'рдце человjь'ку не взы'де,
jа=`же тебjь` о_у=гото'ва бг~ъ возлюби'вшему _е=го`.
тjь'мже, му'дре, мо'лимъ тя`, моли` хр\ста` бг~а, спасти`
ду'шы на'шя.

%<Два'жды.%>

%<Сла'ва, и= ны'нjь, бг~оро'диченъ:%>

%<Ч%>у'дная цр~и'це бц\де, преч\стая дв~о
бл~гослове'нная, и= w\т родw'въ и=збра'нная, земны'хъ на
спасе'нiе, ду'шу мою` во грjьсjь'хъ вся'ческихъ лю'тjь
w=бурева'ему, наста'ви на стезю`покая'нiя, да
воспою' тя ра'дуяся: бл~гослове'на ты` въ жена'хъ,
всенепоро'чная вл\дчце.

%<По полv"еле'и сjьда'ленъ, гла'съ _е~:%>

%<Д%>ухо'внw торжеству'емъ въ па'мять чу'днагw васi'лiа:
се'й бо а='гг~лы о_у=диви`, и= человjь'ки пра'здновати
о_у=стро'и, хр\ста` сла'вити прославля'ющагw ст~ы^я своя^:
просла'ви бо _е=го` гд\сь сла'вою, ю='же зря'тъ вси` ст~i'и,
сея` сла'вы сподо'бися получи'ти. тjь'мъ моля'щеся _е=му`
глаго'лемъ: не забу'ди на'съ творя'щихъ святу'ю па'мять
твою`, да зове'мъ ти`: ра'дуйся, прему'дре васi'лiе,
покры'вый твоя^ добродjь'т_ели мудрjь'йшимъ ю=ро'дствомъ
хр\ста` ра'ди: ра'дуйся, jа='кw терпjьли'внw хр\сту`
рабо'тая, сосу'домъ пло'ти твоея` на'гъ сы'й, прiя'лъ _е=си`
вjьне'цъ нетлjь'нный: ра'дуйся, васi'лiе, хвала'мъ
досто'йный.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ц\дjь возопiе'мъ вjь'рнiи любо'вiю: ра'дуйся, бж~iе
селе'нiе: ра'дуйся, па'дшихъ воста'нiе: ра'дуйся, ме'ртвыхъ
воскресе'нiе: ра'дуйся, вjь'рныхъ спасе'нiе: ра'дуйся,
ненаде'жныхъ наде'ждо и=звjь'стная: ра'дуйся, ст~ы'хъ сла'ва
и= весе'лiе: ра'дуйся, а='гг~лwвъ торжество` непремо'лчное:
ра'дуйся, w=бра'дованная, гд\сь съ тобо'ю, и= теб_е` ра'ди
съ на'ми.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ. В%>озвесели'тся пра'ведникъ w= гд\сjь, и=
о_у=пова'етъ на него`. %<Стi'хъ: О_у=%>слы'ши, бж~е, гла'съ
мо'й, внегда` моли'тимися къ тебjь`. %<В%>ся'кое дыха'нiе:
%<_Е=v\глiе матfе'а, зача'ло м~г.%>

%<По н~-мъ _псалмjь` стiхи'ра, гла'съ s~:%>

%<W\т%> ю='ности, пребл~же'нне, сосу'дъ и=збра'нъ
jа=ви'лся _е=си`, и= жили'ще ст~а'гw дх~а бы'лъ _е=си`,
крjь'постiю о_у=ма` непоколеби'мь пребы'лъ _е=си`, и= надъ
страстьми` воцари'лся _е=си`, великоду'шне васi'лiе.
презрjь'въ плотска^я w=дjья^нiя, процвjь'лъ _е=си` jа='кw
крi'нъ се'льный, w=дjь'явся добродjь'тельмиjа='кw
ри'зою свjь'та, jа=ви'лся _е=си` крjьпкостоя'теленъ проти'ву
зи'мныя jа='рости, и= со'лнечнагw w=пале'нiя, и= нагото'ю
тjь'ла твоегw` послjь'довалъ _е=си` хр\сту` бг~у на'шему:
_е=гw'же и= кр\стъ на ра'му поне'слъ _е=си`, безпреста'ни
сраспина'яся _е=му`. того` моли`, ми'ръ вселе'ннjьй
дарова'ти, и= душа'мъ на'шымъ ве'лiю ми'лость.

%<Канw'нъ бц\ды, со i=рмосо'мъ на s~. И= ст~а'гw два` на
и~. Пе'рвый.%>

%<Гла'съ и~. Пjь'снь а~. I=рмо'съ:%>

%<П%>осjь'ченный несjько'маго пресjьче`, и= ви'дjь
со'лнце зе'млю, ю='же не ви'дjь, лю'таго врага` вода`
потопи`, и= непроходи'мое про'йде i=и~ль, пjь'снь же
воспjьва'шеся: гд\севи пои'мъ, сла'внw бо просла'вися.

%<W=%>дjья'йся свjь'томъ jа='кw ри'зою, w=дjь'я тя`,
васi'лiе чу'дне, ри'зою безстра'стiя. тjь'мже взима'яся
ду'хомъ къ бж\ственному видjь'нiю, и= w=зари'вся бл~года'тiю
бж~iя про'мысла, стра'ненъ показа'лся _е=си` w\т всjь'хъ
срw'дникъ и= зна'емыхъ, и= пресели'лся _е=си` къ сро'дству
нб\сному, и= ны'нjь живе'ши жи'знь безконе'чную.

%<П%>оказа'лся _е=си` рwссi'йской земли` свjьти'ло
вели'кое, просвjьща'я на'съ свjь'томъ твои'хъ
добродjь'телей. и= кто` мо'жетъ и=зчести` мнw'гiя по'двиги
и= труды` твоя^, и= всенw'щная стоя^нiя, и= и=ны'хъ
мно'ж_ества къ си'мъ добродjь'телей, и=`мже возме'здiе w\т
бг~а прiя'лъ _е=си`;

%<О_у=%>ма` человjь'ча превзы'де чи'нъ, ди'вное на
земли` житiе` пожи'лъ _е=си`, бдя` и= моля'ся и= тружда'яся,
и= на'гъ на земли` скита'яся, не и=мjь'я гдjь` главы`
подклони'ти, во все'мъ животjь` твое'мъ. и= сегw` ра'ди
всели'лся _е=си` во _о=би'т_ели нб\сныя: мно'ги бо, рече`
гд\сь, _о=би'т_ели въ дому` _о=ц~а` моегw`, по мjь'рjь
добродjь'телей.

%<Бг~оро'диченъ:%>

%<К%>о'е спасе'нiе и='но таково`, jа='коже ты`,
преч\стая бц\де, крjь'пкое поможе'нiе, и= те'плое
заступле'нiе; и=зба'ви ду'шумою` w\т сjь'ти
дiа'воли: ты' бо _е=си` всjь'хъ земны'хъ спасе'нiе, спаси`
и= мене` лю'тjь потопля'ема волна'ми грjьхо'вными,
моли'твами о_у=го'дника твоегw` васi'лiа.

%<Другi'й канw'нъ.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть: препросла'вленный
гд\сь, сла'внw бо просла'вися.

%<В%>озлюби'вый о_у=се'рднw гд\са, и= жела'тельнw
подвиза'яся дости'гнути цр\ства нб\снагw, просвjьти'лся
_е=си` бж\ственною благода'тiю: те'мныя _о='блаки души`
моея` разгони`, и= о_у='мъ ми` w=зари`, и= w\тве'рзи ми`
о_у=стнjь` къ пjь'нiю, восхвали'ти тя`, пребл~же'нне
васi'лiе.

%<А=%>нтw'нiй вели'кiй рече`, и=мjь'ющымъ здра'въ
о_у='мъ не тре'бовати писа'нiя: на тебjь' же сбы'стся,
прему'дре васi'лiе. главу` твою` всегда` и=мjь'я къ нб~си`
возведе'ну, _о=чи'ма же гw'рняя зря`, о_у=ма` чистото'ю
тща'лся _е=си` ко а=да'му, и= къ вjь'рному а=враа'му.

%<С%>тра'ненъ срw'дникъ твои'хъ бы'лъ _е=си`, и=
бли'жнихъ любве` чу'ждь, и= во твое'мъ jа=зы'цjь jа='кw
и=ноязы'ченъ, во и=но'мъ же въ ра'зумjь сjьдя'й. и= ничто'же
w\т земны'хъ w=дjья'нiй на тjь'лjь твое'мъ носи'лъ _е=си`
jа='коже а=да'мъ, до'ндеже не ви'дjьлъ _е=си` w=бнаже'нiя
души` твоея`, ниже` без\ъ_обра'зiе пло'ти твоея` позна'лъ
_е=си`.

%<И='%>же себе` позна'вый, пости'глъ _е=си` стра'хъ
гд\сень. разжже'нiе плотско'е хла'домъ ст~а'гw дх~а
о_у=гаси'въ, всегда` душе'вныма _о=чи'ма на о_у='мныя си^лы
взира'ти и=зво'лилъ _е=си`, и= преплы'лъ _е=си` вели'кую
сiю` жите'йскую пучи'ну жесто'кимъ путе'мъ, бг~облаже'нне.

%<Бг~оро'диченъ:%>

%<В%>л\дчце мт~и бж~iя преч\стая, бл~гослове'нная и=
пренепоро'чная, души` моея` стру'пы и=сцjьли`, и= стра^сти
плотскi^я о_у=мертви`, о_у='мъ мо'й w\т вся'кагw
вре'да вра'жiя и= напа'стей и=зми`, бц\де.

%<Катава'сiа: К%>р\стъ начерта'въ мwv"се'й:

%<Пjь'снь г~. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<Д%>ы'мъ и= пра'хъ и= сjь'нь вмjьни'лъ _е=си` кра^сная
вjь'ка сегw`, и= ничто'же w\т любве` хр\сто'вы па'че
и=зво'лилъ _е=си`, сегw` жела'я насы'титися сла'вы и=
весе'лiя присносу'щнагw, въ ня'же жела'ютъ а='гг~ли
прини'кнути. и= си'хъ ра'дwсти получи'въ, предстои'ши во
свjь'тjь ст~jь'й тр\оцjь ра'дуяся: _е='йже моли'ся за ны`,
преблаже'нне васi'лiе.

%<В%>оцр~и'вся надъ страстьми`, великоду'шне васi'лiе,
w=долjь'лъ _е=си` плотско'е жела'нiе, и= jа=ви'лся _е=си`
чистоты` сокро'вище духо'вное: и= сегw` ра'ди прiя'лъ _е=си`
та'влу бjьлу`, на не'йже напи'сано и='мя но'во, ди'вно,
невjь'домо. и= не бы'сть на души` твое'й скве'рны ни
вра'ски: о_у=бjьли'лъ бо _е=си` ю=` тw'ки сле'зъ твои'хъ, и=
ны'нjь непреста'ннw ра'дуешися.

%<В%>jь'ру неwску'дну въ души` и=мjь'я, пребл~же'нне,
да'нный тебjь` тала'нтъ трудолю'бнw воздjь'лалъ _е=си`, и=
прiя'лъ _е=си` вла'сть надъ десятiю` градw'въ
добродjь'телей, бjь'сы прогоня'ти, прокаж_е'нныя w=чища'ти,
разсла'бл_енныя бы'стрw ходи'ти, слjьпы^я просвjьща'ти, и=
о_у=сугу'би да'ръ всjь^мъ и=сцjьле'нiя творя'щымъ святу'ю
па'мять твою`.

%<Бг~оро'диченъ:%>

%<А='%>зъ, дв~о ст~а'я бц\де, наде'жду и=мjь'я на тя`,
спаса'юся. разгони`, вл\дчце, враги` души` моея`, и=
напра'ви мя` на пу'ть жи'зненный, да спа'сся вопiю' ти:
ра'дуйся, помо'щнице мi'ра, наде'жда хр\стiа'нская:
ра'дуйся, гд\сь съ тобо'ю, бл~гослове'нная.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ
_е=си` о_у=ста` моя^ на враги` моя^, возвесели'бося ду'хъ
мо'й, внегда` пjь'ти: нjь'сть свя'тъ, jа='коже бг~ъ на'шъ,
и= нjь'сть пра'веденъ, па'че теб_е`, гд\си.

%<Л%>юбо'вiю бж~iею о_у=гаси'лъ _е=си` любо'вь
роди'телей, ме'чь же духо'вный всегда` воздвиза'я, и='мже
во'лю хотjь'нiя твоегw` w\тсjьца'я, о_у=тверди'лъ _е=си`
стопы^ ра'зума твоегw` на ка'мени любве` хр\сто'вы.

%<И='%>же w= твое'й пло'ти не пе'кся, жи'знь мi'ра сегw`
возненави'дjьлъ _е=си`, и= w= плотски'хъ небре'глъ _е=си`,
всегда` подвиза'яся, о_у='мъ чи'стъ къ бг~у предста'вити. и=
прине'слъ _е=си` себе`, jа='кw непоро'чну и= благопрiя'тну
вели'кому а=рхiере'ю же'ртву.

%<_Е='%>же стяжа'лъ _е=си` w\т младе'нства вjь'рою
несумнjь'нною смиреному'дрiе и= соверше'нную къ бг~у
любо'вь: и= вся^ чу^вства порабо'тивъ, jа='кw безстра'стенъ
бы'лъ _е=си`, о_у='мъ w\т тва'ри возвы'сивъ, лицу' же гд\сню
ду'шу предста'вилъ _е=си`.

%<Бг~оро'диченъ:%>

%<С%>паси' мя, мт~и бж~iя, спасе'нiя нача'ло мi'ру
jа='вльшися, и= и=зба'ви молвы`, и= нечи'стыхъ страсте'й, и=
вся'кiя проти'вныя ско'рби, да сла'влю тя`, бц\де.

%<Сjьда'ленъ, гла'съ и~. Подо'бенъ: Jа='%>кw
всенепоро'чная:

%<W\т%> земны'хъ на нб\сная помы'сливъ, и= дjь'ломъ
соверши'въ, кра^сная мi'ра сегw` во о_у=ме'ты вмjьни'лъ
_е=си`, хр\ста` ра'ди ю=ро'дъ бы'въ на земли`, терпjь'нiемъ
и= жесто'кимъ подвиза'нiемъ сн~ъ свjь'та показа'лся _е=си`:
и= въ цр\ствiи нб\снjьмъ свjь'тлw зри'ши ст~у'ю тр\оцу,
преблаже'нне васi'лiе. ю='же моли`, согрjьше'нiй
w=ставле'нiе дарова'ти, пра'зднующымъ любо'вiю святу'ю
па'мять твою`.

%<Сла'ва, другi'й сjьда'ленъ, гла'съ д~:%>

%<Б%>ы'въ до'мъ бж~iй, и= жили'ще ст~а'гw дх~а,
блаже'нневасi'лiе, цр~ковь тjь'ла твоегw`
непоро'чну соблю'лъ _е=си`. и= прише'дъ всели'ся въ тя`
_о=ц~ъ, и= сн~ъ, и= ст~ы'й дх~ъ, и= дарова` тебjь`
терпjь'нiе и= му'жество, и= хра'брость духо'вную, и=
несму'тною мы'слiю по бж\ственному пути` ше'ствовати. и=
прiе'мъ да'ръ и=сцjьле'нiй, моли` хр\ста` бг~а спасти` ду'шы
на'шя.

%<И= ны'нjь, бг~оро'диченъ:%>

%<К%>расотjь` твое'й, бг~ора'дованная, а=рха'гг~лъ
гаврiи'лъ предстоя` дивля'шеся, и= вопiя'ше ти`: _w
невjь'сто неискусобра'чная, _о=трокови'це небла'зненая!
ка'кw ти` и=зреку` пре'жде вjь^къ сокрове'нную та'йну; ты'
бо _е=си` нб\снымъ и= з_емны'мъ соедине'нiе: ра'дуйся,
w=бра'дованная, гд\сь съ тобо'ю.

%<Пjь'снь д~. I=рмо'съ:%>

%<П%>р\оро'къ а=вваку'мъ о_у='мныма _о=чи'ма прови'дjь,
гд\си, прише'ствiе твое`, тjь'мъ и= вопiя'ше: w\т ю='га
прiи'детъ бг~ъ. сла'ва си'лjь твое'й, сла'ва снизхожде'нiю
твоему`.

%<Б%>ы'лъ _е=си` подъ влады'кою о_у=чине'нъ хр\сто'ва
повелjь'нiя, и= повелjьва'я рабу` своему` тjь'лу, сотвори'ти
слу'жбу свою`, хр\сту` рабо'тая, и= покори` о_у=му`
влады'цjь страстны^я по'мыслы, и= бы'лъ _е=си` сы'нъ
послуша'нiя, вопiя` хр\сту`: си'лjь твое'й сла'ва,
чл~вjьколю'бче.

%<И=%>мjь'ющымъ цjь'лъ о_у='мъ не тре'бовати писа'нiя,
рече` вели'кiй а=нтw'нiй. на тебjь` сiе` сбы'стся, прему'дре
васi'лiе, не о_у=чи'вся кни'гамъ, вся^ разумjь'лъ _е=си`
бж\ств_енная писа^нiя, непреста'ннw поя` хр\сту`: си'лjь
твое'й сла'ва, чл~вjьколю'бче.

%<В%>о гра'дjь jа='кw въ пусты'ни живы'й, пребл~же'нне
васi'лiе: и= ни w\т чегw'же смуща'яся, но вjьнча'лся _е=си`
ра'ди трудw'въ твои'хъ, посjьща'я вдови'цу, jа='коже и=лiа`
пр\оро'къ саре'fтяныню, и= поя` пjь'снь немо'лчную: си'лjь
твое'й сла'ва, чл~вjьколю'бче.

%<Бг~оро'диченъ:%>

%<И='%>же _о=ц~у` и= дх~у собезнача'льный, w\т теб_е`
и=зво'лироди'тися на'шегw ра'ди спасе'нiя, и=
дарова' тя ро'ду хр\стiа'нскому те'плую засту'пницу, и= въ
бjьда'хъ ско'рую помо'щницу. тjь'мже, мт~и безму'жная,
покланя'емся вjь'рнw рж\ству` твоему`.

%<И='нъ. I=рмо'съ:%>

%<П%>рише'лъ _е=си` w\т дв~ы не хода'тай, ни а='гг~лъ,
но са'мъ, гд\си, вопло'щся, и= спа'слъ _е=си` всего' мя
человjь'ка. тjь'мъ зову' ти: сла'ва си'лjь твое'й, гд\си.

%<М%>i'ра сегw` вся^ возненави'дjьлъ _е=си`, пло'ть
ду'ху порабо'тивъ, и= о_у=дали'вшуся тебjь` тjьле'сныя
любве`, въ ю=ро'дство претвори'лся _е=си`, до'брjь
разсмотри'въ преити` тя'жкую пучи'ну, о_у=спjь'хъ прiя'ти
сподо'бился _е=си`, чу'дне васi'лiе.

%<W=%>мраче'нiе возненави'дjьвъ грjьхо'вное, и=
пла'менемъ чистоты` пресjь'къ пла'мень, терпjь'нiемъ и=
мудрjь'йшимъ ю=ро'дствомъ, jа='кw златы'ми крила'ми на
нб~са` возлетjь'лъ _е=си`, и= равноа'гг~льную дости'глъ
_е=си` степе'нь.

%<Л%>юбо'вiю хр\сто'вою сро'дникwвъ w\тре'клся _е=си`,
и= надъ страстьми` ца'рь показа'лся _е=си`, ско'рбнымъ
путе'мъ ше'ствуя, и= дости'гнувъ простра'ннагw жили'ща,
на'съ плjьне'ныхъ грjьхо'вными страстьми` свободи`,
преблаже'нне.

%<Бг~оро'диченъ:%>

%<К%>ро'въ и= заступле'нiе и= прибjь'жище бу'ди ми`,
дв~о, рабу` твоему`, и= и=сцjьли' мя w\т безмjь'рныхъ sw'лъ,
да пою`, преч\стая: сла'ва рж\ству` твоему`.

%<Пjь'снь _е~. I=рмо'съ:%>

%<М%>ра'къ души` моея` разжени`, свjьтода'вче хр\сте`
бж~е, началоро'дную тму` и=згна'въ бе'здны, и= да'руй ми`
свjь'тъ повелjь'нiй твои'хъ, сло'ве, да о_у='тренюя сла'влю
тя`.

%<П%>роцвjь'тъ jа='кw кv"парi'съ посредjь` земли`
рwссi'йскiя, о_у=го'дниче хр\сто'въ васi'лiе, прине'слъ
_е=си` плоды` ду'ха во мно'зjь терпjь'нiи, без\ъиме'нство и=
тjьле'сное о_у=друче'нiе, и=w\т бjьсw'въ и= sлы'хъ
человjь^къ w=sлобле'нiе. сегw` ра'ди прiя'лъ _е=си` ны'нjь
вjь'чное о_у=тjьше'нiе.

%<С%>и'ла бо моя`, рече` гд\сь, въ не'мощи соверша'ется:
се' бо на тебjь` соверши'ся бж~iе смотре'нiе, чу'дне
васi'лiе, си'лою хр\сто'вою ди'венъ jа=ви'лся _е=си` въ
житiи` твое'мъ, sло` стражда` ника'коже болjь^зни w=щуща'лъ
_е=си`. w=блегчева'ше тя` жела'нiе бу'дущихъ бла^гъ, jа=`же
получи'лъ _е=си`.

%<З%>ва'нiе твое` не w\т человjь^къ бы'сть, но w\т бг~а,
прему'дре васi'лiе. и= jа='кw _е=ле'нь жаждя` на и=сто'чники
воды` живы'я поте'клъ _е=си`, напитава'я ду'шу хр\сто'вою
любо'вiю, и= ктому` ника'коже w\т зно'я грjьхо'внагw
вжажда'лся _е=си`: о_у=крjьпи' бо тя` на се` цр~ь ми'ра.

%<Бг~оро'диченъ:%>

%<А='%>гг~ли и= а=рха'гг~ли, херувi'ми и= серафi'ми
много_очи'тiи, нача^ла и= вла^сти и= гд\сьствiя раболjь'пнw
покланя'ются рж\ству` твоему`, бц\де, сла'вяще тя`, вл\дчце.
тjь'мже и= мы`, мт~и пребл~гослове'нная, покланя'емся со
стра'хомъ, и= мо'лимъ тя`, спаси` ду'шы на'шя.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе
w\тча'янныхъ, хр\сте` сп~се мо'й, къ тебjь` о_у='тренюю,
цр~ю` ми'ра, просвjьти' мя сiя'нiемъ твои'мъ: и=но'гw бо,
ра'звjь теб_е`, бо'га не зна'ю.

%<И='%>же до тре'тiягw нб~се` возше'дый рече`: мы`
ю=ро'ди хр\ста` ра'ди, ты' же, пребл~же'нне, по бл~года'ти
въ таково'е ю=ро'дство преложи'лся _е=си`, досажде'нiе
неразу'мныхъ люде'й претерпjь'въ. и= кw'зни бjьсw'вскiя
попра'лъ _е=си`, и= jа='кw а='гг~лъ на земли` jа=ви'лся
_е=си` на'мъ.

%<Б%>г~а ра'ди житiе` сла'вы мi'ра сегw` w\т младе'нства
возненави'дjьлъ _е=си`, возлюби'въ нищету` и= терпjь'нiе:
_о=гне'мъ печа'ли _о=чны^я сле'зы и=зсуши'лъ _е=си`, и= вся^
скw'рбная претерпjь'лъ _е=си`, преблаже'нне васi'лiе.


%<П%>рему'дростiю бж~iею просвjьще'нъ _е=си`, _о='гнь
веще'ственный невеще'ственнымъ о_у=гаси'въ, и= чистото'ю
житiя` твоегw` безтjьле'снагw во'инства о_у=свое'нiю
сподо'бился _е=си`.

%<Бг~оро'диченъ:%>

%<И=%>сточа'еши и=сцjьле'нiй струи^ боля'щымъ, дв~о,
всю'ду: тя' бо и=сто'чника показа` милосе'рдiя, вл\дчце,
ми'лости гд\си, и=зъ теб_е` рожде'йся па'че о_у=ма`.

%<Пjь'снь s~. I=рмо'съ:%>

%<Jа='%>коже пр\оро'ка и=зба'вилъ _е=си` и=зъ глубины`
преиспо'днiя, хр\сте` бж~е, и= мене` w\т грjьхw'въ мои'хъ
и=зба'ви, jа='кw чл~вjьколю'бецъ, и= о_у=пра'ви живо'тъ
мо'й, молю'ся.

%<К%>то` мо'жетъ и=зчести` чудеса` прему'драгw васi'лiа,
_е=го'же ви'дяху по мо'рю ше'ствующа немо'креннw, jа='кw по
су'ху; и= ви'дяху невjь'рнiи jа=зы'цы дивля'хуся, и=
прише'дше въ рwссi'ю повjь'даху: мы`, реко'ша, ви'дjьхомъ
такова` человjь'ка по мо'рю ше'ствующа: и='стинно бо
свидjь'тельство и= w\т вра^гъ прино'сится. мы' же
глаго'лемъ: сла'ва бг~у творя'щему чудеса` ди^вная.

%<О_у=%>подо'бился _е=си`, прему'дре васi'лiе, всjь'ми
нра'вы и= _о=бы'чаемъ сv"меw'ну, ю=ро'дивому хр\ста` ра'ди,
и= а=ндре'ю царегра'дскому, и= вели'кому _о=тцу` мака'рiю,
и= _о=ну'фрiю, и= па'vлу fиве'йскому, и= ма_ксi'му чу'дному,
и= проко'пiю вели'кому: съ ни'миже сожи'тель jа=ви'лся
_е=си` во цр\ствiи хр\ста` бг~а на'шегw.

%<_W%> прему'дре васi'лiе, чу'дный житiе'мъ и=
ра'зумомъ! мо'лимъ тя`, бл~же'нне: моли` хр\ста` бг~а
на'шего за лю'ди правосла^вныя, и= всjь^мъ вjь^рнымъ
спасе'нiе и=спроси`, и= мi'ру ми'ръ, и= w\т грjь^хъ
свобожде'нiе, и= о_у=моли` цр\ствiю бы'ти наслjь'дникwмъ.

%<Бг~оро'диченъ:%>

%<К%>то` на'съ и=зба'витъ w\т му'ки вjь'чныя и= w\т
сме'рти душе'вныя; а='ще не ты` воздjь'жеши преч\стjьи
ру'цjь, бц\де,сн~у твоему` и= бг~у на'шему: да
спасе'тъ ны` ни w\тку'дуже и=му'щыя по'мощи, твои'мъ
покро'вомъ, пребл~гослове'нная.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<_О='%>стръ о_у='мъ всегда` къ бг~у и=мjь'въ, jа='кw
нечу'вственъ ко всjь^мъ жит_е'йскимъ бы'лъ _е=си`: вся^ же
кова^рства лука'вагw, jа='кw сjь'ть расто'ргнулъ _е=си`, и=
пресвjь'тлое свjьти'ло мi'рови показа'лся _е=си`,
бг~облаже'нне васi'лiе.

%<Д%>х~омъ бж~iимъ наставля'емь, благоюро'диве, чистоту`
_е=стества` твоегw` преесте'ственну, нб~соподража'тельное
житiе` и=мjь'лъ _е=си`, и= а=гг~лолjь'пное видjь'нiе.
тjь'мже моли` спасти'ся на'мъ w\т вра^гъ на'шихъ.

%<А='%>гг~лъ житiе'мъ на земли` показа'лся _е=си`, и= на
го'ру безсме'ртiя возше'дъ добродjь'тельми, а='гг~льскiя
полки` о_у=диви'лъ _е=си`, и= на враги` храбо'рникъ чу'денъ
показа'лся _е=си`: и= ны'нjь посо'бствуй во'инству на'шему,
преблаже'нне, да твои'ми моли'твами проти'внiи
побjьжда'ются.

%<Бг~оро'диченъ:%>

%<Р%>у'ки твоя` пречи'стыя, дв~о мт~и, просте'рши,
покры'й на тя` надjь'ющыяся, и= сн~у твоему` зову'щыя:
всjь^мъ пода'ждь, хр\сте`, ми'лwсти твоя^.

%<Конда'къ, гла'съ д~:%>

%<Д%>х~омъ бж~iимъ води'мь, пребл~же'нне васi'лiе,
w\ттря'слъ _е=си` мiрскi'й мяте'жъ, и= житiя` треволне'нiя
возгнуша'лся _е=си`, и= совле'кся w=дjья'нiй тлjь'нныхъ, и=
w=бле'кся въ ри'зу безстра'стiя, о_у=бjьжа'лъ _е=си`
ловле'нiя льсти'вагw мiроде'ржца, и= бы'лъ _е=си` стра'ненъ
во твое'мъ jа=зы'цjь, и= па'че земна'гw бога'тства и=збра'въ
бога'тство небе'сное, о_у=вя'злся _е=си` вjьнце'мъ
терпjь'нiя. и= ны'нjь, пребл~же'нне васi'лiе, моли` хр\ста`
бг~а w= творя'щихъ святу'ю па'мять твою`, да зове'мъ ти`:
ра'дуйся, пребл~же'нне васi'лiе.

%<I='косъ:%>

%<Т%>рудолю'бному житiю` твоему` а='гг~ли о_у=диви'шася:
му'жески бо воста'лъ _е=си` на _е=стество`, разумjь'въ
непостоя'нное житiя` сегw`, совле'клся _е=си` w=дjья'нiй, и=
на'гъ сы'й ста'лъ _е=си` проти'ву ко'знемъ дiа'вwльскимъ,
jа='коже хра'брый ратобо'рецъ, по словеси`, преблаже'нне,
а=п\слову: нjь'сть на'ша бра'нь къ кро'ви и= пло'ти, но къ
нача'лwмъ и= ко власте'мъ, и= къ мiродержи'тел_емъ тмы`
вjь'ка сегw`. и= сему` нагото'ю тjьле'сною спле'тся
до'блественнjь, ни w\т ко'еяже стра'сти побjьди'лся _е=си`,
но всjь'хъ сjьте'й о_у=бjьжа'лъ _е=си` го'рдагw велiа'ра,
прескочи'въ про'пасть а='дову, ю='же и=зры` вра'гъ между`
ла'заремъ и= бога'тымъ. и= ны'нjь о_у= а=враа'ма на ло'нjь
почива'еши, w\тнесе'нъ ст~ы'ми а='гг~лы: моли'ся,
пребл~же'нне, хр\сту` бг~у на'шему w= творя'щихъ ст~у'ю
па'мять твою`, да зове'мъ ти`: ра'дуйся, преблаже'нне
васi'лiе.

%<Пjь'снь з~. I=рмо'съ:%>

%<Н%>а по'лjь деи'рjь и=ногда` мучи'тель пе'щь поста'ви
на муче'нiе бг~оно'сныхъ, въ не'йже три` _о='троки
пjьсносло'вяху _е=ди'наго бг~а, тро'ичнw воспjьва'ху
глаго'люще: _о=т_е'цъ бж~е, благослове'нъ _е=си`.

%<Д%>е'нь гд\снь всегда` предъ _о=чи'ма зря`, прему'дре,
васi'лiе, предстоя'лъ _е=си` на'гъ jа='коже суди'щу
нелицемjь'рному сн~а бж~iя. и= послужи'лъ _е=си` вл\дцjь
твоему` во мно'зjь терпjь'нiи, воспjьва'я: _о=т_е'цъ на'шихъ
бж~е, бл~гослове'нъ _е=си`.

%<Р%>азумjь'въ, бл~же'нне васi'лiе, jа='кw ничто'же
ну'жднjье души`, за ню'же хр\сто'съ о_у='мре и= воскре'се,
не w=скверни'лъ _е=си` ри'зы душе'вныя, ю='же прiя'лъ _е=си`
w\т ст~а'гw креще'нiя. и= ны'нjь предстоя` хр\сту`
взыва'еши: _о=т_е'цъ на'шихъ бж~е, бл~гослове'нъ _е=си`.

%<Н%>ичто'же разлучи'тъ мя` w\т любве` хр\сто'вы, сiя^
пребл~же'нный васi'лiй глаго'лаше, ни высота`, ни глубина`,
ни а='гг~ли, ни си^лы, ни сла'ва, ни бога'тство: ничто'же бо
хощу` кра'сныхъ мi'ра сегw` па'че i=и~са сла'дкагw,
_е=му'же вопiю`: _о=т_е'цъ на'шихъ бж~е, бл~гослове'нъ
_е=си`.

%<Бг~оро'диченъ:%>

%<П%>ре'жде рж\ства` пребы'сть дв~ою мт~и сн~а бж~iя, и=
по рж\ствjь` jа=ви'ся па'ки дв~а: бг~ъ бо бjь`, и=дjь'же
хо'щетъ, побjьжда'ются _е=стества` чи'ни. ты' бо jа=ви'лася
_е=си` село` простра'нно{<::рус>Исправлена опечатка
оригинала:<::слав> простри'нно. <::рус>Прим. <::лат>
оrthlib<::слав>} сн~а _о='ч~а, бл~гослове'нная, _е=му'же
вопiе'мъ: бл~гослове'нъ бг~ъ _о=т_е'цъ на'шихъ.

%<И='нъ. I=рмо'съ:%>

%<Б%>г~опроти'вное велjь'нiе беззако'ннующагw мучи'теля
высо'къ пла'мень вознесло` _е='сть: хр\сто'съ же простре`
бг~очести^вымъ _о=трокw'мъ ро'су дх~о'вную, сы'й
бл~гослове'нъ и= препросла'вленъ.

%<Т%>ве'рдый душе'ю а=дама'нтъ показа'лся _е=си`,
бл~же'нне, вои'стинну житiе` твое` па'че _е=стества`,
jа='коже въ ка'ющихся _о=би'тели: и= w=сяза'нiемъ и=
сластьми` мi'ра сегw`, безстра'стенъ пребыва'я, ве'лiй же
w\т видjь'нiя пребы'лъ _е=си` безъ вре'да.

%<И=%>спо'лнился _е=си` ст~а'гw дх~а бл~года'ти,
разумjь'въ гд\сне благовjь'ствiе, широ'кiй и= простра'нный
пу'ть вводя'й въ па'губу возненави'дjьлъ _е=си`, и=
возлюби'лъ _е=си` безмо'лвiе: тjь'снымъ и= приско'рбнымъ
путе'мъ хр\сту` послjь'дуя, w\т земны'хъ къ нб\снымъ
_о=би'телемъ пресла'внw возше'лъ _е=си`.

%<Б%>лагода'рное сiе` пjь'нiе, приноси'мое тебjь` не
пре'зри, пребл~же'нне, но ми'лостивнw прiими`, и= ра'дости
духо'вныя и=спо'лни на'съ: о_у=моли` гд\са, пода'ти це'ркви
на'шей о_у=твержде'нiе и= мi'ру о_у=строе'нiе.

%<Бг~оро'диченъ:%>

%<Б%>л~гоутро'бiя ми'лwсти и=му'щи, смире'нныя моея`
души` не пре'зри, вjь'рнw молю' тя, _о=трокови'це: но
о_у=ще'дри вско'рjь, и= спаси' мя w\т пучи'ны согрjьше'нiй
мои'хъ: и= w=бно'вльши бл~года'ть твою` на мнjь`,
просвjьти`, дв~о ч\стая.

%<Пjь'снь и~. I=рмо'съ:%>

%<П%>обjьди'тели мучи'теля и= пла'мене благода'тiю
твое'ю бы'вше, за'повjьдемъ твои^мъ sjьлw` прилjьжа'ще,
_о='троцы вопiя'ху: благослови'те, вся^ дjьла` гд\сня,
гд\са.

%<В%>и'дя гд\сь труды` твоя^ и= мнw'гiя по'двиги,
чуде'съ да'ромъ w=богати` тя`: просiя'лъ бо _е=си` на
свjь'щницjь хр\сто'ва сiя'нiя, и= jа=ви' тя вселе'ннjьй
зна'ема ра'ди чуде'съ и=сцjьле'нiя, и= вси` вопiю'тъ съ
тобо'ю, пребл~же'нне: благослови'те, вся^ дjьла` гд\сня,
гд\си, и= превозноси'те _е=го` во вjь'ки.

%<С%>лы'шалъ _е=си`, прему'дре васi'лiе, сп~сову
за'повjьдь: а='ще, рече`, человjь'къ ве'сь мi'ръ
приwбря'щетъ, и= w\ттщети'тъ ду'шу свою`, что` да'стъ
и=змjь'ну на души` свое'й; ты' же сiе` въ се'рдцы твое'мъ
скры'лъ _е=си`, и= пе'клся _е=си`, ка'кw о_у=годи'ти бг~у,
_е=му'же взыва'еши: благослови'те, вся^ дjьла` гд\са, и=
превозноси'те _е=го` во вjь'ки.

%<Н%>ичи'мже ме'ньши пре'жнихъ ст~ы'хъ, чу'дне васi'лiе,
jа=ви'лся _е=си` и=зря'денъ мно'гими труды` и= по'двиги, и=
та'йными къ бг~у моли'твами, а='ще человjь'кwмъ и=
невjь'домы, но бг~омъ вся^ зри'мы и= вjь'домы, _е=му'же
вопiе'ши: бл~гослови'те вся^ дjьла` гд\са, и= превозноси'те
_е=го` во вjь'ки.

%<Бг~оро'диченъ:%>

%<Б%>лагослови'те, вся^ дjьла` гд\сня, гд\са,
ро'ждшагося w\т дв~ы марi'и, и= спа'сшаго всеро'днаго
а=да'ма w\т паде'нiя, и= возне'сшаго па'ки человjь'чество на
высоту` нб\сную, и= сjьдя'щаго w=десну'ю _о=ц~а`, _е=му'же
вопiю'тъ вси` а='гг~ли: да благослови'тъ вся` тва'рь гд\са,
и= превозно'ситъ _е=го` во вjь'ки.

%<И='нъ. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго, и= пла'мень въ ро'су прело'жшаго бг~а, по'йте,
дjьла`, jа='кw гд\са, и= превозноси'те во вся^ вjь'ки.

%<_О='%>гнь стра'шный разумjьва'я, земны'хъ ничто'же
возлюби'лъ _е=си`. печа'лiю душе'вною и= глубо'кимъ
сjь'тованiемъ о_у='мъ во глубину` смире'нiя погрузи'лъ
_е=си`, жела'я всели'тися въ нб\сное цр\ство: _е='же и=
получи'въ, ны'нjь ра'дуешися ра'достiю безконе'чною.

%<Р%>авноа'гг~льную че'сть досто'йнw получи'лъ _е=си`,
пребл~же'нне васi'лiе, и= со безпло'тными бг~у предстоя`,
призира'й на ны` съ небе'снагw кру'га, ра'дости пода'телю,
и= возсiя'й свjь'тъ тво'й на'мъ, jа='кw да ви'димъ твоя^
чудеса`.

%<И='%>мже _о='бразомъ жела'етъ _е=ле'нь пали'мь на
и=сто'чники, си'це и= ты`, пребл~же'нне, всегда`
подвиза'яся, жела'лъ _е=си` бж\ственнагw хотjь'нiя, и= вся^
благоуго'днw гд\севи соверши'лъ _е=си`. и= ны'нjь со ст~ы'ми
пое'ши непреста'ннw: по'йте вся^ дjьла` гд\са, и=
превозноси'те _е=го` во вjь'ки.

%<Бг~оро'диченъ:%>

%<Л%>ука'во вре'мя живота` моегw` и= вся'кiя sло'бы
и=спо'лнено, сатанjь` лука'вому лю'тjь мя` смуща'ющу, ты' мя
и=сто'ргни тогw`, бг~ороди'тельнице, па'кости: на тя' бо
все` возложи'хъ ча'янiе мое`, спаси' мя твои'ми бо'дрыми
моли'твами.

%<Пjь'снь f~. I=рмо'съ:%>

%<Б%>лагослове'нъ гд\сь бг~ъ i=и~левъ, воздви'гнувый
ро'гъ спасе'нiя на'мъ, въ дому` дв~довjь _о='трока своегw`:
въ ни'хже посjьти` на'съ восто'къ съ высоты`, и= напра'вилъ
ны` _е='сть на пу'ть ми'ра.

%<Jа='%>коже рече` хр\сто'съ, са'мая и='стина, вну'трь
ва'съ _е='сть цр\ство нб\сное. ты' бо, васi'лiе чу'дне,
бы'лъ _е=си` сы'нъ и= наслjь'дникъ цр\ствiя бж~iя, _е='же
скры'лъ _е=си` вну'трь себ_е` добродjь'тельми. сегw` ра'ди
тя` вси` о_у=блажа'емъ, хр\ста` велича'юще.

%<Б%>ди'те, рече` гд\сь, и= моли'теся, не вjь'сте бо
дне` и= часа`, ка'кw прiи'детъ сн~ъ бж~iй. ты' же, пра'ведне
васi'лiе, всегда` гото'въ сы'й, w=жида'лъ _е=си` прише'ствiя
хр\ста` цр~я` небе'снагw: _е=го'же и= ра'достнw о_у=срjь'лъ
_е=си`, и= прiя'лъ _е=си` бл~же'нство вjь'чное, хр\ста`
велича'я.

%<_Е=%>гда` преста'вился _е=си`, пребл~же'нне васi'лiе,
тогда` стеко'шася ца'рiе и= кня'зи, и= вси` собо'ри
рwссi'йстiи, ю='ношы и= дjь^вы, ста'рцы съ ю='нотами,
твои^мъ честны^мъ моще'мъ поклони'тися, и= воскли'кнуша
ку'пнw вси` па'мять вjь'чную, хр\ста` велича'юще.

%<Бг~оро'диченъ:%>

%<В%>озвели'чимъ мт~рь бг~а на'шегw, ю='же пою'тъ вси`
а='гг~ли и= а=рха'гг~ли, и= вси` ро'ди и= колjь^на
покланя'ются, и= блажа'тъ w\т ны'нjь и= до вjь'ка, вопiю'ще:
ра'дуйся, _w бл~года'тная! гд\сь съ тобо'ю.

%<И='нъ. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бц\ду велича'емъ.

%<С%>т~ы'мъ дх~омъ о_у=тjьше'нiе стяжа'въ, о_у='мныхъ
си'лъ и=мjь'лъ _е=си` жи'тельство, пребл~же'нне. тjь'мъ
свjьтоно'сную твою` па'мять похваля'юще мо'лимъ: и=спо'лни
на'съ ра'дости, и= весе'лiя духо'внагw.

%<О_у=%>мо'мъ, и= душе'ю о_у=кра'шенъ, пребл~же'нне, и=
многострада'льнымъ житiе'мъ свjь'тлw просiя` па'мять твоя`,
и= бл~года'тными твои'ми луча'ми просвjьща'ющеся, бjь'дъ и=
неду^гъ и=збавля'емся.

%<Б%>лага^я воспрiя'лъ _е=си` на нб~сjь'хъ, и= w=брjь'лъ
_е=си` ра'дость неизрече'нную, и= на'съ просвjьти'лъ _е=си`
чудесы`, и= ны'нjь пребыва'еши со ст~ы'ми а='гг~лы во
свjь'тjь ст~ы'я тр\оцы пребл~же'нне васi'лiе: сегw` ра'ди
тя` велича'емъ.

%<Бг~оро'диченъ:%>

%<А='%>гг~льстiи собо'ри тя`, бг~ороди'тельнице,
сла'вятъ, и= человjь'честiи ро'ди пjь'сньми тя` почита'ютъ
непреста'ннw: ты' бо бж\ственнымъ рж\ство'мъ земны^я съ
нб\сными совокупи'ла _е=си`: тjь'мъ тя` почита'емъ.

%<Свjьти'ленъ.%>

%<С%>вjь'тъ хр\сто'въ всели'ся въ се'рдце твое`,
васi'лiе чу'дне,совле'клся _е=си' бо ве'тхагw
человjь'ка, и= jа=ви'лся _е=си` но'въ, горя` ду'хомъ по
хр\сто'вjь за'повjьди. и= о_у=мно'живъ тала'нтъ трудw'въ
твои'хъ, jа=ви'лся _е=си` чу'денъ въ да'льныхъ страна'хъ, и=
рwссi'йскую зе'млю просвjьти'лъ _е=си`, чуде'съ зарю`
и=спуща'я. и= ны'нjь предстои'ши во свjь'тjь ст~ы'я тр\оцы
ра'дуяся.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>вjь'тъ ро'ждши ду'шъ на'шихъ, бц\де, хр\ста` w\т
_о=ц~а` возсiя'вшаго, и= w\тгна'вшаго тму` i=дwлобjь'сiя,
просвjьти'вшаго вся^ вjь^рныя, и= дарова'вшаго на'мъ бы'ти
бл~года'тiю ча'дwмъ бж~iимъ, во свjь'тjь присносу'щнjьмъ
водворя'тися и= дх~омъ бж~iимъ w=свяща'тися, тя`
воспjьва'ющымъ.

%<На хвали'техъ стiхи^ры на д~, гла'съ s~. Подо'бенъ:
В%>се` w\тло'жше:

%<В%>се` w\тло'жь мiрско'е мудрова'нiе, * поте'клъ
_е=си` ра'дуяся * въ слjь'дъ хр\ста` бг~а на'шегw. *
_е=му'же во все'мъ животjь` твое'мъ * нело'жнw рабо'тая, *
показа'лъ _е=си` труды` и= по'двиги, * и= по'льзу мнw'гимъ
сотвори'лъ _е=си`, * и= о_у=бjьли'лъ _е=си` ри'зу душе'вную,
* снjь'га бjьлjь'йши: * да во все'мъ послушли'въ бы'въ
хр\сту`, * со дерзнове'нiемъ моли'ся * w= душа'хъ на'шихъ.

%<Два'жды.%>

%<В%>ся^ w=ста'вилъ _е=си` хр\ста` ра'ди, * _о=тца` и=
ма'терь, *. жену` и= ча^да и= срw'дствiя, * се'ла и=
и=мjь^нiя, * презрjь'въ плотска^я мудрова^нiя, * ку'пнw
све'ргъ * и= тjьл_е'сная w=дjья^нiя, бы'лъ _е=си` хр\сто'въ
о_у=чени'къ и=збра'нный, * и= во все'мъ послушли'въ тому`
jа=ви'лся _е=си`. * _е=го'же со дерзнове'нiемъ моли` * w=
душа'хъ на'шихъ.

%<В%>е'сь возложи'лся _е=си`, * му'дре васi'лiе, * на
щедро'ты бг~а на'шегw, * о_у=пова'я получи'ти цр\ство
нб\сное, * _е='же и= получи'лъ _е=си`, * проти'вw трудw'въ
твои'хъ. * и= ны'нjь не забу'ди гра'дъ и= лю'ди
правосла^вныя, * и=зба'ви w\т гла'да тjьле'снагw, * вку'пjь
же и= душе'внагw, * во все'мъ боо_у=годи'лъ _е=си`
хр\сту`: * _е=го'же со дерзнове'нiемъ моли` * w= душа'хъ
на'шихъ.

%<Сла'ва, гла'съ и~. Самогла'сенъ:%>

%<С%>тра'хъ гд\сень всели'ся въ се'рдце твое`, и= w\т
сегw` разумjь'лъ _е=си` лу^чшая, _е='же по бж\ственному
пути` ше'ствовати. и= jа=ви'лся _е=си` ра'венъ ст~ы^мъ
_о=тц_е'мъ, мака'рiю и= _о=тцу` _о=ну'фрiю, и= па'vлу
fиве'йскому, и= ма_ксi'му чу'дному, и= проко'пiю: си'хъ
подража'тель и=зря'денъ бы'лъ _е=си` а='гг~льскагw и=
безвеще'ственнагw житiя`. и= jа='коже а='гг~лъ свjь'та
неизмjь'ннw рабо'тая твоему` вл\дцjь, преблаже'нне васi'лiе,
моли` спасти` ду'шы на'шя.

%<И= ны'нjь, бг~оро'диченъ. Славосло'вiе вели'кое. И=
w\тпу'стъ.%>

%<На лiтургi'и бл~ж_е'нна, w\т а~-гw канw'на пjь'снь г~-
я: и= w\т в~-гw канw'на пjь'снь s~-я. Прокi'менъ:
В%>озвесели'тся пра'ведникъ w= гд\сjь, и= о_у=пова'етъ на
него`. %<Стi'хъ: О_у=%>слы'ши, бж~е, гла'съ мо'й. %<А=п\слъ
къ гала'тwмъ, зача'ло сг~_i. А=ллилу'iа, гла'съ s~:
Б%>лаже'нъ му'жъ боя'йся гд\са: %<_Е=v\глiе матfе'а, зача'ло
м~г. Прича'стенъ: В%>ъ па'мять вjь'чную бу'детъ пра'ведникъ:

