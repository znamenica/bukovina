---
вечерня:
   отпустительно:
      тропарь:
       - глас: 8
         текст: Житие твое, Василие, неложное, / и чистота нескверна, / Христа ради
            тело твое / изнурил еси постом и бдением, / и мразом и теплотою солнечною, /
            и слотою и дождевным облаком, / и просветися лице / твое, яко солнце, / и ныне
            приходят к тебе / Российстии народи и вси людие, / прославляюще святое / твое
            успение. / Тем Христа Бога моли, / да избавит ны / от варварскаго пленения / и
            междоусобныя брани / и мир мирови подаст // и душам нашим велию милость.
       - глас: 1
         текст: Плоть удручившу ти злостраданием, / душу же просветившу / чистотою сердца, /
            обогатился еси благодатию / Пресвятаго Духа, Василие, / даровати требующим
            полезная. / Сего ради недужнии, / притекающе к цельбоподательному / твоему гробу,
            премудроюроде, / независтно приемлют / болезней отложение / и благодарственно
            воспевают // прославльшаго тя, Единаго Человеколюбца.
       - глас: 8
         текст: 'Якоже бо солнце / и луна наготою / своею не срамляются, / тако и ты, угодниче /
            Христов Василие, / наг сый, не срамляшеся, / восприят бо ризу / Адама первозданнаго, /
            юже он ношаше прежде в раи, / ты же сию на земли поносил еси; / и был еси
            добрый купец: / елико имеяше, вся остави / и купи мздою / терпения своего село, /
            на немже бысть сокровен / безценный Бисер, Христос. / Сего ради явися / всем грешным /
            образ покаяния / и вселися в райскую широту, / и, предстоя Христови, / не
            забуди град, / в немже обита, / и люди, преблаженне, // и моли спасти души наша.'
      молитва: О великий угодниче Христов, истинный друже и верный рабе Всетворца
         Господа Бога, преблаженне Василие! Услыши ны, много­грешныя, ныне воспевающия
         к тебе и призывающия имя твое святое, помилуй ны, припадающия днесь к пречистому
         образу твоему, приими малое наше и недостойное сие моление, умилосердися над
         убожеством нашим, и молитвами твоими исцели всяк недуг и болезнь души и тела
         нашего грешнаго, и сподоби ны течение жизни сея невредимо от видимых и невиди­мых
         врагов безгрешно прейти, и христианскую кончину, непостыдну, мирну, безмятежну,
         и Небеснаго Царствия наследие получити со всеми святыми во веки веков. Аминь.
утреня:
   канон:
      кондак:
       - глас: 4
         текст: 'Духом Божиим водимь, / преблаженне Василие, / оттрясл еси мирский мятеж, /
            и жития треволнения возгнушался еси, / и, совлекся одеяний тленных / и облекся
            в ризу безстрастия, / убежал еси ловления / льстиваго миродержца, / и был еси
            странен / во твоем языце, / и, паче земнаго богатства / избрав богатство Небесное, /
            увязлся еси венцем терпения. / И ныне, преблаженне Василие, / моли Христа
            Бога / о творящих святую / память твою, / да зовем ти: радуйся, // преблаженне
            Василие.'
       - глас: 4
         текст: Явил тя есть / Господь нынешнему роду / исцелителя болезнем / и прогонителя
            недугом / любовию, Василие, / притекающим к тебе / и призывающим верою // молитвы
            твоя.
