---
вечерня:
   отпустительно:
      тропарь:
         глас: '4'
         текст: Земли нашея Белоградския / новомученицы и исповедницы: / святителие
            Никодиме, Онуфрие и Антоние, / с вами же – иерее, диакони и миряне благочестивии,
            / в житии своем светом Христовым просиявшии, / за Негоже добре страдавшии
            и венчавшиися, / и ныне нас, во трудех и службах сущих, / предстательством
            своим вразумляющии и укрепляющии / ко возрождению и возвышению Православия!
            / Христа Бога молите / мир и благоденствие Отечеству нашему даровати // и
            душам нашим — велию милость.
      молитва: О святии славнии и добропобеднии новомученицы и исповедницы земли
         Белоградския: архипастырие и пастырие, монашествующии и мирстии, во всяцем роде
         и звании добре подвиг свой совершившии и веру Христову даже до кончины соблюдшии!Вы
         в годину гонений лютых и братоубийственныя брани, постигшую страну нашу от безбожников
         и отступников, на неправедных судилищах, во всяческих обстояниих и пленениих,
         темничных заточениих и пропастех земных, явили есте образы непоколебимыя веры,
         терпения, кротости и упования на волю Божию. От страданий же и крове вашея,
         яко от семене добраго, вера и Церковь Христова возрастают. Вемы бо, яко ныне
         в одеждех белых у Престола Небеснаго предстоите и нам во служении и трудах благодатно
         содействуете.Память вашу соборне почитающе, прилежно молим: испросите убо у
         Всемогущаго Владыки земному Отечеству нашему мир, благоденствие и процветание,
         веры православныя утверждение, ересей и расколов низложение, архипастырем, пастырем
         и служителем Церкви — благодатней помощи к достойному служению, еще же и дар
         прозрения и рассуждения духовнаго; власть предержащим — мудрое правление, христолюбивому
         воинству — сил духовных и телесных укрепление, всему же народу Божию — вся яже
         ко спасению прошения, да молитвами Пресвятыя Богородицы, силою Честнаго и Животворящаго
         Креста, предстательством честных Небесных Сил Бесплотных, святых славных и всехвальных
         апостолов, добропобедных мучеников, преподобных и богоносных отец и всех святых
         достойни будем в день Праведнаго Суда деснаго стояния пред Престолом Триединаго
         Божества – Отца и Сына и Святаго Духа. Аминь.
утреня:
   величание:
   канон:
      кондак:
         глас: '8'
         текст: Избранных святителей и мучеников Божиих / достойнии сонаследницы,
            / яко приявшии благодать победительную, / нам, ныне во странствии сущим /
            премудрость и силу от Господа испросите, / да благодарственно к вам взываем:
            // радуйтеся, земли Белоградския похвало и утверждение!
