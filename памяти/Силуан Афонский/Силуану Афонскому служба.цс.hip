<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во а~_i-й де'нь.%>

%<Слу'жба прп\дбному и= бг~оно'сному _о=тцу` на'шему
сiлуа'ну, подви'жнику и= ста'рцу ру'сскагw пантелеи'монова
монастыря` на ст~jь'й горjь` а=fw'нъ.%>

%<На вели'цjьй вече'рни.%>

%<На Г%>д\си воззва'хъ, %<стiхи^ры пра'здника рж\ства`
прест~ы'я бц\ды на д~ и= ст~о'му на s~, гла'съ _е~:%>

%<П%>рiиди'те, лю'дiе бж~iи, ли'ку ст~ы'хъ и= а='гг~лwмъ
соста'вимъ дх~о'вное торжество`, въ не'мъ бо цр~ковь земна'я
бж~е'ственнw съ нб\сною ликовству'етъ: ны'нjь вjь'рный
дjь'латель вертогра'да приснодв~ы бц\ды во i=ер\сли'мъ
го'рнiй прiе'млется, и= jа='кw му'жъ жела'нiй, о_у=
пр\сто'ла бж~iя сла'вою и= че'стiю вjьнча'ется, ра'дость
сп~се'нiя на'мъ предвозвjьща'етъ, _е=гда` горjь'нiемъ любве`
ко гд\су воспламени'мся. %<Два'жды.%>

%<П%>рiиди'те, мт~ре бж~iя спwдви'жницы и=
по'стническагw житiя` ревни'телiе, со пустыннолю'бцы горы`
а=fw'нскiя трапе'зы бж~е'ственныя сwприча'стницы бу'демъ.
ны'нjь преч\стая мт~рь бж~iя сiлуа'на, подви'жника но'ва и=
преди'вна, _е=го'же дiа'волъ и=ска'ше поглоти'ти, спасла`
_е='сть, и= цр~кви нб\снjьй на ра'дость приведе`, и= jа='кw
fv"мiа'мъ бл~гово'нный, моли'твенника те'пла за на'съ о_у=
пр\сто'ла бж~iя поста'ви, вjьнце'мъ лjь'поты неувяда'емыя
о_у=вjь'нчана. %<Два'жды.%>

%<П%>рiиди'те, мона'шескагw по'двига щедролю'бцы,
воста'ните о_у=невjь'стившiися хр\сту`, да сiлуа'на
бг~ому'дреннаго, по'двигомъ равноа'гг~льнымъ о_у=кра'шена,
о_у='зримъ и= сему`, кw'зни вра'жiя побjьди'вшему,
ра'дующеся, возопiи'мъ: ра'дуйся, роди'телей бл~гочести'выхъ
пло'дъ цjьлому'дренныя чистоты`, ра'дуйся,
w=бл~года'тствованный щедро'тами бж\ственныя добро'ты.
Ра'дуйся, вjь'ры чи'стыя и= неsло'бiя ди'вное воплоще'нiе,
ра'дуйся, посто'мъ и= моли'твою стяжа'вый хр\сто'во
всепроще'нiе.

%<_W,%> пребл~же'нне _о='тче сiлуа'не, нб\снагw
о_у=тjь'шителя въ се'рдцjь свое'мъ носи'телю преди'вный и=
пла'мени любве` бж~iя сосу'де неистощи'мый, тебjь`
припа'дающе, вопiе'мъ: _е=го'же всjь^мъ се'рдцемъ возлюби'лъ
_е=си`, _е=гw'же ра'ди въ горjь` а=fw'нстjьй моли'твою
сле'зною за мi'ръ сраспина'лся _е=си`, не преста'й и= ны'нjь
о_у=моля'ти цр~кви ст~jь'й w\т sw'лъ и=збавле'нiе дарова'ти,
лю'демъ же, грjьхо'вными собла'зны w=бурева'_емымъ, ми'ръ и=
ве'лiю ми'лость.

%<Сла'ва, гла'съ s~:%>

%<В%>есели'ся и= ра'дуйся, горо` ст~а'я, врата'рницы
нб\сныя _о=мофо'ромъ при'снw о_у=краша'емая. цр~ковь
рwссi'йская, взыгра'й, ликовству'ющи. ны'нjь хр\столюби'вiи
лю'дiе, w\т восто'къ со'лнца до за'падъ, ве'чери а='гнца
бж~iя прiуготовля'ются, сiлуа'на бг~ому'дреннагw добро'ты
порфv'рою о_у=краша'ются. съ ни'ми же и= мы`, сему`
братолю'бiя о_у=чи'телю па'мять пра'зднующе, сла'дцjь
вопiе'мъ: ра'дуйся, сjь'вера бл~года'тное сiя'нiе, въ
вертогра'дjь а=fw'нстjьмъ ст~ы'я руси` свjь'тлое
_о=траже'нiе, ра'дуйся, а='гг~ле моли'твы сле'зныя, бг~у
приноси'мыя w= все'й вселе'ннjьй. моли` w= на'съ гд\са,
братолю'бiемъ w=скудjьва'ющихъ.

%<И= ны'нjь, пра'здника.%>

%<Вхо'дъ. Прокi'менъ дне`.%>

%<Чт_е'нiя г~, зри` л. на _о=боро'тjь листа` см~в.%>

%<На стiхо'внjь, стiхи^ры, гла'съ в~.%>

%<Подо'бенъ: _Е=%>гда` w\т дре'ва:

%<С%>вjь'томъ невече'рнимъ ст~ы'я тр\оцы просвjьще'нъ,
но'щь жите'йскую безъ преткнове'нiя преше'лъ _е=си`,
бг~ому'дре сiлуа'не, видjь'нiи бж\ственными возвыша'яся, во
дво'рjьхъ бг~а вы'шнягw всели'лся _е=си`. тjь'мже и= на'съ
наслjь'дники тогw` содjь'лай, ст~у'ю твою` па'мять
почита'ющихъ.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<З%>емна^я вся^ w=ста'вивъ, бога'тство и= сла'ву jа='кw
пра'хъ вмjьни'въ, го'ру ст~у'ю слеза'ми твои'ми w=роси'лъ
_е=си`, и= невозвра'тнымъ жела'нiемъ _е=ди'ному бг~у
приближа'яся, сему` а='гг~льски послужи'лъ _е=си`. _е=го'же
моли`, прп\дбне, въ кни'зjь жи'зни написа'тися почита'ющымъ
тя`.

%<Стi'хъ: Б%>л~же'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Н%>е преста'й моля'ся, _о='тче сiлуа'не, w=
неключи'мыхъ рабjь'хъ твои'хъ, и=`хже бг~ому'дреннымъ
твои'мъ житiе'мъ просвjьти'вый, бг~у приве'лъ _е=си`, да
вси` честно'е преставле'нiе твое` свjь'тлw почита'емъ.


%<Сла'ва, гла'съ то'йже:%>

%<_W%> всебл~же'нне _о='тче сiлуа'не, бога'тства
некрадо'магw стяжа'телю прему'дрый: моли'тву jа='кw хлjь'бъ,
сл_е'зы jа='кw _е=ле'й вмjьня'яй, и= jа='коже па'vелъ
бг~ому'дрый, w= кр\стjь` гд\снjьмъ ра'дуяся, сл~нцу пра'вды
горjь'нiемъ любве` о_у='треневалъ _е=си`, стяжа'нiю дх~а
ст~а'гw на'съ науча'еши прилjь'жнw.

%<И= ны'нjь, пра'здника.%>

%<Тропа'рь, гла'съ в~:%>

%<С%>ерафi'мскiя любве` ко гд\су пла'менный ревни'телю
и= i=еремi'и, w= наро'дjь пла'чущему, о_у=се'рдный
подража'телю, всебл~же'нне _о='тче сiлуа'не, ты` зо'ву мт~ре
гд\са си'лъ вне'мляй, sмi'я грjьхо'внаго мужему'дреннw
и=зры'гнулъ _е=си` и= въ го'ру а=fw'нскую w\т суеты` мi'ра
о_у=дали'лся _е=си`, и=дjь'же въ трудjь'хъ и= моли'твахъ со
слеза'ми бл~года'ть ст~а'гw дх~а w=би'льнw стяжа`. _е='юже
сердца` на^ша воспламени` и= съ тобо'ю о_у=ми'льнw взыва'ти
о_у=крjьпи`: гд\си мо'й, жи'знь моя` и= ра'досте ст~а'я,
сп~си` мi'ръ и= на'съ w\т вся'кихъ лю'тыхъ.

%<На о_у='трени.%>

%<На Б%>г~ъ гд\сь, %<тропа'рь пра'здника, два'жды.%>

%<Сла'ва, ст~о'му. И= ны'нjь, пра'здника.%>

%<По а~-мъ стiхосло'вiи сjьда'ленъ, гла'съ _е~:%>

%<Г%>о'ры и= хо'лми взыгра'йте, пусты'ня а=fw'нская
возвесели'ся, дне'сь бо _о=би'тель цjьли'теля
безсре'бреннагw, о_у='тренюющи, пjь'снь прино'ситъ вл\дцjь:
воспо'йте гд\севи пjь'снь но'ву, jа='кw ди'вна сотвори`
гд\сь, возведе` w\т на'съ къ _е=де'му го'рнему
моли'твенника за мi'ръ неусы'пна, сiлуа'на бг~ому'драго.

%<Сла'ва, и= ны'нjь, пра'здника, и=ли` бг~оро'диченъ,
гла'съ то'йже:%>

%<П%>отреби'ся вся'ка печа'ль рж\ство'мъ твои'мъ, и=
w\т\ъя'тъ гд\сь рыда'нiе, и= пла'чъ, и= сле'зу вся'ку w\т
лица` земноро'дныхъ, ч\стая бг~оро'дице, w= тебjь`,
неискусобра'чная, и= мы` ра'дости и=сполня'емся.

%<По в~-мъ стiхосло'вiи сjьда'ленъ, гла'съ то'йже:%>

%<П%>огре'блъ _е=си` страсте'й воста'нiе
о_у=мерщвле'нiемъ пло'ти, прп\дбне _о='тче: ра'дость жи'зни
безконе'чныя по сме'рти прiя'лъ _е=си`, тjь'мже дне'сь
хр\сто'ва цр~ковь пра'зднуетъ твою` досточу'дную па'мять,
_о=тц_е'въ а=fw'нскихъ о_у=краше'нiе.

%<Сла'ва, и= ны'нjь, пра'здника, и=ли` бг~оро'диченъ:%>

%<_О=%>ру'жiемъ на'съ сла'дости грjьхо'вныя
о_у=я'звленныхъ и= лежа'щихъ въ ра'нахъ неисцjь'льныхъ,
преч\стая бг~оро'дице, не пре'зри, но и=сцjьли` копiе'мъ и=
кро'вiю распе'ншагwся за на'съ сн~а твоегw` и= бг~а на'шегw.

%<По полv"еле'и сjьда'ленъ, гла'съ а~:%>

%<Подо'бенъ: Г%>ро'бъ тво'й, сп~се:

%<W\т%> ю='ности на го'ру безстра'стiя возше'лъ _е=си`
и= jа='кw вjь'твь ма'сличная, ко'рене земли` рwссi'йскiя, въ
пусты'ни а=fw'нстjьй житiе'мъ непоро'чнымъ процвjь'лъ
_е=си`, преди'вне _о='тче сiлуа'не, и= jа='кw но'вый
тайнови'децъ бл~года'ть бг~овjь'дjьнiя стяжа'лъ _е=си` и=
дерзнове'нiемъ и=лi'инымъ ко гд\су взыва'лъ _е=си`: гд\си,
сп~си` мi'ръ, sло'мъ w=бурева'емый.

%<Сла'ва, и= ны'нjь, пра'здника, и=ли` бг~оро'диченъ,
гла'съ то'йже:%>

%<Н%>аста'ви на'съ на пу'ть покая'нiя, о_у=кло'ншихся къ
безпу'тiямъ sw'лъ, и= пребл~га'го прогнjь'вавшихъ гд\са,
неискусобра'чная пребл~гослове'нная мт~и, мi'ра всегw` и=
горы` а=fw'нскiя наде'ждо непререка'емая.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ д~: Ч%>естна` пред\ъ гд\семъ
сме'рть прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми;

%<_Е=v\глiе w\т матfе'а, зача'ло м~г.%>

%<По н~-мъ _псалмjь` стiхи'ра, гла'съ s~:%>

%<П%>рп\дбне _о='тче сiлуа'не, во всю` зе'млю и=зы'де
вjьща'нiе наставле'нiй твои'хъ, тjь'мъ на нб~сjь'хъ
w=брjь'лъ _е=си` мзду` трудw'въ твои'хъ, де'мwнскiя
погуби'лъ _е=си` полки` и= а='гг~льскихъ дости'глъ _е=си`
ликw'въ, и='хже житiю` без\ъ поро'ка поревнова'лъ _е=си`,
дерзнове'нiе и=мjь'я ко хр\сту` бг~у, ми'ръ и=спроси`
душа'мъ на'шымъ и= ве'лiю ми'лость.

%<Канw'нъ пра'здника на и~ и= ст~о'му на s~.%>

%<Канw'нъ ст~о'му, гла'съ _е~.%>

%<Пjь'снь а~.%>

%<I=рмо'съ: С%>п~си'телю бг~у, въ мо'ри лю'ди немо'крыми
нога'ми наста'вльшему и= фараw'на со всево'инствомъ
пото'пльшему, тому` _е=ди'ному пои'мъ, jа='кw просла'вися.

%<Припjь'въ: П%>рп\дбне _о='тче сiлуа'не, моли` бг~а w=
на'съ.

%<О_у=%>ма` чистото'ю зо'ву мт~ре гд\са си'лъ вне'мляй,
sмi'я, грjь'хъ поражда'ющаго, и=зры'гнулъ _е=си`, и=
взыгра'ся дх~ъ тво'й w= бз~jь, сп~се твое'мъ, бг~олюби'ве
_о='тче сiлуа'не, _е=го'же моли` w= чту'щихъ па'мять твою`.


%<К%>ъ тебjь`, кр\стъ тво'й взе'мшему и= на го'ру
безстра'стiя возше'дшему, припа'дающе мо'лимся,
всебл~же'нне: воспламени` сердца` на^ша ко всjь'хъ лю'бящему
бг~у, пла'менемъ любве` твоея`, въ горjь'нiи неугаса'ющемъ.

%<_Е=%>го'же возлюби` душа` твоя`, сему` о_у=вjь'рился
_е=си` и= къ нему` _е=ди'ному прилjьпи'лся _е=си`,
бг~олю'бче, и= си'це и=скуси'теля sлолука'ваго души` твоея`
покори'лъ _е=си`, бдjь'нiемъ, смире'нiемъ и= сле'зною
моли'твою сего` посрамля'я.

%<Сла'ва:%>

%<Г%>д\си си'лъ, w=свяща'яй вся'каго человjь'ка,
гряду'щаго въ мi'ръ, да'ждь сло'во хвале'нiя о_у=стw'мъ
мои^мъ, да превознесу` трист~о'е и='мя твое`, ди'внw во
ст~ы'хъ твои'хъ почива'ющее, съ ни'ми же и= сiлуа'нъ,
возлю'бленный тво'й, мо'литъ тя` w= душа'хъ на'шихъ.

%<И= ны'нjь, бг~оро'диченъ:%>

%<С%>ко'рбныхъ навед_е'нiя w=бурева'ютъ о_у=бо'гую мою`
ду'шу, и= напа'стей _о='блацы мое` покрыва'ютъ се'рдце,
бг~оневjь'сто, но свjь'тъ ро'ждшая бж~е'ственный и=
превjь'чный, возсiя'й мнjь` свjь'тъ ра'дости, моли'твами
сiлуа'на, о_у=го'дника твоегw`.

%<Пjь'снь г~.%>

%<I=рмо'съ: С%>и'лою кр\ста` твоегw`, хр\сте`,
о_у=тверди` мое` помышле'нiе, во _е='же пjь'ти и= сла'вити
тридне'вное твое` воскр\снiе.

%<К%>то` и=сповjь'сть страда^нiя души` твоея`, прп\дбне
сiлуа'не, _е=гда` ду'хъ sло'бы поднб\сныя претя'ше ти`, w\т
гд\са о_у=дали'ти ду'шу твою` sложела'ше; сjь'тей сегw`
лука'вагw и=зба'ви и= на'съ, моли'твенниче w= все'й
вселе'ннjьй.

%<С%>и'лою терпjь'нiя и= красото'ю смире'нiя душа`
твоя`, всебл~же'нне, хра'мина дх~у ст~о'му о_у=стро'ися,
сегw` ра'ди взыва'лъ _е=си`: _w лю'дiе, творе'нiе бж~iе,
позна'йте творца`, и= любо'вiю къ нему` прилjьпи'теся.

%<И=%>сто'чникъ ра'достей твои'хъ и= средото'чiе мы'слей
твои'хъ и='мя бг~а вы'шнягw бы'сть, _о='тче сiлуа'не, къ
нему` прилjьпи'тися и= въ не'мъ о_у=тверди'тися моли'твами
твои'ми помози` на'мъ, къ тебjь` прибjьга'ющымъ.

%<Сла'ва:%>

%<Г%>д\си, гд\си, да'руй си'лу твоея` бл~года'ти, да
позна'ютъ тебе` вси` лю'дiе дх~омъ ст~ы'мъ, взыва'емъ къ
тебjь` о_у=ми'льнw jа='коже возлю'бленный тво'й, любо'вiю къ
тебjь` распаля'емый сiлуа'нъ преди'вный.

%<И= ны'нjь, бг~оро'диченъ:%>

%<Н%>е о_у=молчу` вопи'ти jа='снjьйшjь в_ели'чiя твоя^:
а='ще бо не ты`, _о=трокови'це, всегда` предстоя'ла моля'щи
w= мнjь` сн~а твоего`, кто` бы толи'кiя бу'ри и= лю'тыхъ
бjь'дъ и=зба'вилъ мя`;

%<Сjьда'ленъ, гла'съ д~:%>

%<Ж%>а'ждею по бз~jь возревнова'въ, _о='тче на'шъ
сiлуа'не, зе'млю _о=те'ческую w=ста'вилъ _е=си` и= со
пустыннолю'бцы горы` а=fw'нскiя дла^ни твоя^ порабо'тати
гд\севи всеусе'рднjьйше распросте'рлъ _е=си`. и=дjь'же
равноа'гг~льными труды` твои'ми вертогра'дъ вл\дчцы мi'ра
преукра'силъ _е=си` и=, jа='кw мv'ро бл~гово'нное, цр~кве
вселе'нстjьй возбл~гоуха'лъ _е=си`, лозо`
вiногра'да но'вагw, дх~омъ ст~ы'мъ w=бл~года'тствованная.

%<Сла'ва, и= ны'нjь, бг~оро'диченъ, гла'съ то'йже:%>

%<Н%>jь'сть и=счи'слити возмо'жнw в_ели'чiя твоя^,
бг~оро'дице, ниже` и=зрещи` неизслjь'димую па'че о_у=ма`
глубину` чуде'съ твои'хъ, соверша'емыхъ при'снw, любо'вiю
тя` чту'щымъ и= вjь'рою покланя'ющымся, jа='кw вои'стину
бг~а ро'ждшей.

%<Пjь'снь д~.%>

%<I=рмо'съ: О_у=%>слы'шахъ слу'хъ си'лы кр\ста`, jа='кw
ра'й w\тве'рзеся и='мъ, и= возопи'хъ: сла'ва си'лjь твое'й,
гд\си.

%<Jа='%>кw пчела` трудолю'бная, посто'мъ и= моли'твою къ
бг~у прилjьжа'лъ _е=си` и= бг~оро'дицу прч\стую мi'ръ не
w=ставля'ти сле'знw о_у=моля'лъ _е=си`, _о='тче прп\дбне, не
преста'й и= ны'нjь w= на'съ моли'тися, jа='кw и='маши
дерзнове'нiе ве'лiе.

%<К%>ла'дязь но'вый бл~года'ти неисчерпа'емыя въ горjь`
а=fw'нстjьй jа=ви'лся _е=си` всебл~же'нне, и=з\ъ негw'же,
па'че ме'да и= со'та, сла'дость любве` хр\сто'вы дх~омъ
ст~ы'мъ и=сточа'ется, _е='юже въ го'рести грjьхо'внjьй
о_у=слади` сердца` на'ша.

%<Г%>д\су ре'кшу: и=дjь'же _е='сть сокро'вище ва'ше, ту`
бу'детъ и= се'рдце ва'ше, бл~говоли` о_у=`бо, _w
всебл~же'нне, съ тобо'ю тому` взыва'ти: гд\си, дх~омъ
твои'мъ ст~ы'мъ да'ждь се'рдцу моему` жа'жду, да никогда'же
тобо'ю насы'щуся.

%<Сла'ва:%>

%<Jа='%>кw же'ртву бл~гово'нную и= непоро'чную, принеси`
мwли'твы твоя^ за ны` ко пр\стjь'й тр\оцjь, прп\дбне _о='тче
на'шъ, и= ми'лости и=спроси` ненави'дящымъ и=
вражду'ющымъ на на'съ, и= и=`хъ, и= на'съ и=зба'ви w\т
вся'кiя ско'рби и= печа'ли.

%<И= ны'нjь, бг~оро'диченъ:%>

%<Т%>я` ч\стую, тя` дв~у нескве'рную, _е=ди'ну и='мамъ
стjь'ну неwбори'мую, прибjь'жище, покро'въ крjь'покъ,
_о=ру'жiе сп~се'нiя: не пре'зри мене` блу'днагw, наде'ждо
ненадjь'емыхъ, немощству'ющихъ по'моще, ра'досте
w=скорбля'емыхъ и= заступле'нiе.

%<Пjь'снь _е~.%>

%<I=рмо'съ: О_у='%>тренююще вопiе'мъ ти`, гд\си, сп~си'
ны, ты' бо _е=си` бг~ъ на'шъ, ра'звjь бо тебе` и=но'гw не
зна'емъ.

%<Т%>ы`, гд\си, созда'лъ мя` _е=си` и= ст~ы'мъ
кр~ще'нiемъ просвjьти'лъ мя` _е=си`, ты` проща'еши грjьхи`
моя^ и= да'руеши причаща'тися тjь'ла твоегw` и= кро'ве:
да'руй ми` си'лу всегда` пребыва'ти въ тебjь`: сiлуа'ново
рыда'нiе приношу' ти, бж~е на'шъ.

%<О_у=%>ма` моегw` w=мраче'нiе и= страсте'й тjьле'сныхъ
w=бурева'нiе твои'ми моли'твами, всебл~же'нне, просвjьти` и=
о_у=ти'ши, jа='коже дерзну'лъ _е=си` о_у=кроти'ти во'лны
мwрскi'я, не терпя` ви'дjьти рыбари` ги'бельными вjь'тры
w=бурева'емы.

%<Н%>едосто'йными о_у=сты` приноси'мое тебjь` о_у=бо'гое
хвале'нiе на'ше, прп\дбне, не пре'зри, но прiими`, и=
воспjьва'ющихъ па'мять твою` моли'твою посjьти`, бjь'дъ и=
напа'стей и= вjь'чнагw муче'нiя и=зба'ви, да не постыди'мся,
на тя` о_у=пова'юще.

%<Сла'ва:%>

%<Jа='%>коже го'рлица пустыннолю'бная, w\т стра'жи
о_у='треннiя до но'щи воспjьва'ти тр\оцу _е=диносу'щную и=
нераздjь'льную со пустыннолю'бцы горы` ст~ы'я прилjьжа'лъ
_е=си`, _о='тче сiлуа'не, о_у=милостивле'нiя м_е'ртвымъ,
живы'мъ и= гряду'щымъ хода'тайствуя.

%<И= ны'нjь, бг~оро'диченъ:%>

%<К%>i'й да'ръ бл~годаре'нiя принесу' ти, бг~оро'дице,
jа='кw наслади'хся твои'хъ дарова'нiй и= твоея` безмjь'рныя
бл~гости; тjь'мже о_у='бw пjьсносло'влю и= велича'ю твою`
неизрече'нную ко мнjь` ми'лость.

%<Пjь'снь s~.%>

%<I=рмо'съ: W=%>бы'де мя` бе'здна, гро'бъ мнjь` ки'тъ
бы'сть: а='зъ же возопи'хъ къ тебjь`, чл~вjьколю'бцу, и=
сп~се' мя десни'ца твоя`, гд\си.

%<С%>т~и'телiе и= сщ~е'нницы, и='ноцы и= вси` лю'дiе,
ра'дующеся, просла'вите бг~а и= прч\стую мт~рь _е=гw`,
кади'ло но'вое моли'тву ч\стую, сiлуа'на, пла'менемъ дх~а
ст~а'гw горя'ща, о_у= пр\сто'ла нб\снагw за на'съ
прiя'вшихъ.

%<В%>озвесели'ся, горо` а=fw'нская, со пустыннолю'бцы
твои'ми, и= во _псалмjь'хъ, и= пjь'нiихъ, и= пjь'снехъ
духо'вныхъ воскли'кни бг~у: да о_у=го'денъ бу'детъ пред\ъ
лице'мъ твои'мъ вjь'рный слуга` тво'й, _е=гw'же моли'твами
бл~года'ть но'вая цр~кви ст~jь'й дарова'ся.

%<П%>рiиди'те, вси` вjь'рнiи, со пустыннолю'бцы горы`
ст~ы'я, па'мять прв\днагw съ похвала'ми почти'мъ взыва'юще:
возноси'те гд\са бг~а на'шего, и= покланя'йтеся въ горjь`
ст~jь'й _е=гw`, ди'внw во ст~ы'хъ свои'хъ почива'ющему.


%<Сла'ва:%>

%<Б%>ж~е, кто` о_у=подо'бится тебjь`; ты` _е=ди'нъ
вы'шнiй по все'й земли`. мы' же равноа'гг~льному смире'нiю
раба` твоегw` вне'млюще, _о='бразу и= подо'бiю твоему`
дх~омъ ст~ы'мъ о_у=пова'нiе и='мамы w=бнови'тися.

%<И= ны'нjь, бг~оро'диченъ:%>

%<Н%>е скры'ю глубины` твои'хъ щедро'тъ, и= то'ка
безмjь'рныхъ чуде'съ, и= и=сто'чника приснотеку'щагw
вои'стину _е='же ко мнjь` ми'лости твоея`, бг~оро'дице: но
всjь^мъ и=сповjь'дую, и= вопiю`, и= вjьща'ю.

%<Конда'къ, гла'съ в~:%>

%<С%>миренному'дрiя и=сповjь'дниче преди'вный и=
чл~вjьколю'бiя дх~омъ ст~ы'мъ согрjьва'емая добро'то, бг~у
возлю'бленне сiлуа'не, w= по'двизjь твое'мъ цр~ковь
рwссi'йская ра'дуется, и='ноцы же горы` а=fw'нскiя и= вси`
хр\стiа'нстiи лю'дiе, веселя'щеся, сыно'внею любо'вiю къ
бг~у о_у=стремля'ются. _е=го'же моли` w= на'съ,
равноа'гг~льне бг~овjь'дче, во _е='же сп~сти'ся на'мъ, въ
горjь'нiи любве` тебjь` подража'ющымъ.

%<I='косъ:%>

%<И=%>мjь'я бога'тство бл~года'ти, во _е='же дх~омъ на
нб~са` возведе'ну бы'ти, вои'стину, ра'дости неизрече'нныя
сподо'бился _е=си`, _о='тче пребл~же'нне сiлуа'не. _е=гда'
бо, внjь` _о='бразwвъ мi'ра, въ созерца'нiи безмjь'рнw
лю'бящагw хр\ста` бг~а лице` ви'дjьти сподо'бился _е=си`,
тогда` дх~омъ ст~ы'мъ о_у=крjьпля'емь, въ вертогра'дjь
пребл~гослове'нныя бг~ома'тере тому` всеусе'рднjьйше
послужи'лъ _е=си`. _е=го'же моли`, равноа'гг~льне
бг~овjь'дче, во _е='же сп~сти'ся на'мъ, въ
горjь'нiи любве` тебjь` подража'ющымъ.

%<Пjь'снь з~:%>

%<I=рмо'съ: В%>ъ пещи` _о='гненнjьй пjьсносло'вцы
сп~сы'й _о='троки, бл~гослове'нъ бг~ъ _о=т_е'цъ на'шихъ.

%<И='%>го бл~го'е, бре'мя ле'гкое хр\ста` сп~са взе'мъ,
и= вjьтри'ломъ дх~а ст~а'гw, въ стра'сjь бж~е'ственнjьмъ, къ
приста'нищу бл~гоwти'шному кора'бль душе'вный тво'й
о_у=пра'вилъ _е=си`, _о='тче сiлуа'не, мона'хwмъ, въ
по'двизjь и=знемога'ющымъ, _о='бразе преди'вный.

%<К%>а'кw не диви'мся смире'нiю и= чл~вjьколю'бiю
твоему`, сiлуа'не предо'бре, ви'дяще тя` сле'зы и=сточа'юща;
и= w= су'щихъ во а='дjь и= нераска'янныхъ грjь'шницjьхъ
рыда'ньми сраспина'ющася, врагw'мъ же свои^мъ проще'нiя
прося'ща, всепроще'нiю хр\сто'ву подража'юща.

%<_П%>сало'мски восклица'я: ви^дjьна бы'ша ш_е'ствiя
твоя^, бж~е, ш_е'ствiя бг~а моегw` и= цр~я`, и='же въ
ст~jь'мъ, сегw`, вои'стину, въ лицjь` _о=тца` дх~о'внагw
а=враа'мiя зрjь'ти сподо'бился _е=си`, чти'ти наста'вники
на'шя бл~года'тнjь на'съ наставля'я, сiлуа'не бг~овjь'дче.

%<Сла'ва:%>

%<_О='%>бразъ добродjь'тельныхъ дjья'нiй бы'въ, смире'нъ
же и= кро'токъ и= наста'вникъ до'брый мона'шествующымъ въ
горjь` а=fw'нстjьй показа'лся _е=си`, сiлуа'не, сегw` ра'ди
мона'си и= мiрстi'и предста'тельству твоему` пред\ъ бг~омъ
ввjьря'ются.

%<И= ны'нjь, бг~оро'диченъ:%>

%<П%>окро'въ бу'ди и= предста'тельство, и= заступле'нiе,
и= похвала`, дв~о, w=бнаже'ну мнjь` ны'нjь вся'кiя по'мощи,
безпо'мощныхъ си'ло и= наде'ждо ненадjь'емыхъ,
сiлуа'на моли'твами, луче'й со'лнечныхъ теплjь'йшими.

%<Пjь'снь и~.%>

%<I=рмо'съ: И=%>зъ _о=ц~а` пре'жде вjь^къ рожде'ннаго
сн~а и= бг~а и= въ послjь^дняя лjь^та воплоще'ннаго w\т дв~ы
мт~ре, сщ~е'нницы, по'йте, лю'дiе, превозноси'те во вся^
вjь'ки.

%<В%>оздjья'нiе ру'къ на'шихъ прiими`, прп\дбне,
вл\дчней бл~гости подо'бяся, прегрjьше'нiя на'шя презира'я,
ты' бо ду'шу твою` о_у=язви'лъ _е=си` хр\сто'вою любо'вiю и=
преч\стыя _е=гw` мт~ре, _е='юже о_у=моли` сп~сти` ду'шы
на'шя.

%<Jа='%>кw крi'нъ преди'вный и= сапфi'ръ пречу'дный, въ
вертогра'дjь преч\стыя процвjь'лъ _е=си`, прп\дбне сiлуа'не,
вл\дцjь твоему` хр\сту` смире'ннw подража'я, вы'ше бо
человjь'ка воспрiе'мъ житiе`, и='мже мно'гихъ ду'шы гд\су
приво'диши.

%<В%>ои'стину носи'тель дарw'въ ст~а'гw дх~а бы'лъ
_е=си` и= разли'чными добродjь'тельми о_у=кра'шенъ,
сiлуа'не, смире'нiемъ го'рнюю высоту` наслjь'дивъ, нището'ю
дх~о'вною нб\сное бога'тство и=зря'днw прiя'лъ _е=си`.
наслjь'дники сегw` покажи` на'съ моли'твами твои'ми.

%<Сла'ва:%>

%<С%>iя'нiя бж~е'ственнагw и= дх~а ст~а'гw сла'дости
прича'стника показа' тя гд\сь, _о='тче сiлуа'не, _е=гда` въ
неизрече'ннjьмъ fаво'рстjьмъ сiя'нiи тя` посjьти'лъ _е='сть.
зрjь'ти сла'ву сегw` въ свjь'тjь блиста'нiя бж\ства` _е=гw`
сподо'би и= на'съ, мо'лимтися.

%<И= ны'нjь, бг~оро'диченъ:%>

%<П%>реч\стая вл\дчце, нб\сныхъ си'лъ превы'шшая,
ро'ждшая сп~са, всjь'хъ содjь'теля, _е=диносу'щна _о=тцу` и=
дх~у, да'ждь на'мъ сло'во, препjь'тая, jа='кw да
возмо'жемъ пjь'ти тя`, су'щую засту'пницу ро'да на'шегw.

%<Пjь'снь f~.%>

%<I=рмо'съ: Т%>я` па'че о_у=ма` и= словесе` мт~рь бж~iю,
въ лjь'то безлjь'тнаго неизрече'ннw ро'ждшую, вjь'рнiи,
_е=диному'дреннw велича'емъ.

%<В%>ъ житiи` подви'жника преди'вна, по сме'рти же
моли'твенника и= сострада'теля за на'съ пред\ъ бг~омъ
и=зря'дна, позна'хомъ тя`, прп\дбне, _е=гда` i=еродiа'кона
давi'да, смерте'льнw _о=тра'влена, посjьще'нiемъ твои'мъ
внеза'пу и=сцjьли'лъ _е=си`, покая'нiя вре'мя сему`
и=схода'тайствовавъ о_у=се'рднw.

%<З%>емли` рwссi'йскiя сосу'де и=збра'нный и= горы`
а=fw'нскiя подви'жниче но'вый, о_у=го'дниче бж~iй сiлуа'не,
простри` дла^ни твоя^ за на'съ ко гд\су и=, jа='кw мv'ро
бл~гово'нное, мwли'твы вознеси`, да сп~се'тъ w\т сме'рти
ду'шы на'шя.

%<А='%>гг~лwмъ _е=динонра'вна и= ст~ы^мъ соприча'стна къ
го'рнему сiw'ну призва' тя гд\сь, прп\дбне, и=дjь'же
вознеси` мwли'твы твоя^ за на'съ ко вл\дцjь всjь'хъ,
хода'тайствуя w= ст~jь'й цр~кви и= w= на'съ, чту'щихъ
па'мять твою` сладкопjь'сненнw.

%<Сла'ва:%>

%<_О=%>гне'мъ купину` не w=пали'вшимъ и= пла'менными
я=зы'ки цр~ковь хр\сто'ву w=ст~и'вшимъ, дх~омъ ст~ы'мъ
возжже'нъ бы'лъ _е=си`, смире'нiя твоегw` ра'ди, _о='тче
преди'вне, да житiе'мъ нескве'рнымъ научи'ши на'съ
покланя'тися тр\оцjь, всjь'хъ бг~у, пла'менемъ любве` твоея`
къ нему` приближа'ющихся.

%<И= ны'нjь, бг~оро'диченъ:%>

%<Jа='%>кw всjь'хъ цр~и'цу и= вл\дчцу на'шу, тя`
любо'вiю сла'вимъ, прч\стая дв~о, просвjь'щшiися страстьми`
сн~а твоегw` и= позна'вшiи сего`, всjь^мъ бл~годjь'теля.
сла'ва бл~года'ти _е=гw` во вся^ вjь'ки.

%<Свjьти'ленъ, гла'съ д~:%>

%<С%>вjь'та неме'ркнущагw блиста'нiемъ о_у=краси'лся
_е=си`, прп\дбне _о='тче на'шъ сiлуа'не, и= предстои'ши
вjь'чнw пр\сто'лу сла'вы трiеди'нагw бж~ества`, w= дс~jь
ст~jь'мъ ликовству'яй. бл~года'ти сея` и=спроси` и= на'мъ,
да моли'твами твои'ми прича^стницы жи'зни вjь'чныя бу'демъ.

%<И= ны'нjь, бг~оро'диченъ, гла'съ то'йже:%>

%<W=%>сiя'нiемъ твои'мъ просвjьти` на^ша помышл_е'нiя,
и= сердца`, и= ра'зумъ, мт~и безневjь'стная, jа='кw да
стезя'ми жи'зни пра'вw ходя'ще ми'лость прiwбря'щемъ,
возвjьща'юще при'снw хвалы^ твоя^.

%<На хвали'техъ стiхи^ры ст~о'му на д~, гла'съ д~:%>

%<Подо'бенъ: Д%>а'лъ _е=си` зна'менiе:

%<Л%>юбве` бж~iя пла'менный рачи'телю, прп\дбне _о='тче
сiлуа'не, и= дх~а ст~а'гw о_у=се'рднjьйшiй стяжа'телю, тогw'
же дjь'йствiемъ стра^сти душ_е'вныя въ се'рдцы твое'мъ,
jа='кw на ме'льницjь, и=змоло'лъ _е=си`, и= си'це хлjь'бъ
а='гг~льскiй вкуси'въ, пита'еши и= на'съ, i=коно'ме
добрjь'йшiй, да прича^стницы жи'зни вjь'чныя бу'демъ.

%<К%>ла'дязь но'вый, воды` живы'я преиспо'лненный, въ
горjь` а=fw'нстjьй и=сточи'ся: сл_е'зы моли'твы твоея`,
прп\дбне сiлуа'не, и=`хже, jа='кw мv'ро бл~гоуха'нное, о_у=
но'гъ гд\са на'шегw и=сточа'лъ _е=си`, м_е'ртвымъ, живы^мъ
и= гряду'щымъ о_у=милостивле'нiя прося`. сея`
моли'твы не лиши` и= на'съ, прп\дбне, въ мо'ри жите'йстjьмъ
грjьхми` w=бурева'емыхъ.

%<_О='%>бразъ смире'нiя хр\сто'ва и= любве` _е=гw`
житiе'мъ твои'мъ показа'лъ _е=си`, прп\дбне, сле'знw
взыва'я: бра'тiе, люби'те враги` ва'шя, сi'и бо су'ть
бра'тiя ва'шя, вра'гъ же ва'шъ дiа'волъ _е='сть, си'це бо
средостjь'нiе грjьха` разруша'ется и= sлоухищр_е'нiя дiа'вола
побjьжда'ются, и= ми'ръ бж~iй въ человjь'цjьхъ водворя'ется,
творя'щiи же сiя^ не подви'жатся въ пра'вдjь бж~iей во
вjь'ки.

%<С%>вjьщу`, мра'къ грjьхо'вный просвjьща'ющую, показа'
тя гд\сь, бг~олюби'ве сiлуа'не, да къ тебjь`,
чл~вjьколю'бiемъ и=з_оби'лующу, за томя'щихся во а='дjь
страда'ти жела'ющу, въ наде'ждjь сп~се'нiя припа'дающе,
вопiе'мъ: сле'зъ твои'хъ тече'ньми w=чи'сти прегрjьш_е'нiя
на^ша и= и=сцjьли` ду'шы на'шя, да не лише'ни бу'демъ любве`
хр\сто'вы, _е=гда` jа=ви'тся въ де'нь су'дный.

%<Сла'ва, гла'съ s~:%>

%<П%>рiиди'те, вси` хр\сту` любо'вiю о_у='тренююще, да
ра'дости подви'жника преди'внагw прича^стницы бу'демъ:
ны'нjь а='гг~ли на нб~сjь'хъ и= человjь'цы на земли`
ра'дуются, се' бо прч\стая мт~рь w\т ю=до'ли грjьхо'вныя,
jа='кw _о=вча` w=брjь'тенное, сiлуа'на смире'нiемъ
о_у=кра'шена, во дво'ръ _о=ве'цъ хр\сто'выхъ приведе`,
вели'чiе по'двига вjь'ры _е=гw`, jа='кw же'ртву непоро'чную,
во ст~а^я ст~ы'хъ вознесе`, да ви'дяще, ка'кw лю'битъ гд\сь
вjь'рныхъ свои'хъ, и= мы` цр\ствiю хр\сто'ву прiwбщи'мся.

%<И= ны'нjь, пра'здника.%>

%<На лiтургi'и.%>

%<Бл~ж_е'нны w\т канw'на ст~о'му, пjь'снь _i~-я и= s~-
я.%>

%<Прокi'менъ, гла'съ з~-й: Ч\с%>тна` пред\ъ гд\семъ
сме'рть прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми;

%<А=п\слъ къ гала'тwмъ, зача'ло сг~_i.%>

%<_Е=v\глiе w\т луки`, зача'ло к~д.%>

%<Прича'стенъ: В%>ъ па'мять вjь'чную бу'детъ
прв\дникъ.

