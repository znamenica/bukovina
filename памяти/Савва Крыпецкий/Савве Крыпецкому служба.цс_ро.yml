---
вечерня:
   отпустительно:
      тропарь:
       - глас: 8
         текст: Пустыни явился еси / доброе насаждение, преподобне, / от юности бо и
            в мире / изволил еси чистое житие; / ревнуя же большему, / и дом отеческий оставил
            еси, / и, вся красная мира сего презрев, / от чуждых стран пришел еси / во
            обители Богоспасаемаго / града Пскова, / и послушанию преподобнаго Евфросина
            предался еси; / таже простираяся / умом еще к вящшему, / вселился еси в пустыню, /
            в нейже обитель / пречестну воздвигл еси, / и множество инок собрал еси, /
            и их наставил еси на путь истинный. / Темже и Христос, / Емуже в жертву себе
            принесл еси, / видев твоя благия труды, / яко пресветла тя светильника, /
            и по преставлении чудесы обогати, / Савво, отче наш. / Молися убо присно Ему /
            о стране нашей, / еже дароватися ей на враги победам, / стаду же твоему / от
            враг ненаветну пребыти, // и всем нам спастися.
       - глас: 7
         текст: 'От мирска́го жития́ изше́д, / отверже́нием же ми́ра / Христу́ после́довал еси́ /
            и, в пусты́ни все́лься, / равноа́нгельное житие́ пожи́л еси́, / отону́дуже, веселя́ся, /
            преше́л еси́ к Небе́сным черто́гом, / и ны́не, со А́нгелы / Влады́чню Престо́лу предстоя́, /
            помина́й нас, чад свои́х, / я́же собра́л еси́, богому́дре, / да ра́достию от души́
            вопие́м: / ра́дуйся, Са́вво, // о́тче преблаже́ннейший.'
      молитва: О преподобне отче Савво, пустынный подвижниче, в телеси Ангеле, воине
         Христов доблественне, веры правило, Церкви утверждение, благочестия образе,
         добродетелей светило, трудов, поста, воздержа­ния, чистоты и целомудрия предводителю,
         помощниче всем нуждаю­щимся, странствующим вождю, плавающим кормчию, обуреваемым
         пристанище, ослабевающим помоще, обидимым заступление, печальным утешение, вдовицам
         и сирым покрове, алчущим питание, нагим одеяние, плачущим утешение, болящим
         исцеление, ненадею­щимся надеяние, христиан всех ходатайство, предстательство
         и защищение! Призри милостивно на ны, припадающия к святым мощем твоим, внемли
         молитвам нашим и подаждь коемуждо от нас благо­потребная, просимая от тебе.
         Вемы, святче Божий, яко имаши дерзно­вение ко Владыце Христу Богу, и елико аще
         воспросиши у Него, подаст нам. Аще же и недостойни есмы благодати Его, обаче
         твоя же молитва да сотворит ны ея достойны, много бо может прилежная молитва
         праведнаго, якоже рече апостол. Сам убо ты воздвигни нас из глубины греховныя,
         неверныя просвети, еретики обрати, заблудшия в нас от Православия к познанию
         истинныя веры настави, всей же Церкви исходатайствуй мир и святыню, единомыслие
         в вере, умов благопостояние, соревнование в благочестии, единодушие в братолюбии,
         верность к отечеству, преданность предер­жащей власти, начальствую­щим — правду
         и ум, подчиненным же — безропотное повиновение, господствующим — кротость и
         человеколюбие, рабом же — нестро­птивость, родителем — благопопечение о чадех,
         чадом же — страх и послушание, девствующим — чистоту и целомудрие, брачным же —
         верность и непорочность ложа; всем же грешным — покаяние, кающимся — прощение,
         в злоключениих же — терпение и упование, в надежде же спасение даруй. Избави
         же всех нас от глада, губительства, от труса и потопа, от огня и меча, от нахождения
         инопле­менных и междоусобныя брани, и от нападения вражия, и от тлетворных ветр,
         и от смертоносныя язвы, и от напрасныя смерти, и от всякаго зла, да, тако вси
         тобою просвещаеми, наставляеми, утешаеми, утверж­даеми и сохраняеми, славим
         прославльшаго тя Бога Отца, и Сына, и Святаго Духа, и твое предстательство всегда,
         ныне и присно и во веки веков. Аминь.
утреня:
   канон:
      кондак:
         глас: 1
         текст: 'Возсия́ от пусты́ни / сла́вному гра́ду Пско́ву / но́вое све́тлое со́лнце, / чуде́с
            луча́ми всех озаря́ющее / и благода́тне согрева́ющее, / тьму же вся́ких искуше́ний и
            наве́тов / и хлад грехо́вный отженя́ющее. / Прииди́те у́бо, пра́зднующе / блаже́нную
            па́мять / сего́ свети́льника на́шего, воспои́м: / сла́ва Бо́гу, / та́ко промышля́ющему о
            нас, / сла́ва уго́днику Его́, / сохраня́ющу нас! / Ты же, преподо́бне о́тче Са́вво, /
            о и́же твою́ при́сно / па́мять почита́ющих / моли́ Христа́ Бо́га, / я́ко да ми́лостив
            бу́дет // нам и в День Су́дный.'
