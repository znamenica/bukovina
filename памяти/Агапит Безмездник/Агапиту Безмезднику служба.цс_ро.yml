---
вечерня:
   отпустительно:
      тропарь:
         глас: 5
         текст: Богоноснаго Антония / ревнуя смиренномудрию, / аки некиим врачеством /
            зелием снедным / исцелял еси болящия, / преподобне Агапите, / тем и врача неверна
            уверив, / наставил еси на путь спасения. / Уврачуй и наша болезни / и молися
            Господеви // о воспевающих тя.
      молитва: 'О всеблаженне Агапите, земный Ангеле и небесный человече! Припадаем
         к тебе с верою и любовию и молим ти ся прилежно: яви нам смиренным и грешным
         святое свое заступление; се бо грех ради наших не имамы свободны чад Божиих
         просити о потребах наших Господа и Владыку нашего, но тебе, молитвенника благоприятнаго,
         к Нему предлагаем и просим тя со усердием многим: испроси нам от благости Его
         благопотребная дары душам и телесем нашим, веру праву, любовь ко всем нелицемерну,
         в злостраданиих терпение, тяжкими болезнями одержимым — от недугов исцеление,
         под бременем скорбей и напастей неудобоносимых падающих и жития своего отчаявшихся
         твоими молитвами получити скорое облегчение и избавление. Не забуди, блаженне
         отче, и обитель сию святую, присно тя чтущую, но соблюди ю и всех живущих и
         подвизающихся в ней и на поклонение в ню приходящих невредимыми от искушений
         диавольских и всякаго зла. Егда же приспеет наше от временнаго сего жития отшествие,
         и к вечности преселение, не лиши нас помощи твоея небесныя, но молитвами твоими
         всех нас приведи в пристанище спасения и наследники яви нас быти всесветлаго
         Царствия Христова, да поем и славим неизреченныя щедроты Человеколюбца Бога
         Отца и Сына и Святаго Духа и твое вкупе с преподобными Антонием и Феодосием
         отеческое заступление во веки веков. Аминь.'
утреня:
   канон:
      кондак:
         глас: 6
         текст: Врач сый изряден, чудне, / являя несумненную / твою веру, / обличая
            же армениново неверие / и приводя его к благочестию, / себе, близ смерти бывшу, /
            испросил еси от Бога / продолжение живота / и, сим чудом / того уверив, / привел
            еси Христови, / Емуже в веселии предстоя, // молися о нас, преподобне.
