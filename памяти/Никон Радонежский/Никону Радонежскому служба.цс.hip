<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ з~_i-й де'нь.%>

%<Слу'жба прп\дбнагw нi'кwна чудотво'рца.%>

%<На ма'лjьй вече'рни, на Г%>д\си, воззва'хъ,
%<стiхи^ры, на д~, гла'съ а~.%>

%<Подо'бенъ: В%>сехва'льнiи мч~ницы:

%<_О='%>ч~е прп\дбне нi'кwне, * w\т ю='ности твоему`
вл\дцjь подо'бяся, * ди'вно житiе` проше'лъ _е=си`, *
_о='бразъ всjь^мъ добродjь'тели собо'ю показу'я, *
чл~вjьколю'бiя бж~iя бл~года'ти * пучи'ну въ себjь` и=мjь'я.
* тjь'мже моли'ся, * дарова'ти душа'мъ на'шымъ * ми'ръ и=
ве'лiю ми'лость.

%<_О='%>ч~е преблаже'нне нi'кwне, * кто` по'двиги и=
страда^нiя твоя^ повjь'сть, * jа=`же под\ъя'лъ _е=си`,
хр\сту` послjь'дуя; * не да'лъ бо _е=си` сна` твои^мъ
_о=чес_е'мъ, ни вjь'ждwмъ дрема'нiя, * и='миже ду'шу твою`
w\т страсте'й свободи'лъ _е=си`, * слеза'ми непреста'нными
w=чища'я: * и= ны'нjь моли'ся, дарова'ти душа'мъ на'шымъ *
ми'ръ и= ве'лiю ми'лость.

%<_О='%>ч~е прп\дбне нi'кwне, * чистоту` тjьле'сную, *
и= душе'вное о_у=миле'нiе * w\т ю='ности твоея` сохрани'лъ
_е=си`, * и= _о=чи'ма бг~а зрjь'ти сподо'бился _е=си`, *
тому` _е=ди'ному служя` стра'хомъ и= тре'петомъ, *
наста'вникъ бы'лъ _е=си` твоему` ста'ду. * тjь'мже моли'ся,
дарова'ти душа'мъ на'шымъ * ми'ръ и= ве'лiю ми'лость.

%<Сла'ва, гла'съ s~:%>

%<П%>рiиди'те, мона'хwвъ мно'жество дне'сь, духо'внw
возвесели'мся въ наро'читомъ пра'здницjь: и='бо
пресвjь'тлая па'мять _о=тца` на'шегw наста`, въ ню'же
соше'дшеся согла'снw воспое'мъ, глаго'люще: ра'дуйся,
нi'кwне пресла'вне, нб\сный человjь'че и= земны'й а='гг~ле,
и= дх~а ст~а'гw _о=би'телище: ра'дуйся, вjь^рнымъ похвала`
и= о_у=твержде'нiе, и= всея` рwссi'йскiя земли` пресвjь'тлый
свjьти'льниче: ра'дуйся, jа='кw тр\оцjь предстоя` со
а='гг~лы, ю='же непреста'ннw моли`, дарова'ти душа'мъ
на'шымъ ми'ръ и= ве'лiю ми'лость.

%<И= ны'нjь, бг~оро'диченъ:%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Д%>о'мъ дх~а ст~а'гw * бы'лъ _е=си`, прп\дбне, *
sjь'льнымъ поще'нiемъ, * jа='кw благово'нными а=рwма^ты, *
напая'я ду'шу твою`.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Д%>рема'нiя не да'лъ _е=си` * _о=чес_е'мъ твои^мъ,
прп\дбне, * до'ндеже ду'шу w\т страсте'й свободи'лъ _е=си`,
* и= возме'здiе w=брjь'лъ _е=си` * со а='гг~лы водворе'нiе.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Б%>ж\ственнымъ жела'нiемъ * о_у=язви'вся, прп\дбне, *
житiе` непоро'чно проходя`, * до'ндеже дости'глъ _е=си` *
ца'рскагw престо'ла.

%<Сла'ва, гла'съ и~:%>

%<И=%>мя'ше бж\ственная твоя` душа` и= непоро'чная дх~а
прест~а'гw и=сполне'нiе, _о='ч~е прп\дбне нi'кwне, w\т
ю='ности нося` соверше'нъ смы'слъ, любо'вiю хр\сто'вою
разгара'яся, тому` послjь'довалъ _е=си`. держа'внw надъ
страстьми` воцари'лся _е=си`, кw'зни де'мwнскiя низло'жъ
пове'рглъ _е=си`, по'двигъ тече'нiя твоегw` соверши'лъ
_е=си`. и= ны'нjь во свjь'тjь невече'рнjьмъ водворя'ся, и=
тр\оцjь со а='гг~лы предстоя`, моли` и=зба'витися ста'ду
твоему` w\т ви'димыхъ и= неви'димыхъ вра^гъ, и= спасти`
ду'шы на'шя.

%<И= ны'нjь, бг~оро'диченъ. Тропа'рь, гла'съ а~:%>

%<П%>ослуша'нiя до'брый рачи'тель бы'въ, прп\дбне
нi'кwне приснопа'мятне, цр~ковь бо прекра'сну ст~ы'я тр\оцы,
въ похвалу` _о=тцу` твоему` воздви'глъ _е=си`. тjь'мже и=
мы`, ча^да твоя^, любо'вiю вопiе'мъ ти`: сла'ва да'вшему ти`
крjь'пость, сла'ва вjьнча'вшему тя`, сла'ва дjь'йствующему
тобо'ю всjь^мъ и=сцjьл_е'нiя.

%<Сла'ва, и= ны'нjь, бг~оро'диченъ воскр\снъ.%>



%<На вели'цjьй вече'рни:%>

%<На Г%>д\си, воззва'хъ, %<стiхи^ры на и~, гла'съ s~.
По\д: В%>се` w\тло'жше:

%<В%>е'сь w\т ю='ности гд\су возложи'лся _е=си`, *
нi'кwне прп\дбне, * земну'ю красоту` и= сла'ву въ ничто'же
вмjьни'въ, * хр\ста` _е=ди'наго возлюби'лъ _е=си`, * и=
тогw` кре'стъ на ра'мена взе'мъ, * бж\ственнjь воwружи'вся,
* ла'vры вели'кагw се'ргiа дости'глъ _е=си`, * и= w\т негw`
посыла'емь быва'еши * къ духо'вному настоя'телю а=fана'сiю,
* и= та'мw жела'емыхъ тобо'ю w\т негw` сподобля'ешися. * и=
ны'нjь на нб~сjь'хъ со а='гг~лы * тр\оцjь предстоя`, нi'кwне
_о='ч~е на'шъ, * моли` спасти'ся душа'мъ на'шымъ.

%<С%>тра'шное хр\сто'во прише'ствiе * въ се'рдцы твое'мъ
прiи'мъ, нi'кwне прп\дбне, * разу'мнw мимотеку'щихъ житiя`
о_у=ступи'лъ _е=си`: * и= сла'ву маловре'менную презрjь'въ,
* молча'нiе воспрiя'лъ _е=си`: * на земли' бо му'жески
подвиза'лся _е=си`, и= пло'ть потща'лся _е=си` покори'ти
ду'ху: * ду'шу же и= о_у='мъ * w\т страсте'й w=чи'стивъ, *
ревнова'въ житiю` вели'кагw се'ргiа. * съ ни'мже ны'нjь на
нб~сjь'хъ пр\сто'лу вл\дки всjь'хъ предстои'ши, * со
дерзнове'нiемъ моля'ся * w= душа'хъ на'шихъ.

%<П%>рп\дбне _о='ч~е нi'кwне, * и=змла'да возлюби'въ
добро'ту вл\дчню, * и= къ тому` жела'нiе невозвра'тнw
и=мjь'я, * _о=те'чество и= ро'дъ w=ста'вилъ _е=си`: *
бога'тство и= сла'ву возненави'дjьвъ, * хр\сту`
_е=ди'ному послjь'довалъ _е=си`: * равноа'гг~льнw во
_о=би'тели прест~ы'я тр\оцы пожи'въ, * w=гра'ду
мона'шествующымъ созда'лъ _е=си`. * и= ны'нjь на нб~сjь'хъ *
со а='гг~лы тр\оцjь предстои'ши, * нi'кwне прп\дбне, * со
дерзнове'нiемъ моля'ся * w= душа'хъ на'шихъ.

%<И='ны стiхи^ры, гла'съ д~. Подо'бенъ: З%>ва'нный
свы'ше:

%<_Е=%>гда` бж\ственное раче'нiе * на'йде на тя`,
бл~же'нне нi'кwне, * тогда`, мiрска^я мудрова^нiя дале'че
w\три'нувъ, * къ бж~е'ственному се'ргiю прите'клъ _е=си`, *
и= w\т негw` наставля'емь, * посыла'ешися въ монасты'рь,
высо'кое нарица'емо, * къ тогw` о_у=ч~нику` а=fана'сiю: * и=
та'мw _о='браза мона'шескагw, * и= свяще'нства
сподобля'ешися, * мнw'гимъ добродjь'тели _о='бразъ бы'въ. *
тjь'мже мо'лимъ тя`: * моли`, прп\дбне, * спасти` и=
просвjьти'ти ду'шы на'шя.

%<С%>удо'мъ бж~iимъ * и= повелjь'нiемъ вели'кагw, *
па'ки ко _о=тцу` и= па'стырю, * въ монасты'рь прихо'диши, *
и= w\т негw` съ вели'кою любо'вiю, _о='ч~е, прiе'млешися. *
w\т_ону'дуже, и= по преставле'нiи духо'внагw твоегw`
_о=тца`, * па'стырь w\т негw` поставля'ешися * тоя'же
_о=би'тели, * и=дjь'же це'рковь прекра'сну, * въ сла'ву
ст~ы'я тр\оцы, * прп\дбне нi'кwне, воздви'глъ _е=си`: *
ю='же непреста'ннw w= всjь'хъ чту'щихъ тя` моли`, * спасти`
и= просвjьти'ти ду'шы на'шя.

%<_Е=%>гда` бж\ственное наи'тiе * на'йде на тя`,
прп\дбне, * тогда` мiрска^я возненави'дjьлъ _е=си`, * и=
хр\сту` прихо'диши, * и= тогw` jа=ре'мъ взе'мъ, * по
стопа'мъ блаже'ннагw се'ргiа и=зво'лилъ _е=си` ходи'ти, *
и=дjь'же _о='бразъ мнw'гимъ добродjь'тели бы'въ, * и=
мно'гимъ воздержа'нiемъ и= моли'твами * подо'бникъ твоему`
_о=тцу` во все'мъ. * тjь'мже мо'лимъ тя`, * моли'ся,
прп\дбне, * спасти` и= просвjьти'ти ду'шы на'шя.

%<Сла'ва, гла'съ в~:%>

%<Ж%>ела'нiемъ бу'дущихъ, прп\дбне, добродjь'тельнw
пожи'лъ _е=си`, чистото'ю душе'вною спаси'т_ельныя
пути^ проше'лъ _е=си`, и= го'рдаго sмi'я воздержа'нiемъ
о_у=би'лъ _е=си`: нб\сная же вw'инства о_у=диви'лъ _е=си`
терпjь'нiемъ твои'мъ, чи'стое прiя'телище дх~а прест~а'гw,
_о='ч~е, бы'лъ _е=си`. и= сегw` ра'ди w\т вседjь'тельныя
десни'цы вjьнча'лся _е=си`, и= чуде'съ дарова'нiй w\т негw`
сподо'бился _е=си`: моли` спасти'ся душа'мъ на'шымъ.

%<И= ны'нjь, бг~оро'диченъ воскр\снъ.%>

%<Вхо'дъ. Прокi'менъ дне`. Чт_е'нiя г~: пи'саны сегw`
мjь'сяца въ s~ де'нь, Варлаа'му ху'тынскому.%>

%<На лiтi'и стiхи^ры, гла'съ а~:%>

%<Д%>не'сь ликовству'етъ ра'достнw бж\ственная и=
вели'кая ла'vра, и= хва'лится твои'ми бг~оуго'дными
дjья^нiи, и=мjь'ющи твоя^ ст~ы^я мо'щи, бл~же'нне нi'кwне,
w\т ни'хже ст~ы'ню почерпа'емъ _о=би'льнw: подаю'тъ бо
здра'вiе съ вjь'рою притека'ющымъ къ честнjь'й твое'й
ра'цjь. тjь'мже, просвjь'щшеся тобо'ю, глаго'лемъ: сподо'би
и= на'съ сла'вы нб\сныя хр\сто'вы, бл~же'нне, и= твое`
ста'до сохраня'й, и= спаси` ду'шы на'шя.

%<Гла'съ в~:%>

%<П%>а'мять твоя` во вjь'къ пребыва'етъ, прп\дбне
_о='ч~е нi'кwне, и= кро'тость се'рдца твоегw`, о_у=го'дниче
хр\сто'въ бл~же'нне, просiя` па'че со'лнечнагw сiя'нiя,
w=заря'ющи вjь'рныхъ сердца`: и='бо вои'стинну честна'я
ра'ка бж\ственныхъ моще'й твои'хъ, jа='кw труба` велегла'снw
свидjь'тельствуетъ, благоуха'ющи бл~года'тiю прест~а'гw
дх~а, и= прогоня'ющи мра'къ грjьхо'вный, и= на'съ науча'ющи
бл~годари'ти и= сла'вити бг~а, тебе` просла'вльшаго.

%<Гла'съ г~:%>

%<В%>е'лiя сла'ва житiя` твоегw`, _о='ч~е на'шъ нi'кwне,
вся^, jа=`же земна^я, w=ста'вивъ, _е=ди'наго хр\ста`
возлюби'лъ _е=си`, и= тому` служа` чи'стою со'вjьстiю, на
земли` а='гг~льски пожи'лъ _е=си`, де'мwнская выш_е'нiя
разори'лъ _е=си`, возше'дъ на высоту` нб\сную: бл~же'нъ
_е=си`, jа='кw та'кw хр\сту` рабо'тавъ. тjь'мже и=
мы`, тобо'ю пу'ть жи'зни позна'вше, тя` непреста'ннw
о_у=блажа'емъ.

%<Сла'ва, гла'съ в~:%>

%<П%>рп\дбне и= бг~облаже'нне _о='ч~е на'шъ нi'кwне,
гра'дъ живу'щiй бж~iй, вы'ше ра'зума бл~ги'хъ воспрiя'лъ
_е=си` жела^нiя: а='гг~льское житiе` соверши'въ, и= ны'нjь
на нб~сjь'хъ водворя'ешися, и=спе'рва подо'бну добро'ту
_о='браза сохрани'въ, и= на подо'бствiе, jа='коже мо'щно,
восхо'дъ безпа'костнw w=брjь'тъ, и= бг~у со дерзнове'нiемъ
предстоя`, зерца'ломъ разу'мнымъ чи'стw зри'ши ст~у'ю
тр\оцу, за чту'щыя тя` вjь'рою и= любо'вiю помоли'ся,
_о='ч~е на'шъ нi'кwне.

%<И= ны'нjь, бг~оро'диченъ воскр\снъ:%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<W\т%> ю='ности _о=те'ческому житiю` * поревнова'въ во
все'мъ, прп\дбне: * тjь'мже w=ста'вилъ _е=си` вся^, * jа=`же
въ мi'рjь, жит_е'йская мудрова^нiя, * моля` w= на'съ
чл~вjьколю'бца.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<П%>ослуша'нiя w\т се'рдца жела'я, му'дре, * мi'ра и=
су'щихъ въ не'мъ жите'йскихъ w\тре'клся _е=си`. * и= сегw`
ра'ди въ вы'шнихъ * со а='гг~лы хр\сту` предстои'ши, * w=
всjь'хъ моля'ся.

%<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми.

%<А='%>ще и= ю='нъ тjь'ломъ, * прп\дбне нi'кwне, * но
многолjь'тныхъ житiе'мъ превозше'лъ _е=си`, * все` плотско'е
мудрова'нiе w\тсjь'къ, * прп\дбному послуша'нiю повину'лся
_е=си`.

%<Сла'ва, гла'съ и~. Самогла'сенъ:%>

%<П%>омышля'я _о='но житiе`, и= вjь'къ пребыва'ющiй,
вjь'къ се'й, jа='кw маловре'мененъ, w=ста'вилъ _е=си`, и=
потща'лся _е=си` тлjь'ющими нетлjь^нная стяжа'ти:
w\т_ону'дуже и= тjь'ло порабо'тилъ _е=си` ду'ху, да хр\ста`
_е=ди'наго приwбря'щеши. _е=го'же моли` спасти'ся всjь^мъ,
любо'вiю свяще'нную па'мять твою` въ пjь'снехъ при'снw
почита'ющымъ.

%<И= ны'нjь, бг~оро'диченъ.%>

%<Тропа'рь, гла'съ: П%>ослуша'нiя до'брый рачи'тель
бы'въ:

%<Пи'санъ на ма'лjьй вече'рни.%>

%<Сла'ва, и= ны'нjь, бг~оро'диченъ воскр\снъ, по
гла'су.%>



%<На о_у='трени, на Б%>г~ъ гд\сь, %<тропа'рь ст~а'гw,
два'жды.%>

%<Сла'ва, и= ны'нjь, бг~оро'диченъ:%>

%<По а~ стiхосло'вiи сjьда'ленъ, гла'съ д~. По\д:
Jа=%>ви'лся _е=си` дне'сь:

%<В%>jь'къ, и='же на земли`, jа='кw преходя'щiй
возненави'дjьвъ, бл~же'нне, и= вjь'къ _о='нъ, jа='кw не
преходя'щiй, w\т се'рдца возлюби'въ, _е=му'же и=
наслjь'дникъ jа=ви'лся _е=си`, w= всjь'хъ на'съ хр\ста`
моли`, при'снw въ пjь'снехъ, прп\дбне, твою` па'мять
почита'ющихъ.

%<Два'жды.%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, ч\стая, бж\ственнымъ рж\ство'мъ
твои'мъ и=стлjь'вшее во страсте'хъ земноро'дныхъ ме'ртвенное
существо`, и= воздви'гла _е=си` вся^ w\т сме'рти къ жи'зни
нетлjь'нiя. тjь'мже тя` по до'лгу блажи'мъ вси`, дв~о
препросла'вленная, jа='коже прорекла` _е=си`.

%<По в~ стiхосло'вiи, сjьда'ленъ, гла'съ в~. По\д:
М%>илосе'рдiя су'щи:

%<М%>она'шеское житiе` w\т се'рдца, прп\дбне,
возлюби'въ, и= сегw` ра'ди мi'ръ, и= jа=`же въ мi'рjь
возненави'дjьвъ, блаже'нне нi'кwне, духо'вному твоему`
_о=тцу` послуша'нiемъ и='скреннимъ вда'лся _е=си`. съ ни'мже
гд\су моли'ся спасти'ся всjь^мъ на'мъ.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>илосе'рдiя су'щи и=сто'чникъ, ми'лости сподо'би
на'съ, бц\де, при'зри на лю'ди согрjьши'вшыя, jа=ви`, jа='кw
при'снw, си'лу твою`: на тя' бо о_у=пова'ющи, ра'дуйся,
вопiе'мъ ти`, jа='коже и=ногда` гаврiи'лъ, безпло'тныхъ
а=рхiстрати'гъ.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<М%>у'дрости и=змла'да подо'бiю навы'къ, и= сегw` ра'ди
вся^, jа=`же въ мi'рjь, возненави'дjьвъ, прп\дбне,
хр\ста` _е=ди'наго возлюби'лъ _е=си`. w\т_ону'дуже
духо'вному твоему` _о=тцу`, всеконе'чнw послуша'нiю вда'лся
_е=си`, w\т негw'же тоя'же _о=би'тели па'стырь пресла'внw
о_у=строя'ешися, и= мнw'гимъ въ добродjь'тели _о='бразъ
бы'въ: съ ни'мже моли'ся гд\су, нi'кwне прп\дбне, грjьхw'въ
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж~ества`, и=
jа='кw мл\днца млеко'мъ пита'еши зижди'теля и= гд\са. тjь'мъ
а='гг~льскiй и= человjь'ческiй ро'дъ, досто'йнw сла'вимъ
прест~о'е рж\ство` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ: Ч%>естна` предъ гд\семъ сме'рть прп\дбныхъ
_е=гw`. %<Стi'хъ: Ч%>то` возда'мъ гд\севи w= всjь'хъ, jа=`же
воздаде' ми; %<В%>ся'кое дыха'нiе: %<_Е=v\глiе матfе'а,
зача'ло м~г.%>

%<По н~-мъ _псалмjь`, стiхи'ра, гла'съ s~:%>

%<W\т%> ю='ности, прп\дбне, и=зво'лилъ _е=си` бг~у
рабо'тати, тогда` духо'вное раче'нiе распали` ду'шу твою`,
и= вско'рjь, роди'тели w=ста'вивъ, вели'кагw _о=тца`
дости'глъ _е=си`. _о='нъ же, ви'дjьвъ твое` душе'вное
жела'нiе, вма'лjь и=скуше'нiе налага'етъ, да тя` сотвори'тъ
теплjь'йша рачи'теля: ты' же смире'нiе показу'еши,
рече'ннагw _о=тце'мъ достиза'еши, и= w\т негw` навы'клъ
_е=си` добродjь'телемъ, ко _о=тцу` па'ки возвраща'ешися, и=
па'стырь поставля'ешися. и= ны'нjь, преблаже'нне нi'кwне,
предстоя` пр\сто'лу всjь'хъ цр~я`, и=спроси` ми'ръ мi'ру, и=
цр~кви рwссi'йстjьй о_у=твержде'нiе, и= спасе'нiе душа'мъ
на'шымъ.

%<Канw'нъ бц\ды со i=рмосо'мъ на s~, и= прп\дбнагw
канw'нъ на и~.%>

%<Творе'нiе пахw'мiа i=еромона'ха, и='же w\т ст~ы'я
горы`, _е=гw'же краегране'сiе: П%>охвалу` блаже'нному
нi'кwну тку`.

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` чудеса`.

%<П%>рему'дростiю ра'зума о_у=краша'емь, прп\дбне
нi'кwне, ве'сь хр\сту` порабо'тился _е=си`, къ нему`
жела'нiе твое` и=мjь'я: _е=го'же моли`, спасти` w\т бjь'дъ
пою'щыя тя`.

%<W=%> всjь'хъ хр\ста` моли`, прп\дбне нi'кwне, па'мять
твою` любо'вiю пою'щихъ, и=зба'витися вjь'чнагw муче'нiя, да
тебе` вси`, jа='кw те'пла предста'теля, пjь'сньми
велича'емъ.

%<Х%>р\сту` ве'сь порабо'тився, прп\дбне нi'кwне, и= къ
нему` все` жела'нiе и=мjь'я, и= тогw` ра'ди любве` мi'ра съ
жела'ньми _е=гw` w\тре'кся. сегw` ра'ди тя` вси` пjь'сньми
о_у=блажа'емъ, нi'кwне всебл~же'нне.

%<В%>се` твое` жела'нiе къ бг~у му'жески впери'въ, въ
вы'шнихъ селе'нiе сотвори'лъ _е=си` пресла'внw. тjь'мже тя`
пjь'сньми, блаже'нне нi'кwне, почита'емъ.

%<А='%>ще и= дале'че житiе'мъ, но бли'зъ вjь'рою и=
любо'вiю духо'внагw твоегw` настоя'теля, и= съ ни'мъ вку'пjь
пресла'внw чудеса` твори'ши, вку'пjь же и= бг~у предстоите`,
w= всjь'хъ на'съ моля'щеся.

%<Бг~оро'диченъ:%>

%<М%>у'дрости прему'дростныя прiя'телище была` _е=си`,
пренепоро'чная: сво'й бо хра'мъ w\т твои'хъ преч\стыхъ
крове'й, ч\стая, созда'ти благоизво'ли на спасе'нiе на'ше.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<Л%>ю'ди вся^, тебе` вjь'дущыя и= заступле'нiя твоегw`
ча'ющыя не пре'зри, _о='ч~е: но, _е=ли'кw мо'щно,
предста'тельствуй, всjь^мъ пол_е'зная прося` моли'твами
твои'ми.

%<О_у=%>пова'нiе и=мjь'лъ _е=си`, блаже'нне нi'кwне, и=
прибjь'жище, всjь'хъ бг~а: того` моли`, мо'лимъ тя`, w=
на'съ любо'вiю воспjьва'ющихъ тя`, приснопа'мятне.

%<Б%>ж\ственнымъ жела'нiемъ, прп\дбне нi'кwне,
разжига'емь, мiрску'ю красоту` преwби'дjьлъ _е=си`,
мона'шеское житiе` возлюби'въ. тjь'мже бы'лъ _е=си`
прп\дбнымъ _е=диножи'тель и= пра'в_еднымъ.

%<Бг~оро'диченъ:%>

%<И=%>сцjьле'нiй тя` и=сто'чникъ, въ твою` о_у=тро'бу
вше'дъ, показа`, мт~и бж~iя преч\стая, мою` о_у=`бо ду'шу
и=сцjьли`.

%<Сjьда'ленъ, гла'съ г~:%>

%<О_у=%>крjьпля'емь бж\ственною си'лою, прп\дбне
нi'кwне, возмо'глъ _е=си` w=скудjь'нiе, w\т безбо'жныхъ
а=га'рянъ бы'вшее, напо'лнити: це'рковь бо но'ву и=
_о=би'тель краснjь'йшу па'че воздви'глъ _е=си`. тjь'мже тя`
вси` о_у=блажа'емъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на
преч\стая мт~и дв~о, чистото'ю а='гг~лы превозше'дшая, па'че
всjь'хъ мене` пе'рсть бы'вша, w=скверне'на плотски'ми
прегрjьше'ньми, w=чи'сти моли'твъ твои'хъ бж\ственными
вода'ми, подаю'щи, ч\стая, ве'лiю ми'лость.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Н%>евозвра'тнw ше'ствовавъ вводя'щiй пу'ть къ нб\сному
гра'ду, нi'кwне прп\дбне, и=дjь'же наста'ви тя` ст~ы'й дх~ъ,
_о=би'тель и=мjь'я се'рдце твое`.

%<С%>мире'нiе вознося'щее, нi'кwне бл~же'нне, въ се'рдцы
и=мjь'лъ _е=си`: w\т_ону'дуже тя` и= мы` мо'лимъ
о_у=ще'дрити смире'нiе на'ше.

%<С%>трастьми` разли'чными коле'бл_емыя, и= вjь'рою
притека'ющыя къ твоему` гро'бу, бл~же'нне нi'кwне, ст~ы'мъ
твои'мъ хода'тайствомъ вся^ посjьти` ми'лостивнw къ
человjьколю'бцу.

%<М%>ра'къ страсте'й w\т се'рдца твоегw` ты`, прп\дбне
нi'кwне, w=чи'стивъ, хр\сто'ва повелjь'нiя вои'стинну
свjь'тъ прiе'мъ, въ постjь` просiя'лъ _е=си`, о_у=мертви'въ
тjь'ло, ду'хомъ же, нi'кwне, w=жи'лъ _е=си`.

%<Бг~оро'диченъ:%>

%<W=%>чище'нiе всjь'хъ земны'хъ, вjь'рою молю` и=
припа'даю, бл~гослове'нная: моли'твами твои'ми судiю` и=
сн~а твоего` ми'лостива сотвори`, jа='кw да по до'лгу
сла'влю тя`.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо, неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<О_у='%>зкiй и= приско'рбный пу'ть ше'ствовалъ _е=си`,
прп\дбне нi'кwне, восхожде'ньми бж\ственными се'рдца
твоегw`, а='може _о=ц~а` твоегw` наста'виша тя` моли^твы.

%<W\т%> грjьхо'вныхъ болjь'зней мя` w=блегчи`
ско'рбныхъ, и= се'рдца моегw` лю'тость о_у=толи`, и=
согрjьше'нiй w=ставле'нiе и=спроси`: и='маши бо послу'шающа
хр\ста` чи'стыя твоея` моли'твы.

%<С%>тра^сти тjьл_е'сныя воздержа'нiемъ, _о='ч~е,
о_у=вяди'въ, jа='кw дре'во многопло'дное, пло'дъ чу'денъ
прино'сиши бг~у, своя^ чу^дная и=справл_е'нiя, нi'кwне
прп\дбне.

%<В%>сесвjь'тлый свjьти'льникъ jа=ви'лся _е=си`,
w=заря'я пою'щыя тя`, нi'кwне прп\дбне. и= сегw` ра'ди
мо'лимъ тя`: вjь'чнагw муче'нiя и=зба'ви ны`, пою'щыя тя`.

%<Бг~оро'диченъ:%>

%<О_у=%>ма` моегw` о_у=врачу'й и=зступле'нiе,
всенепоро'чная, и= и=сцjьли` стра^сти душ_е'вныя, и=
о_у=ны'нiя тму` w\тжени`, jа='кw да восхвалю' тя по
достоя'нiю, бц\де всепjь'тая.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<С%>вое` се'рдце, прп\дбне нi'кwне, ст~ы'я тр\оцы
жили'ще и= до'мъ созда'лъ _е=си`. вси`, вjь'рою притека'ющiи
къ честнjь'й твое'й ра'цjь, просвjьще'нiе, и= w=свяще'нiе,
и= w=чище'нiе, всебл~же'нне нi'кwне, прiе'млемъ.

%<Т%>воя^ всебл~же'нне нi'кwне, свящ_е'нныя и= всест~ы^я
мw'щи, во гро'бjь лежа'ще, неду'ги врачу'ютъ, де'мwнскiя же
полки` прогоня'ютъ всегда`, вjь^рнымъ же и=сточа'ютъ
и=сцjьл_е'нiя _о=би^льная, тебе` по достоя'нiю при'снw
блажа'щымъ.

%<Jа='%>кw ве'сь хр\сту` приближа'яся jа=снjь'йши,
помяни` всjь'хъ, вjь'рою помина'ющихъ тя`, нi'кwне
всече'стне, грjьхw'въ проще'нiя о_у= хр\ста` прося`, и=
нб\снагw цр\ствiя воспрiя'тiя.

%<Бг~оро'диченъ:%>

%<_Е=%>ди'на всjь^мъ поможе'нiе, помози` на'мъ
бjь'дствующымъ, и= ру'ку пода'ждь, и= къ приста'нищу введи`
спасе'нiя, _о=трокови'це бг~облагода'тная.

%<Конда'къ, гла'съ д~. Подо'бенъ: Jа=%>ви'лся _е=си`:

%<Д%>ухо'вному твоему` настоя'телю, _о='ч~е нi'кwне,
вся'чески прилjьпи'вся, и= w\т негw` наставля'емь, во все'мъ
хр\сто'ви порабо'тився, мона'хwвъ бы'лъ _е=си`
чинонача'льникъ, и= прп\дбныхъ сожи'тель: съ ни'миже хр\ста`
бг~а моли` непреста'ннw w= всjь'хъ на'съ.

%<I='косъ:%>

%<К%>а'кw возмогу` воспjь'ти твоя^ и=справл_е'нiя; и=ли`
и=зрещи` труды` твоя^, и='миже труди'лся _е=си` по _о=тцjь`
твое'мъ, а='ще не ты` пода'си ми` сло'во,
недосто'йному рабу` твоему`; ты' бо бы'лъ _е=си` по _о=тцjь`
мона'хwвъ нача'льникъ: съ ни'миже хр\ста` бг~а моли`
непреста'ннw w= всjь'хъ на'съ.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw,
но _о='гненное преще'нiе му'жески попра'вше, ра'довахуся,
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<В%>ся^ мимотеку^щая привре'м_енная пристра^стiя,
прп\дбне нi'кwне, w\трази'въ, всю` наде'жду къ бг~у стяжа'лъ
_е=си`, и='мже дjь'йствуеши пресла^вная чудеса`.

%<Т%>воея` души` тве'рдое, и= благостоя'нное ра'зума,
прп\дбне нi'кwне, ника'коже лука'вый возмо'же соврати'ти,
бг~у помога'ющу ти`, досточу'дне.

%<М%>i'ру о_у=мертви'вся, бу'дущую жи'знь наслjь'дилъ
_е=си`, _о='ч~е, и=сцjьле'нiй бж\ственную бл~года'ть
и=сточа'еши пою'щымъ: бл~гослове'нъ бг~ъ _о=т_е'цъ на'шихъ.

%<Н%>ельсти'внw навы'къ, пре'жде теб_е` бы'вшихъ
_о=т_е'цъ по'стническому житiю`, прп\дбне: но тjь'хъ
житiе'мъ пожи'въ, бг~облаже'нне, воспjьва'я: бл~гослове'нъ
бг~ъ _о=т_е'цъ на'шихъ.

%<Бг~оро'диченъ:%>

%<Г%>лаго'лwмъ пр\оро'ч_ескимъ послjь'дующе, дв~о, бц\ду
тя` и=сповjь'дуемъ: родила' бо _е=си` _о=троча`, всjь'хъ
дре'внjьйшее, _е=мману'илъ нарица'емое. _е=му'же зове'мъ:
бл~гослове'нъ бг~ъ _о=т_е'цъ на'шихъ.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<М%>у'жествовавъ, побjьди'лъ _е=си` стра^стная
взыгра^нiя вся^, о_у='мъ просвjьще'нъ и=мjь'я, возмо'глъ
_е=си`, jа=`же ви'дjь _о=тца` творя'ща, сiя^
дjь'тели и=спо'лнити: тjь'мже тя` вси` о_у=блажа'емъ,
нi'кwне всеблаже'нне.

%<М%>ы'слiю w=чище'нною, прему'дре нi'кwне, бг~у
приближа'яся, всjь^мъ вся'къ бы'въ, да хр\ста` приwбря'щеши.
тjь'мже въ неб_е'сныя _о=би'т_ели всели'вся, прп\дбне,
дерзнове'ннw зри'ши ст~у'ю тр\оцу, ю='же непреста'ннw моли`,
спасти` вся^ правосла'внw тя` почита'ющыя.

%<С%>ерпо'мъ моли'твъ, _о='ч~е нi'кwне, стра^стная
т_е'рнiя и=зсjь'къ, и= воздjь'лавъ воздержа'нiя ра'ломъ
душе'вную зе'млю, вве'рглъ _е=си` сjь'мена благоче'стiя въ
не'й: тjь'мже и=сцjьле'нiя плоды` пожина'еши.

%<Д%>обродjь'телей тя` прiя'телище нарица'емъ,
преблаже'нне, jа='кw молча'нiя дру'га, и= бдjь'нiя
дjь'лателя, и= _о='бразъ цjьлому'дрiя, и= моли'твы жили'ще
некра'домое, и= чуде'съ сокро'вище, и= моли'твенника w=
почита'ющихъ па'мять твою`, нi'кwне блаже'нне.

%<Бг~оро'диченъ:%>

%<М%>т~и бж~iя всенепоро'чная, души` моея` jа='звы
и=сцjьли`: сла^сти о_у=толи` пло'ти моея`, w=мраче'нное
се'рдце мое` просвjьти`, и= о_у=мири` о_у='мъ мо'й w\т
вся'кагw вре'да, и= вра'жiихъ мя` и=зба'ви напа'стей.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емъ, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, ч\стая
приснодв~о.

%<С%>ле'зъ твои'хъ пролiя'нiемъ грjьхо'вный _о='гнь
погаси'лъ _е=си`, безстра'стiя же во'ду и=сцjьле'нiй
чи'стагw пи'ва пою'щымъ и=сточа'еши, блаже'нне нi'кwне
досточу'дне.

%<Р%>а'ка, и=дjь'же лежи'тъ ст~о'е тjь'ло твое`,
прп\дбне нi'кwне, чуде'съ благода'ть и=сточа'етъ,
просвjьща'ющи на'шя ду'шы и= тjьлеса`, и= w=богаща'ющи,
предста'теля тя` те'пла, и= засту'пника и=му'щыя.

%<Д%>не'сь съ на'ми собо'ри а='гг~лъ и= прп\дбныхъ
веселя'тся, въ па'мять твою`, бл~же'нне нi'кwне: съ ни'миже
помина'й ны`, чту'щыя тя` вjь'рнw, досточу'дне.

%<О_у=%>ста'ви свяще'нными твои'ми моли'твами
воздвиза'емое на ны` смуще'нiе, и= человjь^къ всjь'хъ
w=sлобле'нiе, jа='кw и=мjь'я дерзнове'нiе ко вл\дцjь и= бг~у
на'шему, нi'кwне досточу'дне.

%<Бг~оро'диченъ:%>

%<_W%> па'че о_у=ма` чуде'съ твои'хъ! бж~iя бо сло'ва
воплоти'вшагося _е=ди'наго родила` _е=си`, па'че
_е=стества`, мт~и дв~о, вся'ч_еская бж\ственнымъ свои'мъ
хотjь'нiемъ му'дрjь держа'ща и= w=кормля'юща.

%<Свjьти'ленъ.%>

%<С%>вяты'ни хра'мъ бы'лъ _е=си`, прп\дбне, по
бж\ственному прича'стiю, ра'йскiй граждани'нъ, въ не'мже
наслажда'ешися невозбра'ннw дре'ва зна'нiя, и= нетлjь'нныя
сла'вы, па'мять творя`, нi'кwне прп\дбне, w= и=`же вjь'рою
хва'лящихъ тя`, _о='ч~е, бг~ому'дре.

%<Два'жды.%>

%<Сла'ва, и= ны'нjь, бг~оро'диченъ:%>

%<Р%>а'дуйся, вjь'рныхъ похвало`: ра'дуйся, прп\дбныхъ
о_у=твержде'нiе: ра'дуйся, правосла'вныхъ сла'во: ра'дуйся,
свjь'те су'щихъ во тмjь`: ра'дуйся, хра'ме прест~ы'й:
ра'дуйся, бж~iй раю`: ра'дуйся, кля'твы разрjьше'нiе,
бл~гослове'нная марi'е.

%<На хвали'техъ стiхи^ры, на д~, гла'съ s~. Подо'бенъ:
В%>се` w\тло'жше:

%<В%>ели^кая и=справл_е'нiя * по'стническихъ пw'двигъ, *
вели'кагw _о=тца` вои'стинну чу'днагw се'ргiа, * нi'кwне
бл~же'нне, привлеко'ша тя` жела'ннjь * по'стническому
сосло'вiю, * и= ди'внw добродjь'телемъ _е=гw` воwбра'жся *
тому` сожи'тiемъ, * и= сострада'лецъ подвигw'мъ
до'блественъ, * jа='кw о_у=чени'къ тогw` и='стиненъ, *
о_у=чи'тель же худо'женъ тогw` ча'дwмъ. * и= ны'нjь моли'ся,
прп\дбне, * поми'ловатися душа'мъ на'шымъ.

%<Два'жды.%>

%<М%>но'жество пw'двигъ * и= по'тwвъ твои'хъ
по'стническихъ, * раздражи'ша сопоста'та пра'ведныхъ: *
наведе' бо jа=зы'ки раскопа'ти жили'ще честно'е, * но по'ты
прп\дбнагw вели'кагw се'ргiа во вjь'ки сiя'ютъ предъ бг~омъ.
* тjь'мже тобо'ю па'че о_у=тверди`, * и= бо'льше сiе`
распространи`: * но мо'лимъ тя`. прп\дбне, * подви'гнувъ
вели'каго на моли'тву, * возбраня'й при'снw ва^рваръ
стремле'нiе, * и= никогда'же попусти` w=бори'ти, * нi'кwне
бл~же'нне.

%<Д%>ре'во добровjь'твенно, * сjь'нно и= благопло'дно, *
на вода'хъ прекра'снw жи'зненныхъ * вои'стинну насажде'нное,
пита'ющее приходя'щыя, и= w=сjьня'ющее w=паля'_емыя, * ты`
_е=си`, _о='ч~е прп\дбне, * напая'емь о_у=ч_е'нiи се'ргiа, *
и='миже пита'лъ _е=си` твоя^ о_у=ченики`. * тjь'мже мо'лимъ
тя`: w=сjьни` лю'ди, заступа'я w\т jа=зы'ческихъ наше'ствiй,
* низлага'я и=`хъ пре'жде воста'нiя: * на'съ же въ ми'рjь
соблюди`, * нi'кwне, твои'ми моли'твами.

%<Сла'ва, гла'съ в~. Самогла'сенъ:%>

%<П%>а'мять пра'ведника, ра'дость боя'щихся гд\са,
хвала' бо _е=го` сла'дость вjь'рныхъ _е='сть: бл~же'нъ бо
вои'стинну, _е=го'же и=збра` и= прiя'тъ гд\сь. тjь'мже мы`,
веселя'щеся, почита'емъ па'мять прп\дбнагw: _е=му'же ны'нjь
въ па'мять _е=гw` моля'щеся, jа='кw и=му'щу дерзнове'нiе, w=
побjь'дjь на'мъ на jа=зы'ки проти^вныя, _е='же низложи'ти
востаю'щыя непра'веднw, пода'ти же ми'ръ мi'ру, и= цр~квамъ
_е=диномы'слiе, и= душа'мъ на'шымъ ве'лiю ми'лость.

%<И= ны'нjь, бг~оро'диченъ:%>

%<На лiтургi'и, Бл~ж_е'нна w\т канw'на ст~а'гw, пjь'снь
г~ и= s~ Прокi'менъ, гла'съ з~: Ч%>естна` предъ гд\семъ
сме'рть прп\дбныхъ _е=гw`: %<Стi'хъ: Ч%>то` возда'мъ
гд\севи: %<А=п\слъ къ гала'тwмъ, зача'ло сг~_i. А=ллилу'iа
гла'съ s~: Б%>лаже'нъ му'жъ, боя'йся гд\са: %<_Е=v\глiе
матfе'а, зача'ло _i~. Прича'стенъ: В%>ъ па'мять
вjь'чную:


