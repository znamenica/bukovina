<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ f~- де'нь.%>

%<Пра'зднованiе прест~jь'й бг~оро'дицjь въ че'сть
чудотво'рныя _е=я` i=кw'ны, и=мену'емыя неча'янная
ра'дость.%>

%<На ма'лjьй вече'рни.%>

%<На Г%>д\си воззва'хъ, %<стiхи^ры на д~, гла'съ д~.%>

%<В%>сjь^мъ предста'тельствуеши, вл\дчце:

%<_Е=%>гда` нjь'кiй человjь'къ:

%<Х%>отя'й сп~съ и=злiя'ти: %<(зри` на вели'цjьй
вече'рни).%>

%<Сла'ва, и= ны'нjь, гла'съ s~.%>

%<П%>рiиди'те, вjь'рнiи: %<(зри` на лiтi'и).%>

%<Стiхи^ры на стiхо'внjь, гла'съ _е~:%>

%<Н%>б~о и= земля` да ликовству'ютъ: се' бо мт~рь пред\ъ
сн~омъ предстои'тъ, проще'нiя грjьхw'въ грjь'шнику вели'кому
о_у=се'рднw прося'щи. w= се'мъ а='гг~ли ра'дуются, съ
ни'миже и= мы` духо'внw да ликовству'емъ, бг~оро'дицу
пjь'сньми велича'юще.

%<Стi'хъ: П%>омяну` и='мя твое` во вся'комъ ро'дjь и=
ро'дjь.

%<С%>ъ чи'нми сщ~е'нныхъ вси` ро'ди вjь'рныхъ, дне'сь
возвесели'мся, пра'зднующе торжество` бж~iя мт~ре,
jа=ви'вшiя на'мъ въ чудотво'рнjьмъ _о='бразjь _е=я`
и=сто'чникъ приснотеку'щiй, незави'стныя да'ры бл~гости
всjь^мъ подаю'щiй.

%<Стi'хъ: С%>лы'ши, дщи`, и= ви'ждь, и= приклони`
о_у='хо твое`.

%<Т%>я`, ро'ждшую всjь'хъ бг~а, бл~жа'тъ нб\снiи
а='гг~ли и= земнi'и человjь'цы, jа='кw за вjь^рныя лю'ди
мо'лишися, покрыва'ющи и='хъ ми'лостiю твое'ю, тво'й
соверша'ющихъ пра'здникъ.

%<Сла'ва, и= ны'нjь, бг~оро'диченъ, гла'съ и~:%>

%<В%>л\дчце, прiими` мwли'твы ра^бъ твои'хъ и= и=зба'ви
на'съ w\т вся^кiя ну'жды и= печа'ли.

%<Тропа'рь пи'санъ на вели'цjьй вече'рни.%>



%<На вели'цjьй вече'рни.%>

%<На Г%>д\си воззва'хъ, %<стiхи^ры на и~, гла'съ в~:%>

%<П%>рiиди'те, воспои'мъ гд\севи, ве'лiю ра'дость на'мъ
дарова'вшему, чудотво'рныя ра'ди i=кw'ны мт~ре своея`, къ
не'йже взира'юще, пjь'снь вси` та'кw рце'мъ: _w пречу'дная
вл\дчце бг~оро'дице, сп~са'й гра'дъ и= лю'ди, вjь'рою и=
любо'вiю покланя'ющыяся преч\стнjь'й i=кw'нjь твое'й.

%<К%>то` возглаго'летъ си^лы твоя^, слы^шаны сотвори'тъ
вся^ хвалы` твоя^, гд\си, дарова'лъ бо _е=си` дерзнове'нную
хода'таицу ро'ду хр\стiа'нскому, преч\стую мт~рь твою`,
грjь'шныхъ къ тебjь` приводя'щую, и= си^мъ неча'янную
ра'дость и=`мъ даю'щую, и= прося'щую на'мъ ми'ра и= ве'лiя
ми'лости.

%<Х%>отя'й сп~съ и=злiя'ти преsjь'льное бога'тство
бл~года'ти на вjь^рныя своя^, разсjь'ялъ _е='сть, jа='кw
sвjь^зды, сiя'ющыя во страна'хъ правосла'вныхъ, i=кw'ны
мт~ре своея`, бл~года'ть чуде'съ и=сточа'ющыя, и=сцjьл_е'нiя
подаю'щыя, и= ми'ръ, и= ве'лiю ми'лость.

%<_Е=%>гда` нjь'кiй человjь'къ беззако'ненъ припаде` къ
пречу'дному _о='бразу твоему`, а=рха'гг~льское привjь'тствiе
принося` тебjь`, _е=ди'нjьй преч\стjьй и=
пребл~гослове'ннjьй, тогда` w\т пути` поги'бельнагw
w\тврати'ла _е=си` _е=го` и= неча'янную ра'дость сп~се'нiя
дарова'ла _е=си` _е=му`, и= ми'ръ, и= ве'лiю ми'лость.

%<В%>сjь^мъ предста'тельствуеши, вл\дчце, прибjьга'ющымъ
съ вjь'рою въ держа'вный тво'й покро'въ, и=но'го бо,
грjь'шнiи, не и='мамы при'снw въ бjьда'хъ и= ско'рбехъ
и=збавле'нiя, w=бремене'ннiи грjьхи` мно'гими, мт~и бг~а
вы'шнягw ты` _е=си`, преч\стая, потщи'ся помощи` рабw'мъ
твои^мъ.

%<В%>сjь'хъ скорбя'щихъ и= w=би'димыхъ засту'пнице,
а='лчущихъ пита'тельнице, стра'нныхъ о_у=тjьше'нiе,
w=бурева'емыхъ приста'нище, больны'хъ посjьще'нiе,
немощны'хъ покро'въ, же'злъ ста'рости, мт~и бг~а вы'шнягw
ты` _е=си`, преч\стая, потщи'ся помощи` рабw'мъ твои^мъ.

%<Сла'ва, и= ны'нjь, гла'съ s~:%>

%<С%>ра'дуются съ на'ми о_у='мная вся^ чинwнача'лiя,
ви'дяще цр~цу и= вл\дчцу всjь'хъ, многоиме'ннjь вjь'рными
сла'виму, ра'дуются же и= ду'си пра'ведныхъ, зря'щiи
бг~омт~рь, за грjь^шныя лю'ди всечестнi'и свои` руцjь` къ
сн~у простира'ющую и= прося'щую и=`мъ w=ставле'нiя
грjьхw'въ, и= ми'ра, и= ве'лiя ми'лости.

%<Та'же вхо'дъ, прокi'менъ дне`, и= чт_е'нiя
бг~орw'дичны г~.%>

%<Бытiя` чте'нiе.%>

[Глава` к~и] %<И=%>зы'де i=а'кwвъ w\т студенца`
кля'твеннагw, и= и='де въ харра'нъ. И= w=брjь'те мjь'сто, и=
спа` та'мw: за'йде бо со'лнце. И= взя'тъ w\т ка'менiя
мjь'ста тогw`, и= положи` возгла'вiе себjь`, и= спа` на
мjь'стjь _о='номъ. И= со'нъ ви'дjь: и= се` лjь'ствица
о_у=твержде'на на земли`, _е=я'же глава` досяза'ше
до небе'съ, и= а='гг~ли бж~iи восхожда'ху и= низхожда'ху по
не'й. гд\сь же о_у=твержда'шеся на не'й, и= рече`: а='зъ
бг~ъ а=враа'мовъ, _о=тца` твоегw`, и= бг~ъ i=саа'ковъ, не
бо'йся: земля`, и=дjь'же ты` спи'ши на не'й, тебjь` да'мъ
ю=`, и= сjь'мени твоему` И= бу'детъ сjь'мя твое` jа='кw
песо'къ земны'й, и= распространи'тся на мо'ре, и= лi'ву, и=
сjь'веръ, и= на восто'ки: и= возбл~гословя'тся w= тебjь`
вся^ колjь^на земна^я, и= w= сjь'мени твое'мъ. И= се` а='зъ
съ тобо'ю сохраня'яй тя` на вся'комъ пути`, а='може а='ще
по'йдеши, и= возвращу' тя въ зе'млю сiю`: jа='кw не и='мамъ
тебе` w=ста'вити, до'ндеже сотвори'ти ми` вся^, _е=ли^ка
глаго'лахъ тебjь`. И= воста` i=а'кwвъ w\т сна` своегw`, и=
рече`: jа='кw _е='сть гд\сь на мjь'стjь се'мъ, а='зъ же не
вjь'дjьхъ. И= о_у=боя'ся, и= рече`: jа='кw стра'шно мjь'сто
сiе`: нjь'сть сiе`, но до'мъ бж~iй, и= сiя^ врата` нб\сная.

%<Пр\оро'чества i=езекi'илева чте'нiе.%>

[Главы^ м~г и= м~д] %<Т%>а'кw глаго'летъ гд\сь:
бу'детъ w\т дне` _о=сма'гw и= про'чее, сотворя'тъ i=ер_е'и
на _о=лтари` всесожже'нiя ва'шегw и= jа=`же сп~се'нiя
ва'шегw: и= прiиму' вы, глаго'летъ а=дwнаi` гд\сь. И=
w=брати' мя на пу'ть вра'тъ ст~ы'хъ внjь'шнихъ, зря'щихъ на
восто'ки: и= сiя^ бя'ху затвор_е'на. И= рече` гд\сь ко
мнjь`: врата` сiя^ затвор_е'на бу'дутъ, и= не w\тве'рзутся,
и= никто'же про'йдетъ сквозjь` и='хъ: jа='кw гд\сь бг~ъ
i=и~левъ про'йдетъ и='ми, и= бу'дутъ затвор_е'на. Jа='кw
и=гу'менъ ся'детъ въ ни'хъ снjь'сти хлjь'бъ: по пути`
_е=ла'мскихъ вра'тъ вни'детъ, и= по пути` _е=гw` и=зы'детъ.
И= введе' мя по пути` вра'тъ ст~ы'хъ су'щихъ къ сjь'веру,
пря'мw хра'му: и= ви'дjьхъ, и= се` и=спо'лнь сла'вы хра'мъ
гд\сень.

%<При'тчей чте'нiе.%>

[Глава` f~] %<П%>рему'дрость созда` себjь` до'мъ, и=
о_у=тверди` столпw'въ се'дмь: закла` своя^ же'ртв_енная, и=
раствори` въ ча'ши свое'й вiно`, и= о_у=гото'ва свою`
трапе'зу. Посла` своя^ рабы^, созыва'ющи съ высо'кимъ
проповjь'данiемъ на ча'шу, глаго'лющи: и='же _е='сть
безу'менъ, да о_у=клони'тся ко мнjь`. И= тре'бующымъ о_у=ма`
рече`: прiиди'те, jа=ди'те мо'й хлjь'бъ, и= пi'йте вiно`,
_е='же раствори'хъ ва'мъ. W=ста'вите безу'мiе, и= жи'ви
бу'дете: и= взыщи'те ра'зума, да поживете`: и= и=спра'вите
ра'зумъ въ вjь'дjьнiи. Наказу'яй sлы^я прiи'метъ себjь`
безче'стiе, w=блича'яй же нечести'ваго w=поро'читъ себе`:
w=бличе'нiе бо нечести'вому ра^ны _е=му`. Не w=блича'й
sлы'хъ, да не возненави'дятъ тебе`: w=блича'й прему'дра, и=
возлю'битъ тя`. Да'ждь прему'дрому вину`, и= прему'дршiй
бу'детъ: сказу'й прв\дному, и= приложи'тъ прiима'ти. Нача'ло
прему'дрости, стра'хъ гд\сень, и= совjь'тъ ст~ы'хъ, ра'зумъ:
разумjь'ти бо зако'нъ по'мысла _е='сть бл~га'гw. Си'мъ бо
_о='бразомъ мно'гое поживе'ши вре'мя, и= приложа'тся тебjь`
лjь^та живота`.

%<Стiхи^ры на лiтi'и, гла'съ д~:%>

%<Д%>не'сь да возра'дуется и= да возвесели'тся вjь'рныхъ
собра'нiе: се' бо мт~рь свjь'та и= ч\стоты`, грjь'шнику
jа=ви'вши заступле'нiе, си'мъ и= всjь^мъ вjь^рнымъ
показу'етъ, jа='кw бл~гонаде'ждна _е='сть на'мъ засту'пница,
w=бремен_е'ннымъ грjьхи` и= скорбьми` мно'гими, съ вjь'рою
притека'ющымъ въ пречу'дный _е=я` покро'въ.

%<Гла'съ в~:%>

%<С%>мы'слъ w=чи'стивше и= о_у='мъ, со а='гг~лы и= мы`
торжеству'емъ, свjь'тлw начина'юще давi'дскую пjь'снь
_о=трокови'цjь невjь'стjь, мт~ри всjь'хъ цр~я`, хр\ста` бг~а
на'шегw, воскресни`, гд\си, глаго'люще, въ поко'й тво'й, ты`
и= кiвw'тъ ст~ы'ни твоея`, jа='кw бо пала'ту кра'сну, сiю`
о_у=краси'лъ _е=си`, вл\дко, покрыва'ти и= сп~са'ти вjь^рныя
держа'вною си'лою твое'ю.

%<Сла'ва, и= ны'нjь, гла'съ s~:%>

%<П%>рiиди'те, вjь'рнiи, воспои'мъ засту'пницу ро'да
хр\стiа'нскагw, подви'гшуюся на о_у=моле'нiе сн~а своегw` и=
бг~а за человjь'ка беззако'нна, грjьхо'внымъ житiе'мъ
свои'мъ сн~а бж~iя прогнjьви'вша и= си'мъ второ'е _е=го`
распе'нша, и= и=з\ъ глубины` души` къ не'й возопiи'мъ: _w
премл\стивая хода'таице, не w=ста'ви и= на'съ
бл~гопрiя'тными къ сн~у твоему` w= на'съ моли'твами.

%<На стiхо'внjь стiхи^ры, гла'съ д~:%>

%<Jа='%>кw сл~нце пресвjь'тлое, возсiя` на'мъ
чудотво'рная i=кw'на твоя`, вл\дчце, и=злива'ющи _о=би'льнw
лу'чы бла'гости твоея`: боля'щымъ здра'вiе, скорбя'щымъ
о_у=тjьше'нiе, w\т бjь'дъ и=збавле'нiе и= душа'мъ на'шымъ
ми'ръ и= ве'лiю ми'лость.

%<Стi'хъ: П%>омяну` и='мя твое` во вся'комъ ро'дjь и=
ро'дjь.

%<В%>оспои'мъ, лю'дiе, свjь'тло давi'дскую пjь'снь
_о=трокови'цjь, невjь'стjь бж~iей, мт~ри всjь'хъ цр~я`
хр\ста`: предста` цр~и'ца w=десну'ю тебе`, вл\дко, ря^сны
златы'ми w=дjь'яна и= преукраше'на бж~е'ственными
лjь'потами. сiю' бо, и=збра'нную въ жена'хъ, па'че всегw`
мi'ра о_у=добри'въ, бл~гоизво'ли роди'тися w\т нея` вели'кiя
ра'ди ми'лости и= сiю` помо'щницу лю'демъ свои^мъ дарова`
покрыва'ти рабы^ своя^, _е=ди'ну бл~гослове'нную.

%<Стi'хъ: С%>лы'ши, дщи`, и= ви'ждь, и= приклони`
о_у='хо твое`.

%<П%>риклони'вши о_у='хо твое` ко а=рха'гг~льскому
бл~говjь'стiю, воспрiя'ла _е=си` во чре'вjь твое'мъ, ч\стая,
прекло'ньшаго нб~са` и= на'шегw ра'ди сп~се'нiя на зе'млю
сше'дшаго, и='же ны'нjь приклоня'етъ о_у='хо свое` къ
бл~гопрiя^тнымъ твои^мъ моли'твамъ w= всjь'хъ, вjь'рою и=
любо'вiю чту'щихъ тя`.

%<Сла'ва, и= ны'нjь, гла'съ з~:%>

%<П%>од\ъ кро'въ тво'й, вл\дчце, вси` земноро'днiи
прибjьга'юще, вопiе'мъ ти`: бг~оро'дице, о_у=пова'нiе на'ше,
и=зба'ви ны` w\т безмjь'рныхъ прегрjьше'нiй и= сп~си` ду'шы
на'шя.

%<На бл~гослове'нiи хлjь'бwвъ тропа'рь, гла'съ д~:%>

%<Д%>не'сь, вjь'рнiи лю'дiе, духо'внw торжеству'емъ,
прославля'юще засту'пницу о_у=се'рдную ро'да хр\стiа'нскагw,
и=, притека'юще къ преч\стому _е=я` _о='бразу, взыва'емъ
си'це: _w преми'лостивая вл\дчце бг~оро'дице, пода'ждь на'мъ
неча'янную ра'дость, w=бремен_е'ннымъ грjьхи` и= скорбьми`
мно'гими, и= и=зба'ви на'съ w\т вся'кагw sла`, моля'щи сн~а
твоего` хр\ста` бг~а на'шего, сп~сти` ду'шы на'шя.

%<И= Бг~оро'дице дв~о, ра'дуйся:%>



%<На о_у='трени. По а~-мъ стiхосло'вiи сjьда'ленъ,
гла'съ г~:%>

%<Б%>ж~е'ственными сiя^нiи а='гг~льскихъ во'инствъ
w=бступа'ема и= съ чи'нми пр\орw'къ и= а=п\стwлъ че'стнw
слу'жбу прiе'млющи, jа='кw мт~и бж~iя, посjьти` на'съ,
твои'хъ ра^бъ, моля'щи хр\ста` бг~а на'шего дарова'ти на'мъ
ве'лiю ми'лость.

%<Сла'ва, и= ны'нjь, то'йже. По в~-мъ стiхосло'вiи
сjьда'ленъ, гла'съ s~:%>

%<Б%>езпw'мощнымъ крjь'пость ты` вои'стинну, бг~ома'ти,
всjь'мъ покро'въ и= къ бг~у хода'таица.

%<Сла'ва, и= ны'нjь, то'йже.%>

%<По полv"еле'и сjьда'ленъ, гла'съ в~:%>

%<Г%>ора` _е=си` вели'ка и= пресла'вна, па'че горы`
сiна'йскiя: _о=на' бо, не терпя'щи сни'тiя сла'вы бж~iя во
_о='бразjьхъ и= сjь'нехъ, _о=гне'мъ возгора'шеся, и= гро'ми
и= мо'лнiя та'мw бы'ша, ты' же, въ себjь` бж~е'ственнаго
_о=гня` прiе'мши, бж~iе сло'во неwпа'льнw носи'ла _е=си`,
ма'нiемъ нося'щаго вся^, и=, мт~рнее дерзнове'нiе къ нему`
и=му'щи, помози`, вл\дчце, вjь'рою тя` почита'ющымъ, прiя'ла
бо _е=си` w\т бг~а да'ръ стро'ити и= покрыва'ти
хр\стоимени'тое твое` ста'до, рабы^ твоя^.

%<Сла'ва, и= ны'нjь, то'йже.%>

%<По н~-мъ _псалмjь` стiхи'ра, гла'съ s~: С%>ра'дуются
съ на'ми о_у='мная вся^ чинwнача'лiя: %<Сла'вникъ на Г%>д\си
воззва'хъ, %<пи'санъ на вели'цjьй вече'рни.%>

%<Канw'нъ, гла'съ д~.%>

%<Пjь'снь а~.%>

%<I=рмо'съ: W\т%>ве'рзу о_у=ста` моя^, и= напо'лнятся
дх~а, и= сло'во w\тры'гну цр~цjь мт~ри, и= jа=влю'ся,
свjь'тлw торжеству'я, и= воспою`, ра'дуяся, тоя` чудеса`.

%<W\т%>ве'рзшая дв_е'ри милосе'рдiя бж~iя
а=рха'гг~льское привjь'тствiе тебjь` приноси'вшему, не
затвори` и= w\т на'съ о_у=тро'бы человjьколю'бiя твоегw`,
тя` воспjьва'ющихъ.

%<Ч%>у'дно бы'сть житiе` твое` на земли`, пресла'вная
мт~и дв~о, но нб\сное твое` жи'тельство чуднjь'йше _е='сть:
непреста'ннw бо jа=вля'еши чудеса` мт~рнягw твоегw`
милосе'рдiя тя` воспjьва'ющымъ.

%<С%>н~а, w\т _о=ц~а` безлjь'тнw ражда'ющагося въ
послjь^дняя лjь^та, зачала` _е=си` w=сjьне'нiемъ дх~а
ст~а'гw, вjь'чную ра'дость мi'ру роди'вши.

%<Р%>а'дуйся, мо'ре, потопи'вшее фараw'на мы'сленнаго,
дiа'вола. ра'дуйся, ка'меню, напои'вшiй жа'ждущихъ жи'зни
дх~о'вныя, дарова'ла бо _е=си` ро'ду человjь'ческому
и=зба'вителя плjьне'нныхъ и= наста'вника заблу'ждшихъ.

%<И='нъ канw'нъ, гла'съ в~.%>

%<I=рмо'съ: М%>wv"се'йскую пjь'снь воспрiи'мши,
возопi'й, душе`: помо'щникъ и= покрови'тель бы'сть мнjь` во
сп~се'нiе, се'й мо'й бг~ъ, и= просла'влю _е=го`.

%<Р%>або'ты вра'жiя и=зба'вила _е=си` ве'сь ро'дъ
человjь'чь, сп~са всему` мi'ру роди'вши, _е=го'же моли` w\т
навjь'тwвъ лука'вагw и= на'съ сп~сти`.

%<Б%>у'ди въ напа'стехъ на'шихъ хода'таица и=
предста'тельница w= на'съ къ сн~у твоему`, прест~а'я дв~о,
да тjь'хъ и=збы'вше, прославля'емъ _е=го` со _о=ц~е'мъ и=
ст~ы'мъ дх~омъ.

%<А='%>гг~лъ и= а=рха^гг~лъ превы'сшая и= всея` тва'ри
ч\стнjь'йшая, ты` _е=си` вели'кая предста'тельница ро'да
хр\стiа'нскагw.

%<Катава'сiа: W\т%>ве'рзу о_у=ста` моя^:

%<Пjь'снь г~.%>

%<I=рмо'съ: Т%>воя^ пjьсносло'вцы, бг~оро'дице, живы'й
и= незави'стный и=сто'чниче, ли'къ себе` совоку'пльшыя,
духо'внw о_у=тверди`, въ бж~е'ственнjьй твое'й сла'вjь
вjьнц_е'въ сла'вы сподо'би.

%<Т%>я` о_у=се'рднw пjьсносло'вящихъ о_у=тверди` въ
житiи` добродjь'тельнjьмъ и= ро'ждшагося w\т теб_е`
о_у=се'рднw моли`, да не лише'ни бу'демъ вjьнц_е'въ сла'вы
грjь^хъ ра'ди на'шихъ.

%<П%>а'че вся'кагw беззако'нна человjь'ка въ житiи`
свое'мъ сн~а твоего` грjьхи` прогнjьвля'емъ, но, _w мт~и
милосе'рдая, бу'ди w= на'съ хода'таица.

%<Д%>а сподо'битъ на'съ вjьнц_е'въ сла'вы въ
бж~е'ственнjьй свое'й сла'вjь сjьдя'й со _о=ц~е'мъ и=
ст~ы'мъ дх~омъ i=и~съ чл~вjьколю'бецъ, рожде'йся w\т теб_е`
и= вла'сть и=мjь'яй человjь'кwмъ w=ставля'ти грjьхи`.

%<Р%>а'дуйся, дв~о, невмjьсти'маго бг~а во чре'вjь
вмjьсти'вшая, и= того` jа='кw младе'нца носи'вшая, и= сосцы`
твои'ми пита'вшая.

%<И='нъ.%>

%<I=рмо'съ: О_у=%>тверди' мя, гд\си бж~е мо'й, да не
похва'лится вра'гъ мо'й w= мнjь`: ты' бо _е=си`, гд\си,
о_у=твержде'нiе мое`, и= прибjь'жище, и= си'ла.

%<М%>ол_е'нiя на^ша о_у=слы'ши, мт~и дв~о, и= вонми`
воздыха'нiямъ на'шымъ, и= w= на'съ моли'тву къ сн~у твоему`
сотвори`.

%<Jа='%>кw милосе'рдая, вонми` моли'твамъ на'шымъ и=
да'руй на'мъ w\т sлы'хъ и= лю'тыхъ w=бстоя'нiй и= печа'лей
и=збавле'нiе.

%<Б%>у'рю жите'йскихъ треволне'нiй на'шихъ о_у=толи` и=
sлы^я стра^сти на'шя прожени`, преч\стая, да въ тишинjь` и=
безстра'стiи тя` прославля'емъ.

%<Л%>ю'дiе бж~iи, прiиди'те, ны'нjь восхва'лимъ нб\сную
цр~цу, съ нб~се` ст~а'гw своегw` на ны` призира'ющую и=
на'съ къ нб\снымъ возводя'щую.

%<Катава'сiа: Т%>воя^ пjьсносло'вцы:

%<Сjьда'ленъ, гла'съ _е~:%>

%<Т%>е'плая предста'тельнице и= непобjьди'мая,
о_у=пова'нiе и=звjь'стное и= непосты'дное, стjьно`, и=
покро'ве, и= приста'нище прибjьга'ющымъ къ тебjь`,
приснодв~о ч\стая, сн~а твоего` и= бг~а моли` со а='гг~лы
о_у=мире'нiе да'ти мi'ру, и= сп~се'нiе, и= ве'лiю ми'лость.

%<Сла'ва, и= ны'нjь то'йже.%>

%<Пjь'снь д~.%>

%<I=рмо'съ: С%>jьдя'й въ сла'вjь на пр\сто'лjь бж~ества`
во _о='блацjь ле'гцjь, прiи'де i=и~съ пребж~е'ственный,
нетлjь'нною дла'нiю, и= сп~се` зову'щыя: сла'ва, хр\сте`,
си'лjь твое'й.

%<С%>п~са всему` мi'ру ро'ждшая, и= сама` сп~са'еши,
мт~и, w\т бjь'дъ и= печа'лей жите'йскихъ бг~оро'дицу тя`
и=сповjь'дающихъ.

%<И=%>сцjьли` вся^ лю^тыя и= неудо'бь и=сцjь^льныя
болjь^зни на'шя, мт~и сн~а и= и=зба'вителя, на кр\стъ
грjьхи` на'шя возне'сшагw.

%<V=%>поста'сная прему'дрость, бг~ъ сло'во и=збра' тя въ
жили'ще свое`, сего` о_у=се'рднw моли`, да сп~се'тъ на'съ
и='миже вjь'сть судьба'ми.

%<Р%>а'дуйся, невjь'сто прекра'сная, до'брая. ра'дуйся,
голуби'це ч\стая. ра'дуйся, мт~и _е=мману'илева, бг~оро'дице
приснодв~о.

%<И='нъ.%>

%<I=рмо'съ: П%>ою' тя, слу'хомъ бо, гд\си, о_у=слы'шахъ
и= о_у=жасо'хся: до мен_е' бо и='деши, мене` и=щя`,
заблу'ждшаго. тjь'мъ мно'гое твое` снизхожде'нiе, _е='же на
мя`, прославля'ю, многомл\стиве.

%<А='%>ще и= недоумjь'етъ я=зы'къ на'шъ восхвали'ти тя`
по досто'инству, _о=ба'че, любо'вiю къ тебjь` дви'жими,
w\т всегw` се'рдца и= w\т всегw` помышле'нiя на'шегw
сла'вимъ и= хва'лимъ тя`, всjь'хъ бл~ги'хъ хода'таицу.

%<Г%>лубины^ мwрскi'я кто` и=зслjь'дитъ; кто' же
возмо'жетъ и=счи'слити и= твоя^ в_ели'кiя на'мъ ми'лwсти и=
щедрw'ты;

%<_О='%>тче, гд\си нб~се` и= земли`! коли'кое
бл~годаре'нiе принесе'мъ тебjь`, зане` бл~гу'ю и= си'льную
хода'таицу ро'ду хр\стiа'нскому дарова'лъ _е=си`.

%<Д%>ла^ни твоя^ просте'рши къ ро'ждшемуся и=з\ъ теб_е`,
премилосе'рдая мт~и, не преста'й w= на'съ моля'ся, да
моли'твами твои'ми нб\сныхъ и= земны'хъ дарова'нiй
сподо'бимся.

%<Катава'сiа: С%>jьдя'й въ сла'вjь:

%<Пjь'снь _е~.%>

%<I=рмо'съ: О_у=%>жасо'шася вся'ч_еская w=
бж~е'ственнjьй сла'вjь твое'й: ты' бо, неискусобра'чная
дв~о, и=мjь'ла _е=си` во о_у=тро'бjь надъ всjь'ми бг~а, и=
родила` _е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

%<Н%>б~о и= земля` о_у=дивля'ются, зря'ще милосе'рдiе
твое` къ ро'ду хр\стiа'нскому, пресла'вная мт~и дв~о, и= къ
са'мымъ до'лу пов_е'рженнымъ грjь'шникwмъ нисхо'диши,
всебл~га'я.

%<С%>п~си` w\т sw'лъ и= скорбе'й рабы^ твоя^,
бг~оро'дице, и= ми'ръ бж~iй, превы'сшiй вся'кагw мi'ра
земна'гw, пода'ждь рабw'мъ, тя` воспjьва'ющымъ.

%<Р%>одила` _е=си` о_у=миротвори'вшаго гw'рняя и=
дw'льняя и= сегw` ра'ди на зе'млю соше'дшаго, w\т _о=ц~а' же
и= дх~а ст~а'гw не разлучи'вшагося.

%<Р%>а'дуйся, цр~це нб~се` и= земли`. ра'дуйся,
превы'сшая а='гг~лъ и= а=рха^гг~лъ. ра'дуйся, jа='кw тобо'ю
i=а'кwвомъ предвозвjьще'нный къ на'мъ примири'тель
соше'лъ _е='сть.

%<И='нъ.%>

%<I=рмо'съ: П%>росвjьще'нiе во тмjь` лежа'щихъ,
сп~се'нiе w\тча'янныхъ, хр\сте`, сп~се мо'й, къ тебjь`
о_у='тренюю, цр~ю` ми'ра, просвjьти' мя сiя'нiемъ твои'мъ,
и=но'гw бо, ра'звjь теб_е`, бг~а не зна'ю.

%<А=%>рха'гг~лъ гаврiи'лъ, съ нб\сныхъ слетjь'въ
кругw'въ, принесе` тебjь` ра'дость бл~говjь'щенiя, сему`
неизрече'нному бж~iю совjь'ту послужи'вши, ди'вная въ
жена'хъ, и= сама` прино'сиши ра'дость всjь^мъ, вjь'рно тя`
пjьсносло'вящымъ.

%<Р%>а'дость вои'стинну неча'янную всему` до'льнему и=
го'рнему ми'ру дарова'ла _е=си`, зане` w\т теб_е`
происше'дый о_у=миротвори` и= соедини` гw'рняя съ до'льними,
_е=го'же ны'нjь моли` вражды` и= нестрое'нiй на'мъ
и=зба'витися.

%<Jа='%>дъ грjьхо'вный w\т дре'внягw пра'_отца во ве'сь
ро'дъ человjь'чь привни'де, но w\т теб_е` рожде'йся вся`
w=чи'сти, w=ст~и` и= спасе`, _е=го'же ны'нjь моли`
грjьхо'вныхъ страсте'й и= безмjь'стныхъ дjь'лъ на'мъ
и=зба'витися.

%<Щ%>едрw'ты твоя^ къ на'мъ неисч_е'тны, и= бл~гости
сло'ва и= сн~а твоегw` подо'бятся, и= сiе` вjь'мы и= до'брjь
вjь'мы, но что` воздади'мъ тебjь` w= ни'хъ, премилосе'рдая
мт~и дв~о,

%<Катава'сiа: О_у=%>жасо'шася вся'ч_еская:

%<Пjь'снь s~.%>

%<I=рмо'съ: Б%>ж~е'ственное сiе` и= всеч\стно'е
соверша'ющи пра'зднество, бг~ому'дрiи, бг~ома'тере,
прiиди'те, рука'ми воспле'щимъ, w\т нея` ро'ждшагося бг~а
сла'вимъ.

%<С%>щ~е'нное торжество` ны'нjь духо'внw соверша'юще,
прiиди'те, празднолю'бцы, воспои'мъ пjь'сньми
бг~ома'терь, прославля'юще сн~а, дарова'вшаго толи'кую
бл~года'ть мт~ри свое'й.

%<П%>ри'зри на пjь'нiе рабw'въ, бг~ороди'тельнице,
врагw'въ ви'димыхъ и= неви'димыхъ смиря'я вознесе'нную
горды'ню и= на смир_е'нныя и=злива'я высw'кiя ми'лwсти
твоя^.

%<Т%>ы` _е=си` ко'рень, w\т негw'же произы'де же'злъ
i=ессе'евъ, хр\сто'съ. чл~вjь'къ w\т до'му давi'дова и=
бг~ъ, _о=ц~у` и= дх~у соприсносу'щный.

%<Р%>а'дуйся, мт~и w=бра'дованная. ра'дуйся,
прекра'снjьйшая всjь'хъ дще'рей человjь'ческихъ. ра'дуйся,
бл~горо'дная w\трасль бг~оизбра'ннагw ро'да давi'дова.

%<И='нъ.%>

%<I=рмо'съ: В%>о глубинjь` грjьхо'внjьй содержи'мь
_е='смь, сп~се, и= въ пучи'нjь жите'йстjьй w=бурева'емь, но,
jа='коже i=w'ну w\т sвjь'ря, и= мене` w\т страсте'й возведи`
и= сп~си' мя.

%<А='%>да, и= сме'рти, и= тлjь'нiя рож\ство'мъ твои'мъ
спасла` _е=си` ро'дъ человjь'чь, тjь'мъ тя` вся'ко колjь'но
нб\сныхъ и= земны'хъ по до'лгу о_у=бл~жа'етъ, jа='кw мт~рь
разруши'теля а='да и= сме'рти свободи'теля.

%<Г%>рjь^хъ ра'ди на'шихъ не w\тврати'ся w\т на'съ, дв~о
прест~а'я, но моли'твами твои'ми свобожде'нiе w\т а='да и=
вjь'чныя сме'рти на'мъ и=схода'тайствуй.

%<_W,%> въ коли'цjьй лjь'ности, коли'комъ нерадjь'нiи w=
сп~се'нiи на'шемъ все` житiе` на'ше и=ждива'емъ! ка'я му'ка,
кi'й пла'мень предлежи'тъ на'мъ! но, _w мт~и, да'нною тебjь`
бл~года'тiю и= на'съ сп~си`.

%<_О='%>гнь бж~е'ственный, хр\ста`, неwпа'льнw на руку^
сво_е'ю носи'ла _е=си`, сегw` ра'ди, ны'нjь предстоя'щи
пред\ъ пр\сто'ломъ _о=гнезра'чнымъ сла'вы _е=гw`, моли`, да
воспламени'тъ на'съ къ благи'хъ дjь'ланiю.

%<Катава'сiа: Б%>ж~е'ственное сiе` и= всечестно'е:

%<Конда'къ, гла'съ s~:%>

%<Н%>е и='мамы и=ны'я по'мощи, не и='мамы и=ны'я
наде'жды, ра'звjь теб_е`, вл\дчце. ты` на'мъ помози`, на
тебе` надjь'емся и= тобо'ю хва'лимся, твои' бо _е=смы`
раби`, да не постыди'мся.

%<I='косъ, гла'съ s~:%>

%<Н%>е ввjь'ри мя` человjь'ческому предста'тельству,
прест~а'я вл\дчце, но прiими` моле'нiе раба` твоегw`:
ско'рбь бо w=бдержи'тъ мя`, терпjь'ти не могу` де'монскагw
стрjьля'нiя, покро'ва не и='мамъ. ниже` гдjь` прибjь'гну,
w=кая'нный, всегда` побjьжда'емь, и= о_у=тjьше'нiя не
и='мамъ, ра'звjь теб_е`, вл\дчце мi'ра, о_у=пова'нiе и=
предста'тельство вjь'рныхъ не пре'зри моле'нiе мое`.
полjь'зно сотвори`.

%<Пjь'снь з~.%>

%<I=рмо'съ: Н%>е послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=ц~_е'въ гд\сь и= бг~ъ,
бл~гослове'нъ _е=си`.

%<П%>резрjь'ла _е=си` вся^ кра^сная мi'ра, ч\стая
_е=ди'ному бг~у возжела'вши послужи'ти, _е=му'же воспjьва'ла
_е=си`: _о=тц_е'въ бж~е, бл~гослове'нъ _е=си`.

%<Н%>а'съ, всесоверше'ннw бл~гоч_ести'вымъ _о=трокw'мъ
не послjь'дующихъ, но прилjьпля'ющихъ тва'ри па'че, не'же
творцу`, наста'ви, вл\дчце, _е=ди'ному бг~у служи'ти и=
воспjьва'ти: _о=тц_е'въ бж~е, бл~гослове'нъ _е=си`.

%<Д%>анiи'лъ о_у='мныма _о=чи'ма пред\ъузрjь' тя,
хр\сте`, въ ка'мени нерукосjь'чнjьмъ. разруши'вшемъ
су'_етная цр\ства человjь^ческая, во сп~се'нiе пою'щихъ
тебjь` со _о=ц~е'мъ и= дх~омъ: _о=тц_е'въ бж~е,
бл~гослове'нъ _е=си`.

%<Р%>а'дуйся, горо`, бл~года'тiю бж~iею прiwсjьне'нная,
w\т нея'же w\тсjьче'ся ка'мень, бг~омъ _о=ц~е'мъ положе'нный
во главу` о_у='гла цр~кве своея`, хр\сто'съ, _е=му'же
пое'мъ: _о=тц_е'въ бж~е, бл~гослове'нъ _е=си`.

%<И='нъ.%>

%<I=рмо'съ: К%>упина` въ горjь` _о=гненеwпа'льная и=
росоно'сная пе'щь халде'йская jа='вjь предписа' тя,
бг~оневjь'сто: бж~е'ственный бо невеще'ственный въ
веще'ственнjьмъ чре'вjь _о='гнь неwпа'льнw прiя'ла _е=си`.
тjь'мже и=з\ъ теб_е` ро'ждшемуся пое'мъ: бл~гослове'нъ
_е=си`, бж~е _о=т_е'цъ на'шихъ.

%<Т%>воре'цъ и= зижди'тель всjь'хъ, бг~ъ сло'во въ
послjь^дняя лjь^та во о_у=тро'бу твою` всели'ся, пресла'вная
бг~о_отрокови'це, и= вся^ научи` воспjьва'ти: бл~гослове'нъ
_е=си`, бж~е _о=т_е'цъ на'шихъ.

%<С%>кw'рби, бjьды^, болjь^зни w\т мно'гагw мно'жества
грjьхw'въ на'шихъ, jа='кw во'ды мwрскi'я, внидо'ша до
глубины` ду'шъ на'шихъ, но на твою` надjь'ющеся, бг~ома'ти,
по'мощь, не w\тчаява'емся, сн~у твоему` взыва'емъ:
бл~гослове'нъ _е=си`, бж~е _о=т_е'цъ на'шихъ.

%<К%>то` возглаго'летъ си'лу твою` на нб~си`, ю='же
дарова' ти w\т теб_е` происше'дый; кто` и= на земли`
слы'шаны сотвори'тъ вся^ хвалы^ твоему` вели'кому покро'ву
и= заступле'нiю земноро'дныхъ, воспjьва'ющихъ: бл~гослове'нъ
_е=си`, бж~е _о=т_е'цъ на'шихъ.

%<_О=%>трокови'це ч\стая, неискусобра'чная, w=чи'сти
на'шъ о_у='мъ w\т по'мыслwвъ су'етныхъ и= се'рдце на'ше w\т
по'хотей лука'выхъ, да чи'стыми душа'ми и= нескве'рными
о_у=стна'ми сн~у твоему` воспjьва'емъ: бл~гослове'нъ _е=си`,
бж~е _о=т_е'цъ на'шихъ.

%<Катава'сiа: Н%>е послужи'ша тва'ри:

%<Пjь'снь и~.%>

%<I=рмо'съ: _О='%>троки бл~гоч_ести'выя въ пещи`
рож\ство` бг~оро'дичо спасло` _е='сть: тогда` о_у='бw
w=бразу'емое, ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте, дjьла`, и=
превозноси'те _е=го` во вся^ вjь'ки.

%<С%>лы'ши, _о=трокови'це дв~о ч\стая, глаго'лъ,
гаврiи'ломъ тебjь` вjьща'нный: роди'ши сн~а, спаса'ющаго
воспjьва'ющихъ: гд\са по'йте, дjьла`, и= превозноси'те
_е=го` во вся^ вjь'ки.

%<П%>ло'тiю w\т теб_е` происше'дый спа'слъ _е='сть w\т
_о=гня` _о=трокw'въ, вjь'рою зрjь'вшихъ _е=го`. того` моли`
и= на'съ сп~сти`, пла'менемъ страсте'й жего'мыхъ, сн~у же
твоему` воспjьва'ющихъ: гд\са по'йте, дjьла`, и=
превозноси'те _е=го` во вся^ вjь'ки.

%<В%>ъ пещи` вавv"лw'нстjьй ви'дjьнъ бы'лъ _е=си`,
хр\сте`, jа='кw а='гг~лъ свjьтоно'сный, зра'комъ же сн~у
бж~iю подо'бный. тебjь` со _о=ц~е'мъ и= дх~омъ пое'мъ: гд\са
по'йте дjьла` и= превозноси'те _е=го` во вся^ вjь'ки.

%<Р%>а'дуйся, купино`, мwv"се'емъ ви'дjьнная, въ
послjь^дняя же лjь^та w\т ко'рене давi'дова происше'дшая и=
сп~са всjь'хъ неизрече'ннw ро'ждшая, _е=му'же пое'мъ: гд\са
по'йте, дjьла`, и= превозноси'те _е=го` во вся^ вjь'ки.

%<И='нъ.%>

%<I=рмо'съ: В%>елjь'нiю мучи'телеву прп\дбнiи трiе`
_о='троцы не повину'вшеся, въ пе'щь вве'ржени, бг~а
и=сповjь'даху, пою'ще: бл~гослови'те, дjьла` гд\сня, гд\са.

%<Р%>уно` w=роше'нное, гедеw'номъ ви'дjьнное, та'йнw
про_образи' тя, дв~у мт~рь, w=сjьне'нiемъ дх~а ст~а'гw бг~а
сло'ва неискусому'жнw роди'вшую, _е=му'же пое'мъ:
бл~гослови'те, дjьла` гд\сня, гд\са.

%<Б%>езу'мная jа='рость мучи'теля вве'рже
бл~гоч_ести'выя _о='троки въ пе'щь, _о=гне'мъ разжже'нную,
но сн~ъ тво'й росо'ю та'инственною си'лу _о=гня` о_у=гаси`.
сего` о_у=моли`, прест~а'я, и= на'съ _о=гня` вjь'чнагw
и=зба'вити и= росоно'снагw цр\ства сла'вы не лише'ны
сотвори'ти, да та'мw пое'мъ: бл~гослови'те, дjьла` гд\сня,
гд\са.

%<_Е=%>гw'же неизрече'ннjьй та'йнjь воплоще'нiя
послужи'ла _е=си`, _е=го'же все'ю мт~рнею любо'вiю
возлюби'ла _е=си`, сего` моли` и= са'мыхъ w\тве'рженныхъ
грjь'шникwвъ не w\три'нути, да и= тi'и пою'тъ: бл~гослови'те
дjьла` гд\сня, гд\са.

%<С%>ла'вимъ и= воспjьва'емъ тя` по до'лгу,
премилосе'рдая мт~и, ты' бо вели'кая засту'пница ро'да
хр\стiа'нскагw и= на'ша пребл~га'я и= ско'рая помо'щница.

%<Катава'сiа: _О='%>троки бл~гоч_ести'выя въ пещи`:

%<Пjь'снь f~.%>

%<I=рмо'съ: В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~ома'тере,
и= да вопiе'тъ: ра'дуйся, всебл~же'нная бг~оро'дице, ч\стая
приснодв~о.

%<Б%>г~ъ, w\т теб_е` воплоти'выйся и= къ на'мъ
прише'дый, содjь'ла чре'во твое` нб~съ простра'ннjьйше.
ди'вное чу'до: невмjьсти'мый во о_у=тро'бу дв~ы вмjьща'ется,
да сiю` пое'мъ во вся^ вjь'ки.

%<Н%>еизрече'ннw въ послjь^дняя лjь^та w\т теб_е`
заче'ншагося моли`, бг~оро'дице дв~о, вся^ на'шя печа^ли на
ра'дость преложи'ти и= свjь'та невече'рнягw на'съ
сподо'бити, да сiю` пое'мъ во вся^ вjь'ки.

%<Т%>ы` _е=си` пр\сто'лъ сла'вы бж~iя, i=езекi'илемъ
та'йнw о_у=зрjь'нный, jа='кw сн~а бж~iя, _о=ц~у` и= дх~у
сопр\сто'льна. во твою` преч\стую о_у=тро'бу воспрiя'ла
_е=си` и= твои'ма мт~рнима рука'ма носи'ла _е=си`.

%<Р%>а'дуйся, хра'ме w=душевле'нный. въ не'мже бг~а
пло'тiю w=бита`. ра'дуйся, кiвw'те, сла'вою сн~а бж~iя
прiwсjьне'нный. ра'дуйся, всебл~же'нная, бг~оро'дице ч\стая,
приснодв~о.

%<И='нъ.%>

%<I=рмо'съ: Н%>евмjьсти'маго бг~а во чре'вjь
вмjьсти'вшая и= ра'дость всему` мi'ру роди'вшая, тя` пое'мъ,
бг~оро'дице дв~о.

%<П%>а'стыря до'браго, взыска'вшаго _о='вцу заблу'ждшую,
мi'ру дарова'ла _е=си`, съ ни'мже ны'нjь соца'рствующи,
приведи` къ нему` и= вся^ заблу^ждшая _о=вча'та.

%<А='%>гнца, взе'млющаго грjьхи` всегw` мi'ра, jа=ви`
тобо'ю _о=ц~ъ, превосходя'й вся'къ о_у='мъ любо'вiю къ
па'дшымъ во а=да'мjь, пред\ъ ни'мъ не преста'й моля'ся
кро'вiю сн~а _е=гw` на'мъ w=святи'тися и= w=чи'ститися.

%<С%>о _о=ц~е'мъ спрославля'емый, съ дх~омъ сосла'вимый,
сн~е бж~iй, моли'твами ро'ждшiя тя` не w=ста'ви на'съ,
погиба'ющихъ.

%<И='%>же w\т теб_е` воплоти'выйся и= вочеловjь'чивыйся
поста'ви тя` превы'шjь вся'кагw а='гг~льскагw чинонача'лiя,
и=дjь'же предстоя`, возведи` и= на'съ къ нб\снымъ высо'тамъ,
грjьха` вся'кагw и=з\ъима'ющи.

%<Катава'сiа: В%>ся'къ земноро'дный:

%<Свjьти'ленъ: Подо'бенъ: П%>ло'тiю о_у=сну'въ:

%<П%>осjьти'лъ ны` _е='сть восто'къ съ высоты` и=
дарова` на'мъ, jа='кw пресвjь'тлую зарю`, тебе`,
бг~оро'дице, въ ско'рбныхъ w=бстоя'нiихъ неча'янную
ра'дость на'мъ подаю'щую, грjь'шныхъ хода'таицу.

%<Сла'ва, и= ны'нjь, то'йже.%>

%<На хвали'техъ стiхи^ры, на д~, гла'съ д~:%>

%<Н%>б~о и= земля` да ликовству'ютъ: се' бо мт~рь пред\ъ
сн~омъ предстои'тъ, проще'нiя грjьхw'въ человjь'ку нjь'коему
беззако'нну о_у=се'рднw прося'щи. w= се'мъ а='гг~ли
ра'дуются, съ ни'миже и= мы` духо'внjь да возвесели'мся,
бг~оро'дицу пjь'сньми велича'юще.

%<В%>оспои'мъ, лю'дiе, свjь'тлw давi'дскую пjь'снь
_о=трокови'цjь, невjь'стjь бж~iей, мт~ри всjь'хъ цр~я`
хр\ста`: предста` цр~ца w=десну'ю теб_е`, вл\дко, ря^сны
златы'ми w=дjь'яна и= преукра'шена бж\ственными лjь'потами.
сiю' бо, и=збра'нную въ жена'хъ, па'че всегw` мi'ра
о_у=добри'въ, бл~гоизво'ли роди'тися w\т нея` вели'кiя ра'ди
ми'лости и= сiю` помо'щницу лю'демъ свои^мъ дарова`
покрыва'ти рабы` своя^, _е=ди'ну бл~гослове'нную.

%<Сла'ва, и= ны'нjь, гла'съ s~.%>

%<С%>ра'дуются съ на'ми о_у='мная вся^ чинwнача'лiя,
ви'дяще цр~цу и= вл\дчцу всjь'хъ, многоиме'ннjь вjь'рными
сла'виму: ра'дуются же и= ду'си пра'ведныхъ, зря'щiи
бг~ома'терь, за грjь^шныя лю'ди всечестнi'и свои` руцjь` къ
сн~у простира'ющую и= прося'щую и=`мъ w=ставле'нiя
грjьхw'въ, и= ми'ра, и= ве'лiя ми'лости.

%<Славосло'вiе вели'кое, _е=кт_енiи` и= w\тпу'стъ.%>

%<Моли'тва.%>

%<_W%> прест~а'я дв~о, всебл~га'гw сн~а мт~и всебл~га'я,
гра'да москвы` покрови'тельнице, всjь'хъ су'щихъ во
грjьсjь'хъ, ско'рбехъ, бjьда'хъ и= болjь'знехъ вjь'рная
предста'тельнице и= засту'пнице! прiими` моле'бное пjь'нiе
сiе` w\т на'съ, недосто'йныхъ ра^бъ твои'хъ, тебjь`
возноси'мое, и= jа='коже дре'вле грjь'шника, на вся'къ де'нь
мно'гажды пред\ъ ч\стно'ю i=кw'ною твое'ю моли'вшагося, не
презрjь'ла _е=си`. но дарова'ла _е=си` _е=му` неча'янную
ра'дость покая'нiя и= преклони'ла _е=си` сн~а твоего`
мно'гимъ и= о_у=се'рднымъ къ нему` хода'тайствомъ ко
проще'нiю сегw` грjь'шнагw и= заблу'ждшагwся, та'кw и=
ны'нjь не пре'зри моле'нiя на'съ, недосто'йныхъ рабw'въ
твои'хъ, и= о_у=моли` сн~а твоего` и= бг~а на'шего, да и=
всjь^мъ на'мъ, съ вjь'рою и= о_у=миле'нiемъ покланя'ющымся
пред\ъ цjьльбоно'снымъ _о='бразомъ твои'мъ, да'руетъ
неча'янную по коего'ждо потре'бjь ра'дость: грjь'шникwмъ,
погря'зшымъ во глубинjь` sw'лъ и= страсте'й,
вседjь'йственное вразумле'нiе, покая'нiе и= сп~се'нiе:
су'щымъ въ ско'рбехъ и= печа'лехъ о_у=тjьше'нiе:
w=брjьта'ющымся въ бjьда'хъ и= w=sлобле'нiихъ соверше'нное
си'хъ и=збытiе`: малоду^шнымъ и= ненадjь^жднымъ наде'жду и=
терпjь'нiе: въ ра'дости и= и=з\ъ_оби'лiи живу'щымъ
непреста'нное благодjь'телю благодаре'нiе: бjь'дствующымъ
милосе'рдiе: су'щымъ въ болjь'зни и= долгонеду'жiи и=
w=ста'вл_еннымъ врача'ми неча'емое и=сцjьле'нiе и=
о_у=крjьпле'нiе: и=жди'вшымъ w\т неду'га о_у='мъ о_у=ма`
возвраще'нiе и= w=бновле'нiе: w\тходя'щымъ въ вjь'чную и=
несконча'емую жи'знь па'мять сме'ртную, о_у=миле'нiе и=
сокруше'нiе w= грjьсjь'хъ, ду'хъ бо'дръ и= тве'рдую на
милосе'рдiе судiи` наде'жду. _w гп\сже` прест~а'я!
о_у=милосе'рдися ко всjь^мъ, чту'щымъ всечестно'е и='мя
твое`, и= всjь^мъ jа=ви` всемо'щный покро'въ тво'й и=
заступле'нiе: во благоче'стiи, чистотjь` и= честнjь'мъ
жи'тельствjь пребыва'ющыя до послjь'днягw и='хъ
сконча'нiя во бла'гости соблюди`: sлы^я бла'ги сотвори`:
заблу'ждшыя на пу'ть пра'вый наста'ви: вся'кому дjь'лу
благо'му и= сн~у твоему` о_у=го'дному споспjь'шествуй:
вся'кое дjь'ло sло'е и= бг~опроти'вное разруши`: въ
недоумjь'нiи и= тру'дныхъ и= _о=па'сныхъ w=бстоя'нiихъ
w=брjьта'ющымся незри'мую по'мощь и= вразумле'нiе съ нб~се`
низпосли`: w\т и=скуше'нiй, собла'знwвъ и= поги'бели сп~си`:
w\т всjь'хъ sлы'хъ человjь'къ и= w\т врагw'въ ви'димыхъ и=
неви'димыхъ защити` и= сохрани`: пла'вающымъ спла'вай:
путеше'ствующымъ спутеше'ствуй: су'щымъ въ ну'ждjь и=
гла'дjь бу'ди пита'тельница: неиму'щымъ кро'ва и=
приста'нища бу'ди покро'въ и= прибjь'жище: наги^мъ пода'ждь
w=дjья'нiе: w=би^димымъ и= непра'вjьднw гони^мымъ
заступле'нiе: клевету`, поноше'нiе и= хуле'нiе терпя'щыя
незри'мw w=правда'й: клеветники` и= хули'тели пред\ъ всjь'ми
w=бличи`: w=жесточе'ннw вражду'ющымъ неча'емое пода'ждь
примире'нiе, и= всjь^мъ на'мъ дру'гъ ко дру'гу любо'вь,
ми'ръ и= бл~гоче'стiе и= здра'вiе съ долгоде'нствiемъ.
супру^жества въ любви` и= _е=диномы'слiи сохрани`: супру'ги,
во враждjь` и= раздjьле'нiи су'щыя, о_у=мири`, соедини` я=`
дру'гъ ко дру'гу и= положи` и='мъ сою'зъ любве`
неразруши'мый: ма'теремъ, дjь'ти родя'щымъ, ско'рое пода'ждь
разрjьше'нiе: младе'нцы воспита'й: ю='ныя о_у=цjьлому'дри,
w\тве'рзи и=`мъ о_у='мъ къ воспрiя'тiю вся'кагw поле'знагw
о_у=че'нiя, стра'ху бж~iю, воздержа'нiю и= трудолю'бiю
наста'ви: w\т дома'шнiя бра'ни и= вражды` _е=динокро'вныхъ
ми'ромъ и= любо'вiю w=гради`. безма'тернихъ сиро'тъ бу'ди
мт~рь, w\т вся'кагw поро'ка и= скве'рны w\тврати` я=` и=
всему` благо'му и= бг~оуго'дному научи`,
прельщ_е'нныя же и= во грjь'хъ и= нечистоту` па'дшыя,
скве'рну грjьха` w\тя'вши, и=з\ъ бе'здны поги'бели и=зведи`.
вдw'въ бу'ди о_у=тjь'шительница и= помо'щница, ста'рости
бу'ди же'злъ, w\т внеза'пныя сме'рти без\ъ покая'нiя всjь'хъ
на'съ и=зба'ви, и= всjь^мъ на'мъ хр\стiа'нскую кончи'ну
живота` на'шегw, безболjь'зненну, непосты'дну, ми'рну и=
до'брый w\твjь'тъ на стра'шнjьмъ суди'щи хр\сто'вjь да'руй.
Преста'вльшыяся въ вjь'рjь и= покая'нiи w\т житiя` сегw` со
а='гг~лы и= всjь'ми ст~ы'ми жи'ти сотвори`, сконча'вшымся
внеза'пною сме'ртiю ми'лостива бы'ти сп~а твоегw` о_у=моли`,
и= w= всjь'хъ о_у=со'пшихъ, и=`же не и='мутъ сро'дникwвъ, w=
о_у=покое'нiи и='хъ сн~а твоего` о_у=моля'ющихъ, сама` бу'ди
непреста'нная и= те'плая мл~твенница и= хода'таица, да вси`
на нб~си` и= на земли` вjь'дятъ тя`, jа='кw тве'рдую и=
непосты'дную предста'тельницу ро'да хр\стiа'нскагw, и=,
вjь'дуще, сла'вятъ тя` и= тобо'ю сн~а твоего`, со
безнача'льнымъ _е=гw` _о=ц~е'мъ и= _е=диносу'щнымъ _е=гw`
дх~омъ, ны'нjь и= при'снw и= во вjь'ки вjькw'въ.
а=ми'нь.


