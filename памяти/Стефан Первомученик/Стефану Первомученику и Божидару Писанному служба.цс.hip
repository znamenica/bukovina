<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~з-й де'нь.%>

%<Ст~а'гw а=п\сла, первому'ченика и= а=рхiдiа'кона
стефа'на.%>

%<И= прп\дбнагw _о=тца` на'шегw, и= и=сповjь'дника
fео'дwра начерта'ннагw, и= бра'та fеофа'на творца`.%>

%<На Г%>д\си, воззва'хъ: %<стiхи^ры а=п\сла г~, и=
прп\дбнагw г~. стiхи^ры а=п\сла, гла'съ д~. Подо'бенъ:
Jа='%>кw до'бля:

%<Д%>х~а благода'тiю * просвjьти'въ помышле'нiе, *
зра'комъ jа='кw а='гг~лъ * jа=ви'лся _е=си`, стефа'не,
w=блиста'вшу тjьлеси` вну'треннею свjь'тлостiю, * и= зарю`
душе'вную jа=вля'ющу ви'дящымъ, * _е=я'же ра'ди получи'лъ
_е=си` и= свjь'та зрjь'нiе, * нб~с_е'мъ тебjь` пресла'внw
w\тве'рз_еннымъ, * нача'ло му'ченикwвъ и= похвало`.

%<Jа='%>кw степ_е'ни * и= лjь'ствица на нб\сный
восхо'дъ, * ка'м_енная мета^нiя бы'ша тебjь`. * на ня'же
вше'дъ ви'дjьлъ _е=си` * стоя'ща гд\саw=десну'ю
_о=ц~а`, * тебjь` тезоимени'тъ вjьне'цъ простира'юща *
десни'цею живоно'сною, * _е=гw'же бли'зъ, jа='кw
добропобjь'дникъ, предстои'ши, * и= страда'льц_евъ
верхо'вный.

%<З%>на'меньми и= чудесы` блиста'яйся, * и= догма^ты
пребеззако'нныхъ погаси'лъ _е=си` собо'рище: * и= w\т ни'хъ
о_у=бива'емь * ка'менiемъ мета'емь, * за о_у=бива'ющыя ты`
w= w=ставле'нiи моли'лся _е=си`, * подо'бяся гла'су сп~сову,
* _е=гw'же въ ру'ки пре'далъ _е=си` тво'й ду'хъ, *
свяще'нный стефа'не.

%<И='ны стiхи^ры прп\дбнагw, гла'съ и= подо'бенъ
то'йже:%>

%<С%>тра'нничества jа='звамъ, * приложи'шася тебjь`
jа='звы, * заточ_е'нiя, преподо'бне, лютjь^йшая, *
пребеззако'ннw держа'щему * престо'лъ зако'нный, * и=
смуща'ющу лю'тjь зако'ны вjь'ры, * и= преч\стый сп~совъ
_о='бразъ низлага'ющу, * _е=го'же бл~года'тiю бж\ственною, *
хр\сто'въ о_у=го'дниче, посрами'лъ _е=си`.

%<Н%>и темни'ца тя`, ни тjьснота`, * ниже` тма`
несвjь'тлая, * ни ра^ны, ни бi_е'нiя, _о='ч~е, * возмого'ша
къ бг~у любве` * разлучи'ти, fео'дwре, * ниже` неду'гъ лю'тъ
и= до'лгъ и= нестерпи'мь, * ниже` ску'дость пи'щи,
бг~оглаго'ливе: но непрело'жнjь претерпjь'лъ _е=си`, *
прови'дя твои'хъ трудw'въ воздая'нiе.

%<В%>мjь'стw ско'рби w=сла'бу, * вмjь'стw болjь'зней
наслажде'нiе, * вмjь'стw тмы` w=сiя'нiе тебjь` дарова`, *
подвигополо'жникъ пра'ведный. * вмjь'стw же, чу'дне, на
лицjь` твое'мъ писа'нiя, * написа'лся _е=си` въ кни'зjь
жи'зни, * цр~кви же перворо'дныхъ вчини'лся _е=си` въ
вы'шнихъ, * и= ко а='гг~лwвъ торжеству` * прера'достнw
прише'лъ _е=си`.

%<Сла'ва, гла'съ в~. А=нато'лiево:%>

%<Ц%>р~ю` и= вл\дцjь всjь'хъ ро'ждшемуся на земли`,
вjьне'цъ пресвjь'телъ прино'сится: не w\т ка'менiй честны'хъ
о_у=стро'енъ, но w\т твои'хъ крове'й процвjьте'нъ. но, _w
мучениколю'бцы! прiиди'те, пjь'снiй цвjь'ты
взе'мше, главы^ о_у=вязе'мъ, и= пjь^сни воспjьва'юще рце'мъ:
му'дростiю и= благода'тiю ду'шу просвjьти'вый,
первому'чениче, хр\ста` бг~а, проси` на'мъ ми'ра и= ве'лiя
ми'лости.

%<И= ны'нjь, гла'съ то'йже:%>

%<В%>е'лiе и= пресла'вное чу'до соверши'ся дне'сь: дв~а
ражда'етъ, и= о_у=тро'ба не и=стлjьва'етъ: сло'во
воплоща'ется, и= _о=ц~а` не w\тлуча'ется. а='гг~лы съ
па^стыри сла'вятъ, и= мы` съ ни'ми вопiе'мъ: сла'ва въ
вы'шнихъ бг~у, и= на земли` ми'ръ.

%<На стiхо'внjь стiхи^ры, гла'съ а~. Подо'бенъ:
Н%>б\сныхъ чинw'въ:

%<И=%>зъ _о=ц~а` пре'жде вjь^къ возсiя'вша, * и= jа='кw
сн~а въ нjь'дрjь _о='ч~емъ присносу'ща, * па'ки въ
послjь^дняя на рука'хъ мт~рнихъ, * jа='кw на пр\сто'лjь
сjьдя'щаго, * и= w\т а='гг~лwвъ, па'стырей, волхвw'въ же, *
ны'нjь покланя'емаго воспои'мъ.

%<Стi'хъ: И=%>зъ чре'ва пре'жде денни'цы роди'хъ тя`.

%<В%>ъ виfлее'мъ соше'дшеся вjь'рнiи, * о_у='зримъ
всjь'хъ творца` * лежа'щаго во jа='слехъ, * и= w\т земли`
халде'йскiя * да'ръ и=збра'нный прине'сшыя тривеще'ственный,
* jа='кw цр~ю` и= бг~у, * и= на'съ ра'ди тридне'вному су'щу
мертвецу`.

%<Стi'хъ: Р%>ече` гд\сь гд\севи моему`: сjьди` w=десну'ю
мен_е`.

%<И=%>зъ дв~ы роди'лся _е=си` въ верте'пjь, * и=
вw'инства а='гг~льская w=бстоя'ще вопiя'ху: * сла'ва въ
вы'шнихъ тебjь` бг~у, * ро'ждшемуся въ ра'бiи _о='бразjь, *
и= w=бно'вльшему мi'ръ, * во чре'вjь дв~ы * и=
неискусому'жныя ма'тере.

%<Сла'ва, гла'съ s~. А=нато'лiево:%>

%<П%>е'рвый въ му'ченицjьхъ показа'лся _е=си`, и= въ
дiа'конjьхъ, стефа'не а=п\сле, страда'льц_евъ о_у=добре'нiе,
вjь'рныхъ о_у=твержде'нiе, сла'ва прв\дныхъ. честну'ю твою`
па'мять пра'зднующымъ проси`, jа='кw предстоя` пр\сто'лу
хр\ста` всецаря` прегрjьше'нiй w=чище'нiя, и= цр\ствiя
нб\снагw сподо'битися.

%<И= ны'нjь, гла'съ то'йже. Ге'рманово:%>

%<Л%>ику'ютъ а='гг~ли вси` на нб~си`, и= ра'дуются
человjь'цыдне'сь: и=гра'етъ же вся` тва'рь
ро'ждшагwся ра'ди въ виfлее'мjь сп~са гд\са: jа='кw вся'кая
ле'сть i='дwльская преста`, и= цр\ствуетъ хр\сто'съ во
вjь'ки.

%<Тропа'рь ст~а'гw, гла'съ д~:%>

%<П%>о'двигомъ до'брымъ подвиза'лся _е=си`,
первому'чениче хр\сто'въ и= а=п\сле, и= мучи'телей
w=бличи'лъ _е=си` нече'стiе: ка'менiемъ бо побiе'нъ w\т
ру'къ беззако'нныхъ, вjьне'цъ w\т jа='же свы'ше десни'цы
прiя'лъ _е=си`, и= къ бг~у взыва'лъ _е=си`, вопiя`: гд\си,
не поста'ви и=`мъ грjьха` сегw`.

%<Сла'ва, прп\дбнагw тропа'рь, гла'съ и~:%>

%<П%>равосла'вiя наста'вниче, бл~гоче'стiя о_у=чи'телю
и= чистоты`, вселе'нныя свjьти'льниче, мона'шествующихъ
бг~одохнове'нное о_у=добре'нiе, fео'дwре прему'дре,
о_у=че'ньми твои'ми вся^ просвjьти'лъ _е=си`, цjьвни'це
дх~о'вная: моли` хр\ста` бг~а, спасти'ся душа'мъ на'шымъ.

%<И= ны'нjь, пра'здника. Р%>ж\ство` твое`, хр\сте` бж~е:



%<На о_у='трени, на Б%>г~ъ гд\сь, %<тропа'рь пра'здника,
_е=ди'ножды, и= а=п\сла, _е=ди'ножды. Сла'ва, прп\дбнагw, И=
ны'нjь, пра'здника.%>

%<По а~-й стiхоло'гiи, сjьда'ленъ, гла'съ г~. Подо'бенъ:
Д%>в~а дне'сь:

%<Б%>езсjь'менное зача'тiе и=зба'вителя ражда'етъ, и=
волсви` прихо'дятъ жи'зни поклони'тися, человjь'цы со
а='гг~лы славосло'вятъ: верте'пъ же и= jа='сли дароно'сятъ.
воспjьва'юще рожде'ннаго _о=троча` мла'до превjь'чнаго бг~а.

%<Сла'ва, и= ны'нjь, то'йже.%>

%<По в~-й стiхоло'гiи, сjьда'ленъ, гла'съ д~. По\д:
О_у=%>диви'ся i=w'сифъ:

%<Н%>евмjьсти'мый вездjь`, ка'кw вмjьсти'ся во чре'во;
сы'й въ нjь'дрjьхъ _о='ч~ихъ, ка'кw на рука'хъ ма'тернихъ;
вся'кw jа='кw вjь'сть, jа='кw восхотjь`, и= jа='кw
благоволи`: безпло'тенъ бо сы'й воплоти'ся во'льнw. и=
бы'сть сы'й, _е='же не бjь`, на'съ ра'ди, и= не w\тступи'въ
_е=стества` причасти'сяна'шему смjьше'нiю, сугу'бъ
роди'ся хр\сто'съ, вы'шнiй мi'ръ хотя` и=спо'лнити.

%<Сла'ва, и= ны'нjь, то'йже.%>

%<Канw'нъ пра'здника пе'рвый, со i=рмосо'мъ на s~, и=
ст~ы'хъ два` канw'на, на и~.%>

%<Канw'нъ пра'здника:%>

%<Гла'съ а~. Пjь'снь а~. I=рмо'съ:%>

%<Х%>р\сто'съ ражда'ется, сла'вите. хр\сто'съ съ нб~съ,
сря'щите. хр\сто'съ на земли`, возноси'теся. по'йте гд\севи
вся` земля`, и= весе'лiемъ воспо'йте, лю'дiе, jа='кw
просла'вися.

%<И=%>стлjь'вша преступле'нiемъ, по бж~iю _о='бразу
бы'вшаго, всегw` и=стлjь'нiя су'ща, лу'чшiя w\тпа'дша
бж\ственныя жи'зни, па'ки w=бновля'етъ му'дрый содjь'тель,
jа='кw просла'вися.

%<В%>и'дjьвъ зижди'тель ги'блема человjь'ка, рука'ми
_е=го'же созда`, приклони'въ нб~са` схо'дитъ: сего' же w\т
дв~ы бж\ственныя ч\стыя всего` w=существу'етъ, вои'стинну
вопло'щся, jа='кw просла'вися.

%<М%>у'дрость, сло'во, и= си'ла, сн~ъ сы'й _о='ч~iй и=
сiя'нiе, хр\сто'съ бг~ъ, си'лъ о_у=таи'вся, _е=ли'кw
премi'рныхъ, и= _е=ли'кw на земли`, и= вочл~вjь'чся
w=бнови'лъ _е='сть на'съ, jа='кw просла'вися.

%<Канw'нъ а=п\сла, творе'нiе i=wа'нна дамаскина`.%>

%<Гла'съ _е~. Пjь'снь а~. I=рмо'съ:%>

%<К%>оня` и= вса'дника въ мо'ре чермно'е, сокруша'яй
бра^ни мы'шцею высо'кою, хр\сто'съ и=стрясе`, i=и~ля же
спасе`, побjь'дную пjь'снь пою'ща.

%<Г%>ряди'те, вjьнцы` пjь'сней первому'ченика хр\сто'ва
цр~кви, сла'внw вjьнча'имъ: и= бж\ственною вjьнча'еми
стефа'новою благода'тiю, побjь'дную пjь'снь воспои'мъ.

%<Н%>ося` о_у=ч~телевъ кро'ткiй смы'слъ, и= _е='же w\т
любве` бг~отво'рное смире'нiе, досто'йнw, стефа'не,
дiа'конwвъ старjь'йшина и= предста'тель вдови'цамъ бы'лъ
_е=си`.

%<Т%>ы` на по'мощь а=п\слwвъ хр\сто'выхъ досто'йнw
призва'лся_е=си`: и= jа='кw вjь'ренъ дiа'конъ,
тезоимени'те стефа'не, бы'лъ _е=си`, и=дjь'же хр\сто'съ,
кро'вiю преше'лъ _е=си`.

%<Бг~оро'диченъ:%>

%<Т%>ы` о_у='бw за человjь'ки, хр\сте`, человjь'ка w\т
дв~ы поне'съ jа='кw мл\днцъ пови'тся, тво'й же посы'панъ
первому'ченикъ ка'меней мета^нiи, человjь'ка совлачи'тся.

%<И='нъ канw'нъ прп\дбнагw, _е=гw'же краегране'сiе:%>

%<Т%>воя^, бра'те, бли^жняя плету` хвалы^. %<Fеофа'нъ.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй
пjьшеше'ствовавъ i=и~ль, кресто_обра'зными мwv"се'овыма
рука'ма а=мали'кову си'лу въ пусты'ни побjьди'лъ _е='сть.

%<Т%>i'тлу твоегw` честна'гw лица` ви'дjьвше херувi'ми,
w\тступа'ютъ w\т дре'ва жи'зни: пла'менное же _о=ру'жiе
всеблагоговjь'йнw плещы` тебjь` дае'тъ, всему'дре fео'дwре.

%<Т%>i'тла надъ главо'ю лежа'ше цр~я` хр\ста`, напи'сана
на дре'вjь кр\стнjьмъ: твоя' же тi'тла, всему'дре, на лицjь`
твое'мъ начерта'ся, напи'сана благолjь'пнjь.

%<В%>озвы'сися о_у='бw на кр\стъ гд\сь, и= прободе'нъ
бы'сть въ ре'бра: ты' же протяже'нъ на скамiи`, терпjьли'внw
бод_е'нiя претерпjь'лъ _е=си`, jа='коже _о=ве'нъ наро'читъ,
священнотаи'нниче, назна'менаемь.

%<М%>у'дростiю вся'кою о_у=краша'емь, _о='ч~е fео'дwре,
предста'теля w=бличи'лъ _е=си` jа='вjь sлы'я _е='реси:
терпjь'нiемъ же дjь'лъ, сегw` мудрова'нiя о_у=жаси'лъ
_е=си`.

%<Бг~оро'диченъ:%>

%<М%>у'дрости прему'дростныя была` _е=си` прiя'телище,
преч\стая бг~ороди'тельнице, _е=ди'на вjь'рныхъ спасе'нiе и=
пjь'нiе: ты' бо на'мъ родила` _е=си` дне'сь бж\ственное
и=збавле'нiе.

%<Пjь'снь г~. I=рмо'съ:%>

%<П%>ре'жде вjь^къ w\т _о=ц~а` рожде'нному нетлjь'ннw
сн~у, и= въ послjь^дняя w\т дв~ы воплоще'нному безсjь'меннw
хр\сту` бг~у возопiи'мъ: вознесы'й ро'гъ на'шъ, ст~ъ _е=си`,
гд\си.

%<И='%>же вдохнове'нiя прича'щся лу'чшагw а=да'мъ
пе'рстный, и= къ тлjь'нiю попо'лзся же'нскою ле'стiю,
хр\ста` w\т жены` ви'дя, вопiе'тъ: и='же мен_е` ра'ди по
мнjь` бы'въ, свя'тъ _е=си`, гд\си.

%<С%>о_обра'зенъ бре'нному о_у=мале'нiю растворе'нiемъ,
хр\сте`, бы'въ, и= прича'стiемъ пло'ти го'ршiя, пода'въ
бж\ственнагw _е=стества`, зе'мленъ бы'въ, и= пребы'въ бг~ъ,
и= возвы'сивый ро'гъ на'шъ, свя'тъ _е=си`, гд\си.

%<В%>иfлее'ме, весели'ся, князе'й i=у'довыхъ сы'й цр~ь:
i=и~ля бо пасы'й, на ра'мjьхъ херувi'мскихъ, и=зъ теб_е`
про'йде хр\сто'съ jа='вjь: и= вознесы'й ро'гъ на'шъ надъ
всjь'ми воцр~и'ся.

%<И='нъ. I=рмо'съ:%>

%<В%>одрузи'вый на ничесо'мже зе'млю повелjь'нiемъ
твои'мъ, и= повjь'сивый неwдержи'мw тяготjь'ющую, на
недви'жимjьмъ, хр\сте`, ка'мени за'повjьдей твои'хъ цр~ковь
твою` о_у=тверди`, _е=ди'не бла'же и= чл~вjьколю'бче.

%<З%>ако'ннw jа='кw хр\сто'въ во'инъ стефа'нъ, къ
бг~оубi'йцамъ w=полчи'вся, въ непобjьди'мую _е=гw` си'лу
w=дjь'янъ, пребеззако'нныхъ w=бличи` все` лука'вное
противле'нiе.

%<Р%>е'вностiю хр\сто'вы разже'гся любве`, и= къ
подвигw'мъ совле'кся, вjь'ры и= дх~а и=спо'лнився
бж\ственнагw первому'ченикъ, ры'барей и=звjьсти'лъ _е=си`
всjь^мъ бг~осу'дную про'повjьдь.

%<Jа='%>кw проповjь'дникъ сокрове'нныя вои'стинну и=
бж\ственныя жи'зни, настоя'щую jа='коже забы'въ, дjь'ломъ
показа` jа='вjь всjь^мъ, первому'ченикъ побjьдоно'сную
и='стину, вл\дко, произво'ливъ сме'рть.

%<Бг~оро'диченъ:%>

%<В%>ъ жите'йскiй на'съ ра'ди вл\дка верте'пъ вни'де,
_о='бразомъ низхожде'нiя: му'ченикwвъ же нача'льникъ
стефа'нъ, w\т тя'жести человjь'ческiя и=схо'дитъ, любо'вiю
вл\дчнею побjьжда'емь.

%<И='нъ. I=рмо'съ:%>

%<В%>есели'тся w= тебjь` цр~ковь твоя`, хр\сте`,
зову'щи: ты` моя` крjь'пость, гд\си, и= прибjь'жище, и=
о_у=твержде'нiе.

%<Н%>е и=мjь'я что` твои^мъ о_у=че'нi_емъ противорещи`,
прп\дбне, на ра^ны w=браща'ется, _е='ллинскагw неи'стовства
и=спо'лненный.

%<П%>од\ъя'лъ _е=си` терпjьли'внw _е='же на ра'мjьхъ и=
на пе'рсехъ ра^ны, хр\ста` ра'ди, бг~одохнове'нне, и= по
главjь` о_у=дар_е'нiя.

%<М%>у'дростiю духо'вною и= о_у=се'рдiемъ по'мысла,
посрами'лъ _е=си` sлочести'ваго и= беззако'ннаго
свяще'ннjьйшими твои'ми догма^ты.

%<Бг~оро'диченъ:%>

%<Д%>в~дъ jа='коже ковче'гъ въ виfлее'мjь, проро'ческими
_о=чесы`, мт~и бж~iя, ви'дитъ тя`, мл\днца пребж\ственнаго
нося'щу.

%<Конда'къ, гла'съ г~:%>

%<Д%>в~а дне'сь пресу'щественнаго ражда'етъ, и= земля`
верте'пъ непристу'пному прино'ситъ. а='гг~ли съ па'стырьми
славосло'вятъ, волсви' же со sвjьздо'ю путеше'ствуютъ: на'съ
бо ра'ди роди'ся _о=троча` мла'до, превjь'чный бг~ъ.

%<I='косъ:%>

%<_Е=%>де'мъ виfлее'мъ w\тве'рзе, прiиди'те ви'димъ,
пи'щу въ та'йнjь w=брjьто'хомъ: прiиди'те, прiи'мемъ су^щая
ра^йская вну'трь верте'па: та'мw jа=ви'ся ко'рень
ненапое'нъ, прозяба'я w\тпуще'нiе: та'мw w=брjь'теся
кла'дязь неиско'панъ, и=зъ негw'же дв~дъ пи'ти дре'вле
возжада'ся: та'мw дв~а ро'ждши младе'нца, жа'жду о_у=ста'ви
а='бiе а=да'мову и= дв~дову. сегw` ра'ди къ нему` и='демъ,
гдjь` роди'ся _о=троча` мла'до, превjь'чный бг~ъ.

%<Сjьда'ленъ, гла'съ а~. Подо'бенъ: Г%>ро'бъ тво'й:

%<А=%>п\сле хр\сто'въ, дiа'конwвъ пе'рвый,
первому'чениче му'дре, му'ченикwвъ ве'рхъ, мi'ра концы`
w=святи'въ страда^нiи твои'ми, и= чудесы` ду'шы человjь'кwвъ
просвjьти'лъ _е=си`: чту'щыя тя` и=зба'ви вся'ческихъ
бjь'дъ, всехва'льне стефа'не.

%<Сла'ва, прп\дбнагw сjьда'ленъ, гла'съ г~. Подо'бенъ:
Б%>ж\ственныя вjь'ры:

%<О_у=%>ста` бы'лъ _е=си` де'рзости, горды'ню
мучи'телеву велему'дреннw посрами'въ терпjь'нiемъ страда'нiй
твои'хъ:о_у=язвля'емь бо бы'въ въ лице`, fео'дwре,
за хр\сто'ву i=кw'ну всечестну'ю, и=звjьсти'лъ же _е=си`
чти'ти и= сла'вити вся^, прося` на'мъ ве'лiю ми'лость.

%<И= ны'нjь, бг~оро'диченъ:%>

%<Р%>ж\ство` безсjь'менное смотря'ющи всенепоро'чная,
дивя'щися, и=зъ нея` рожде'нному вjьща'ше: а='ще и= зра'комъ
человjь'ческимъ w=бложи'лся _е=си`, но бг~а тя`
проповjь'дуютъ в_е'щи, ча'до безнача'льное безнача'льнагw
_о=ц~а` собезнача'льне, всjь^мъ подая'й ве'лiю ми'лость.

%<Пjь'снь д~. I=рмо'съ:%>

%<Ж%>е'злъ и=зъ ко'рене i=ессе'ева и= цвjь'тъ w\т негw`,
хр\сте`, w\т дв~ы прозя'блъ _е=си`, и=зъ горы`, хва'льный,
приwсjьне'нныя ча'щи, прише'лъ _е=си` вопло'щся, w\т
неискусому'жныя, невеще'ственный и= бж~е, сла'ва си'лjь
твое'й, гд\си.

%<_Е=%>го'же дре'вле прорече` i=а'кwвъ, jа=зы'кwвъ
жда'нiе, хр\сте`, w\т колjь'на i=у'дова возсiя'лъ _е=си`, и=
си'лу дама'скову, самарi'йскую же коры'сть прише'лъ _е=си`
и=спроврещи`, ле'сть премjьня'я въ вjь'ру бг~олjь'пну:
сла'ва си'лjь твое'й, гд\си.

%<В%>олхва` дре'вле валаа'ма словесы` о_у=ченики`,
му^дрыя sвjьздоблюсти'тели, ра'дости и=спо'лнилъ _е=си`:
sвjьзда` w\т i=а'кwва возсiя'въ, вл\дко: jа=зы'кwвъ
нача'токъ вводи'мый, прiя'лъ же _е=си` jа='вjь: сла'ва
си'лjь твое'й, гд\си.

%<Jа='%>кw на руно`, во чре'во дв~ы сше'лъ _е=си`
до'ждь, хр\сте`, и= jа='кw ка^пли на зе'млю ка'плющыя.
_е=fiо'пiа и= fарсi'съ, и= а=равi'тстiи _о='строви же,
сава`, ми'дwвъ всю` зе'млю держа'щiи, припадо'ша тебjь`,
сп~се: сла'ва си'лjь твое'й, гд\си.

%<И='нъ. I=рмо'съ:%>

%<Б%>ж\ственное твое` разумjь'въ и=стоща'нiе прозорли'вw
а=вваку'мъ, хр\сте`, со тре'петомъ вопiя'ше тебjь`: во
спасе'нiе люде'й твои'хъ, спасти` пома^занныя твоя^ прише'лъ
_е=си`.

%<П%>оревнова'въ а='гг~льскому о_у=се'рдiю, и= зра'комъ
а='гг~льскимъ свjь'тлw о_у=краси'вся, зри'ши сла'ву
бж\ственную, и= сея` w=заре'нiе.

%<К%>леветни'къ, судiя' же и= мучи'тель,
человjькоубi'йца и= _о=те'цъ лжи` jа=вля'ется, стефа'не: но
себе` побjьжда'етъ, сjь^ти на ся` простира'я.

%<Jа='%>кw пе'рвый му'ченикwвъ стефа'нъ, путесотвори'въ
же на'мъ муче'нiя вхо'дъ, вjьнцено'сецъ лику'етъ, вjьнце'мъ
му'ченическимъ вjьнча'емь.

%<Бг~оро'диченъ:%>

%<П%>росiя'въ w\т дв~ы, jа='кw со'лнце, совозсiя'вшу,
хр\сте`, jа='кw денни'цу, сла'вную первому'ченика па'мять,
свое'ю о_у=краша'еши свjь'тлостiю.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце
пра'ведное, ста` въ чи'нjь свое'мъ, досто'йнw взыва'ющи:
сла'ва си'лjь твое'й, гд\си.

%<П%>росте'ртъ на дсцjь` начерта'нъ бы'сть jа='кw
покланя'ющся, fео'дwре, хр\сто'вjь i=кw'нjь и= бг~ома'тере,
на'глостiю свирjь'пства и= ва'рварскимъ суровство'мъ.

%<С%>лужи'въ w\т ю='ности вл\дцjь, и= къ нему`
непреста'ннw жела'нiе и=мjь'я, блаже'нне, воздержа'нiемъ,
му'ченическою кро'вiю а='бiе о_у=краси'лся _е=си`
свjьтлjь'йше.

%<С%>вjь'телъ jа='кw со'лнце, бг~оно'се, w\т восто'ка
о_у=стреми'лся _е=си`, зари^ и=спуща'я и=сповjь'данiя
твоегw`, и= велему'дреннагw и= до'блественнjьйшагw
противле'нiя.

%<Бг~оро'диченъ:%>

%<Б%>лагослове'нъ гряды'й бг~ъ сло'во въ виfлее'мъ,
jа='кw благоутро'бенъ, w\т неискусобра'чнагw, преч\стая,
чре'ва твоегw`. _е=го'же ны'нjь моли` спасти` къ тебjь`
прибjьга'ющыя.

%<Пjь'снь _е~. I=рмо'съ:%>

%<Б%>г~ъ сы'й ми'ра, _о=ц~ъ щедро'тъ, вели'кагw совjь'та
твоегw` а='гг~ла, ми'ръ подава'юща, посла'лъ _е=си` на'мъ.
тjь'мъ бг~оразу'мiя къ свjь'ту наста'вльшеся, w\т но'щи
о_у='тренююще, славосло'вимъ тя`, чл~вjьколю'бче.

%<В%>ъ рабjь'хъ ке'саревымъ повелjь'нiемъ написа'тися
поко'рься, и= на'съ рабы^ су'щыя, врага` и= грjьха`
свободи'лъ _е=си`, хр\сте`. ве'сь же по на'мъ w=бнища'въ, и=
пе'рстнагw w\т самагw` _е=дине'нiя и= w=бще'нiя
бг~осодjь'лалъ _е=си`.

%<С%>е` дв~а, jа='коже дре'вле рече`, во чре'вjь
прiе'мши, родила` _е='сть бг~а вочеловjь'чшася, и=
пребыва'етъ дв~а. _е=я'же ра'ди примири'вшеся бг~у
грjь'шнiи, бц\ду су'щую вои'стинну вjь'рнiи воспои'мъ.

%<И='нъ. I=рмо'съ:%>

%<W=%>дjья'йся свjь'томъ jа='кw ри'зою, къ тебjь`
о_у='тренюю, и= тебjь` зову`: ду'шу мою` просвjьти`
w=мраче'нную, хр\сте`, jа='кw _е=ди'нъ благоутро'бенъ.

%<W=%>блиста` jа='кw а='гг~лъ первому'ченикъ тво'й,
небе'сныхъ кругw'въ, хр\сте`, бы'въ превы'шше, и= сла'вы
неизглаго'ланныя твоея` насы'щся, чл~вjьколю'бче.

%<Б%>г~оглаго'ливыхъ о_у='стъ w=дожд_е'нiи, низложи`
скверноубi^йцы первому'ченикъ, w\т ни'хже безчи'сленными
ка'меней w=дожде'ньми, jа='кw побjьди'тель вjьнча'ся.

%<Jа='%>кw непобjьди'мо первому'ченика бж\ственныя
ре'вности дерзнове'нiе: и='бо да'же до кро'ве къ
бг~оубi'йцамъ му'жески w=полчи'ся.

%<Бг~оро'диченъ:%>

%<П%>рише'дшаго w\т неискусому'жныя мт~ре,
первому'ченикъ въ недви'жимjьмъ _о=ц~а` бж\ствjь` и=
сла'вjь, стоя'ща на нб~сjь'хъ ви'дjь.

%<И='нъ. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя вjь'рою
воспjьва'ющыя тя`.

%<Н%>а земли` стра'ннjьй w=бита'яй, стра'нничество,
w=sлобле'нiе, ра^ны, заточ_е'нiя и= темни^цы лютjь'йшыя
под\ъя'лъ _е=си` терпjьли'внw.

%<Н%>ы'нjь ра'дуешися вои'стинну, побjьдоно'сное
вjьнча'нiе прiе'мъ въ де'нь свjь'тлый и= свjьтоно'сный
бж\ственнагw первому'ченика.

%<_Е='%>же и=мjь'лъ _е=си` w\т дjь'вства благоче'стiя
w=бjьща'нiе, соблю'лъ _е=си` да'же до конца`, не превраще'нъ
пребы'въ, непобjьди'ме fео'дwре.

%<Бг~оро'диченъ:%>

%<Т%>я` _о=ру'жiе непобjьди'мое на враги` предлага'емъ,
тя` по'мощь и= наде'жду на'шегw спасе'нiя, бг~оневjь'сто,
стяжа'хомъ.

%<Пjь'снь s~. I=рмо'съ:%>

%<И=%>зъ о_у=тро'бы i=w'ну младе'нца и=зблева` морскi'й
sвjь'рь, jа=кова` прiя'тъ: въ дв~у же все'льшееся сло'во, и=
пло'ть прiе'мшее про'йде сохра'ншее нетлjь'нну. _е=гw'же бо
не пострада` и=стлjь'нiя, ро'ждшую сохрани` неврежде'нну.

%<П%>рiи'де вопло'щся хр\сто'съ бг~ъ на'шъ и=зъ чре'ва,
_е=го'же _о=ц~ъ пре'жде денни'цы ражда'етъ: правл_е'нiя же
держа` пречи'стыхъ си'лъ, въ jа='слехъ ско'тiихъ возлежи'тъ,
и= пелена'ми повива'ется: разрjьша'етъ же многоплет_е'нныя
пл_ени'цы прегрjьше'нiй.

%<Ю='%>но и=зъ а=да'ма _о=троча` смjьше'нiя, роди'ся
сн~ъ, и= вjь^рнымъ даде'ся, бу'дущагw вjь'ка се'й _е='сть
_о=ц~ъ и= нача'льникъ: и= нарица'ется вели'кагw совjь'та
а='гг~лъ. се'й крjь'покъ бг~ъ _е='сть, и= держа'й
_о='бластiю всю` тва'рь.

%<И='нъ. I=рмо'съ:%>

%<Н%>еи'стовствующееся бу'рею душетлjь'нною, вл\дко
хр\сте`, страсте'й мо'ре о_у=кроти`, и= w\т тли` возведи'
мя, jа='кw бл~гоутро'бенъ.

%<С%>ла'вный чинонача'льникъ му'ченикwвъ стефа'нъ,
вjь'рнiи зако'ны _е=стества` благода'тiю преше'дъ,
бж\ственною сла'вою w=заря'ется.

%<П%>одо'бникъ всеизря'днjьйшiй бы'въ, вл\дко хр\сте`,
честны^я стр\сти твоея` стефа'нъ, о_у=бi'йцамъ
благослове'нiемъ w\тмща'етъ.

%<С%>кверноубi'йственнагw дjья'нiя неприча'стны
сохрани`, хр\сте`, и= первому'ченика сподо'би твоя^ пjьвцы`
наслjь'дiя, jа='кw бл~гоутро'бенъ.

%<Бг~оро'диченъ:%>

%<В%>семi'рнагw бы'сть спасе'нiя, вл\дко хр\сте`,
нача'ло рождество` твое`, и= му'ченикwвъ бг~олjь'пнагw
и=сповjь'данiя w=снова'нiе.

%<И='нъ. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<П%>о'томъ подвигw'въ _е=ще` ка'пая, подвигополо'жнику
предста'лъ _е=си`, пра'веднымъ судо'мъ всю` тва'рь
пра'вящему, бг~оно'се всеблаже'нне fео'дwре.

%<Н%>ичто'же тя` хр\сто'вы любве` w\тлучи`, ни
о_у=ране'нiе тjь'ла, ни сме'ртнагw w=сужде'нiя преще'нiе, ни
тщета` прису'щихъ, всеблаже'нне fео'дwре.

%<С%>н~ъ сы'й и= свjь'та и= дне` пресвjь'тлый, по'лнъ
свjь'та предста'вился _е=си`, къ бж\ственному сiя'нiю
возраста'емь, дне'мъ и= но'щiю неwскудjьва'емь,
бг~опрiя'тне.

%<Бг~оро'диченъ:%>

%<Т%>я` _е=ди'ну посреди` те'рнiя w=брjь'тъ, jа='кw
честнjь'йшiй крi'нъ, и= о_у=до'льный цвjь'тъ, _w бг~омт~и,
жени'хъ мы'сленный въ тя` всели'ся.

%<Конда'къ, гла'съ г~. Подо'бенъ: Д%>в~а дне'сь.

%<В%>л\дка вчера` на'мъ пло'тiю прихожда'ше, и= ра'бъ
дне'сь w\т пло'ти и=схожда'ше. вчера` цр\ствуяй пло'тiю
роди'ся, дне'сь ра'бъ ка'менiемъ побива'ется: тогw` ра'ди и=
скончава'ется первому'ченикъ и= бж\ственный стефа'нъ.

%<I='косъ:%>

%<Jа='%>кw sвjьзда` свjь'тлая, дне'сь совозсiя` рж\ству`
хр\сто'ву первому'ченикъ стефа'нъ, w=блиста'яй, просвjьща'яй
земны^я концы`, i=уде'йское то'кмw w=мрачи` все` sлоче'стiе.
му'дростiю сло'ва си'хъ и=з\ъwбличи'въ, w\т писа'нiй
бесjь'дуяй и= о_у=вjьщава'я сiя^, ро'ждшагося w\т дв~ы
i=и~са, сн~а бж~iя бы'тии= бг~а. и= посрами` си'хъ
нечести'вое sлодjь'йство первому'ченикъ и= бж\ственный
стефа'нъ.

%<Пjь'снь з~. I=рмо'съ:%>

%<_О='%>троцы благоче'стiю совоспита'ни, sлочести'вагw
велjь'нiя небре'гше, _о='гненнагw преще'нiя не о_у=боя'шася,
но посредjь` пла'мене стоя'ще поя'ху: _о=тц_е'въ бж~е,
бл~гослове'нъ _е=си`.

%<П%>а'стырiе свиря'юще, о_у=жа'сно свjьтоявле'нiе
получи'ша: сла'ва бо гд\сня w=блиста` и=`хъ, и= а='гг~лъ,
воспо'йте, вопiя`: jа='кw роди'ся хр\сто'съ, _о=тц_е'въ бг~ъ
бл~гослове'нный.

%<В%>неза'пу съ сло'вомъ а='гг~ловымъ нб\сная вw'инства,
сла'ва, вопiя'ху, бг~у въ вы'шнихъ, на земли` ми'ръ, въ
человjь'цjьхъ благоволе'нiе: хр\сто'съ возсiя`, _о=тц_е'въ
бг~ъ бл~гослове'нный.

%<Г%>лаго'лъ что` се'й, реко'ша па'стырiе; преше'дше
о_у=ви'димъ бы'вшее, бж\ственнагw хр\ста`. виfлее'ма же
доше'дше, съ ро'ждшею покланя'хуся, воспjьва'юще: _о=тц_е'въ
бж~е, бл~гослове'нъ _е=си`.

%<И='нъ. I=рмо'съ:%>

%<П%>ревозноси'мый _о=тц_е'въ гд\сь пла'мень о_у=гаси`,
_о='троки w=роси`, согла'снw пою'щыя: бж~е, бл~гослове'нъ
_е=си`.

%<З%>убы` скреже'щуще о_у=бi'йственнjь беззако'ннiи,
jа='кw sвjь'рiе восхи'тивше о_у=бива'ху стефа'на,
бж\ственнjь пою'ща: бж~е, бл~гослове'нъ _е=си`.

%<Jа='%>кw пе'стрыми цвjь'ты и= кра'сными, стефа'не,
ка'менiемъ о_у=краша'емь, тебе` сама'го приве'лъ _е=си`
хр\сту` жизнода'вцу, поя`: бж~е, бл~гослове'нъ _е=си`.

%<Jа='%>кw непобjьди'мо па'vлово противле'нiе, гоня'ща
пе'рвое бж~iя о_у=го'дники, приводя'ща же jа=зы'ки ны'нjь ко
хр\сту` во вjь'ки.

%<В%>зя'тъ бы'въ дх~омъ ст~ы'мъ, стефа'не, неизрече'ннw
ви'дjьлъ _е=си` сн~а со роди'телемъ, зовы'й тр\оцjь: бж~е,
бл~гослове'нъ _е=си`.

%<Бг~оро'диченъ:%>

%<Т%>ебjь` возсiя'вшему w\т дв~ы бж\ственныя ч\стыя,
принесе'ся w=душевле'нный jа='кw цр~ю` вjьне'цъ,
бж\ственне пjьснопоя` тебjь`: бж~е, бл~гослове'нъ _е=си`.

%<И='нъ. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<Р%>аспаля'емь правосла'вною ре'вностiю, всему'дре,
снjьде'нiе скве'рныя _е='реси и= лю'тыя де'рзостнjь
w\три'нулъ _е=си` бл~гослове'нъ _е=си`, бж~е мо'й, зовя`, и=
гд\си.

%<С%>ло'во му'дрости, сло'во догма'тwвъ, сло'во зна'нiя,
сло'во о_у=че'нiй, _о='ч~е, всеблагочести'выхъ, бг~ъ сло'во
тебjь` дарова`, бл~гослове'нъ _е=си`, бж~е мо'й, зову'щу, и=
гд\си.

%<В%>озсiя'въ w\т восто'ка, jа='коже со'лнце, зарю`
благоче'стiя сjь'ялъ _е=си` на земли`, i=кw'ны поклоне'нiе
хр\сто'вы просвjьща'ющую и= о_у=ча'щую, _о='ч~е fео'дwре.

%<Бг~оро'диченъ:%>

%<О_у=%>кра'шена, препросла'влена, пресiя'ющая свjь'томъ
дjь'вства, jа=ви'лася _е=си` мт~и, бг~а тjь'ломъ ро'ждшая,
и= пелена'ми пови'вшая, вся^ jа='вjь повива'ющаго.

%<Пjь'снь и~. I=рмо'съ:%>

%<Ч%>у'да преесте'ственнагw росода'тельная и=з\ъwбрази`
пе'щь _о='бразъ: не бо`, jа=`же прiя'тъ, пали'тъ ю='ныя,
jа='кw ниже` _о='гнь бж\ства` дв~ы, въ ню'же вни'де
о_у=тро'бу. тjь'мъ, воспjьва'юще, воспое'мъ: да
благослови'тъ тва'рь вся` гд\са, и= превозно'ситъ во вся^
вjь'ки.

%<В%>лече'тъ вавv"лw'ня дщи` _о='троки плjьн_е'нныя
дв~довы w\т сiw'на къ себjь`: дароно'сцы же сле'тъ волхвы`
дjь'ти, дв~довjь бг~опрiя'тнjьй дще'ри моля'щыяся. тjь'мъ
воспjьва'юще воспое'мъ: да благослови'тъ тва'рь вся` гд\са,
и= превозно'ситъ во вся^ вjь'ки.

%<_О=%>рга'ны о_у=клони'ша плач_е'вныя пjь^сни, не
поя'ху бо въ земли` чужде'й _о='троцы сiw'новы:
вавv"лw'нскую жеразрjьша'етъ ле'сть всю`, и=
мусiкi^йскiя соста'вы, въ виfлее'мjь возсiя'въ хр\сто'съ.
тjь'мъ воспjьва'юще воспои'мъ: да благослови'тъ тва'рь вся`
гд\са, и= превозно'ситъ во вся^ вjь'ки.

%<К%>оры^сти вавv"лw'нъ цр\ства сiw'ня, и= плjьне'нное
бога'тство прiя'тъ: сокрw'вища же хр\сто'съ въ сiw'нъ сегw`,
и= цари` sвjьздо'ю наставля'я sвjьздоблюсти'тели влече'тъ.
тjь'мъ воспjьва'юще воспои'мъ: да благослови'тъ тва'рь вся`
гд\са, и= превозно'ситъ во вся^ вjь'ки.

%<И='нъ. I=рмо'съ:%>

%<Т%>ебjь` вседjь'телю въ пещи` _о='троцы, всемi'рный
ли'къ спле'тше, поя'ху: дjьла` вся^кая гд\са по'йте и=
превозноси'те во вся^ вjь'ки.

%<П%>рiиди'те, мы'сленнw стефа'новою сла'вою
w=блиста'еми, воспои'мъ вопло'щшемуся бг~у: дjьла` вся^кая
гд\са по'йте, и= превозноси'те во вся^ вjь'ки.

%<Т%>ебjь`, jа='кw побjьди'телю пребеззако'нныя ле'сти,
страда'нiй вjьне'цъ и=сплете'ся, стефа'не. тjь'мъ вопiя'лъ
_е=си`: гд\са по'йте, и= превозноси'те во вся^ вjь'ки.

%<Jа=%>ви'ся тебjь` хр\сто'съ во _о='ч~ей сла'вjь,
страда'нiй возвjьща'я тебjь` jа='вjь возме'здiя: тjь'мже
вопiя'лъ _е=си`: гд\са по'йте и= превозноси'те во вся^
вjь'ки.

%<И=%>сплете` на'мъ вл\дчнее рж\ство` ли'къ и= па'мять
первомч~ника: тjь'мъ непреста'ннw гд\са пое'мъ, и=
превозно'симъ во вся^ вjь'ки.

%<Бг~оро'диченъ:%>

%<Т%>ебе` па'че о_у=ма` бг~ому'жнw сло'вомъ ро'ждшую
гд\са, и= дjь'вствующую, вся^ дjьла`, дв~о, благослови'мъ и=
превозно'симъ во вся^ вjь'ки.

%<И='нъ. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ
ро'вjь затче`, _о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: бл~гослови'те, вся^ дjьла` гд\сня,
гд\са.

%<Jа='%>кw ле'въ, всеблаже'нне, о_у=пова'въ души`
тве'рдостiю,не о_у=страши'лся _е=си`
_е=ретi'ческагw стремле'нiя, неи'стовства тезоимени'тагw:
_е=го'же w=плева'въ, лю'демъ ра'дуяся вопiя'лъ _е=си`:
благослови'те, вся^ дjьла` гд\сня, гд\са.

%<О_у=%>краси'въ му'жествомъ ду'шу, цjьлому'дрiемъ же,
блаже'нне, жела'нiе, о_у='мъ ра'зума и=спо'лненъ стяжа'въ,
соверши'лъ _е=си`, пра'вдою же твоя^ смы'слы о_у=пра'вилъ
_е=си`, и= вопiе'ши: благослови'те, вся^ дjьла` гд\сня,
гд\са.

%<С%>тремли'вw теку'щiй то'къ _е='реси, _о='ч~е,
и=зсуши'лъ _е=си`, твои'ми наказа^нiи, прп\дбне, и=
всему'дрыми о_у=каза'ньми хи'трости sлочести'выхъ разоря'я,
и= зовя`: благослови'те, вся^ дjьла` гд\сня, гд\са.

%<Бг~оро'диченъ:%>

%<С%>озда'вый _е=стество` въ нача'тцjьхъ человjь'ческое
бг~ъ, въ сiе` w=блачи'тся w\т преч\стагw твоегw`, всеч\стая,
и= ст~а'гw чре'ва, дне'сь въ виfлее'мjь пр\оро'чески
ражда'яся: тjь'мъ тя` вси` благослови'мъ, марi'е
бг~оневjь'сто.

%<Пjь'снь f~. I=рмо'съ:%>

%<Т%>а'инство стра'нное ви'жу и= пресла'вное: нб~о,
верте'пъ: престо'лъ херувi'мскiй, дв~у: jа='сли,
вмjьсти'лище, въ ни'хже возлеже` невмjьсти'мый хр\сто'съ
бг~ъ, _е=го'же воспjьва'юще, велича'емъ.

%<И=%>зря'дное тече'нiе зря'ще волсви` не_обы'чныя
но'выя sвjьзды` новосiя'ющiя, нб~са` просвjьща'ющiя, хр\ста`
цр~я` поразумува'ху на земли` ро'ждшагося въ виfлее'мjь, на
спасе'нiе на'ше.

%<Н%>оворожде'нное, волхвw'мъ глаго'лющымъ, _о=троча`
цр~ь, _е=го'же sвjьзда` jа=ви`, гдjь' _е=сть; тому' бо
поклони'тися прiидо'хомъ: jа=ря'ся и='рwдъ смуща'шеся,
хр\ста` о_у=би'ти, бг~обо'рецъ шата'яся.

%<И=%>спыта` и='рwдъ вре'мя sвjьзды`, _е=я'же
вожде'нiемъ волсви` въ виfлее'мjь покланя'хуся хр\сту` съ
да'ры: _е='юже ко _о=те'честву наставля'еми, лю'таго
дjьтоубi'йцу w=ста'виша пору'гана.

%<И='нъ. I=рмо'съ:%>

%<И=%>са'iе, лику'й, дв~а и=мjь` во чре'вjь, и= роди`
сн~а _е=мману'ила, бг~а же и= чл~вjь'ка, восто'къ и='мя
_е=му`: _е=го'же велича'юще, дв~у о_у=блажа'емъ.

%<П%>охва'лъ, стефа'не, преше'лъ _е=си` вся'къ чи'нъ, и=
но'сиши по коему'ждо сло'ву нело'жнw ты` побjьди'т_ельная:
и=знемога'етъ бо человjь'ческiй о_у='мъ, соплести` вjьне'цъ
похва'лъ тебjь` досто'йный.

%<_W%> блаже'ннагw твоегw`, _е=го'же провjьща'лъ _е=си`,
стефа'не, гла'са! не поста'ви о_у=бi'йцамъ, вл\дко, вопiя`,
хр\сте`, беззако'нiя: но jа='кw бг~ъ и= содjь'тель прiими`
дх~ъ мо'й, jа='коже же'ртву благово'ннjьйшу.

%<Т%>ы` болjь'зней воздая'нiе прiя'лъ _е=си`,
побjьди'тельный w\т вседержи'тельныя вjьне'цъ десни'цы: и=
ны'нjь, всеблаже'нне, предстоя` всецр~ю`, сла'вою и=
благода'тiю пою'щыя тя` о_у=вjьнча'й.

%<Бг~оро'диченъ:%>

%<В%>ре'меннагw бытiя` w\т дв~ы прiя'тъ нача'ло пло'тiю,
w\т _о=ц~а` безлjь'тный сн~ъ: _е=гw'же ра'ди о_у=бива'емь
подо'бникъ хр\сто'въ стефа'нъ, ны'нjь наслjь'дова w\т
нача'ла вjь'чную жи'знь.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы`,
теб_е`, дв~о, краеуго'льный w\тсjьче'ся, хр\сто'съ,
совокупи'вый разстоя^щаяся _е=ст_ества`. тjь'мъ,
веселя'щеся, тя`, бц\де, велича'емъ.

%<Б%>ж\ственнымъ побjьжда'емь жела'нiемъ, гоне'нiй
w=полч_е'нiя о_у=до'бw претерпjь'лъ _е=си`, бг~ому'дре, и=
гони'теля свирjь'пство низложи'лъ, воспрiя'лъ _е=си`
подвигw'въ, _о='ч~е, вjьне'цъ.

%<Б%>ога'тство нб\сное w=брjь'лъ _е=си`, и= пребыва'ющую
хра'мину, вмjь'стw го'рькагw заточе'нiя, и= стра'нничества
и= прехожде'нiя: и= ны'нjь пита'ешися, прiе'мля вjь'чное
наслажде'нiе.

%<П%>jь'нiе вл\дцjь принося`, _о='ч~е, и= мольбы^, не
преста'й w=мое'й не'мощи, и= соwбита^нiи, и=
бра'тствjь, jа='кw да вку'пjь пожи'вше о_у=лучи'мъ вку'пjь
w=боже'нiе.

%<Бг~оро'диченъ:%>

%<Т%>я` па'че о_у=ма' же и= сло'ва, въ виfлее'мjь бг~а
сло'ва дне'сь ро'ждшую, дв~о, и= въ пелена'хъ сего`
пови'вшую, jа='кw вои'стинну бг~о_отрокови'цу и= бц\ду
велича'емъ.

%<Свjьти'ленъ: Подо'бенъ:%> Дх~омъ во ст~и'лищи:

%<W=%>десну'ю стоя'ща _о=ц~а` ви'дjьлъ _е=си` сло'ва
пребезнача'льнаго, и= свjь'та неизглаго'ланнагw лице`
и=спо'лнилъ _е=си`, а=п\слwвъ похвало`, и= му'ченикwвъ
сла'во: о_у=краси'лся же _е=си` вjьнце'мъ ка'менiй
мета'ньми, и= кончи'ну прiя'лъ _е=си` бж\ственную.

%<Сла'ва, и= ны'нjь: С%>вjьти'ленъ пра'здника:

%<В%>о jа='слехъ положи'ся, младе'нствовавъ jа='кw
младе'нецъ: sвjьзда' же призва` тро'ицу волхвw'въ: па'стырiе
же чудеси` о_у=ди'вльшеся, потща'шася бг~а ви'дjьти
вочл~вjь'чшася: а='гг~льстiи же ли'цы дивя'щеся, сла'ва въ
вы'шнихъ, вопiя'ху.

%<На хвали'техъ стiхи^ры на s~. Самогла'сны. Гла'съ а~.
Кv"прiа'ново:%>

%<С%>трада'льческiй вjьне'цъ первострада'льцу вjь'рнiи
и=сплете'мъ w\т слове'сныхъ цвjьтw'въ: то'й бо му'ченикwмъ
проугото'ва пу'ть, и= въ ра'дости вопiя'ше: се` нб~са`
w\тв_е'рста ви'жду, и= сн~а бж~iя w=десну'ю стоя'ща
неви'димагw _о=ц~а`.

%<Гла'съ в~. А=нато'лiево:%>

%<П%>е'рвый въ дiа'конjьхъ, пе'рвый и= въ му'ченицjьхъ
показа'лся _е=си`, всест~ы'й стефа'не: пу'ть бо бы'лъ _е=си`
ст~ы^мъ, и= мно'ги гд\су приве'лъ _е=си` му'ченики. тjь'мъ
нб~о тебjь` w\тве'рзеся, и= бг~ъ тебjь` jа=ви'ся: того`
моли` спасти'ся душа'мъ на'шымъ.

%<В%>о ст~ы'ню w=дjь'ялся _е=си`, стефа'не блаже'нне,
первомч~ниче и= перводiа'коне, а='гг~лwвъ соприча'стниче:
хода'тайствуй и= моли'ся w= на'съ сп~су гд\су безгрjь'шному.

%<П%>ервому'ченика и= до'бляго хр\сто'ва о_у=го'дника
стефа'наперводiа'кона досто'йнw почти'мъ: то'й бо
стоя` посреди` беззакw'нникъ, w=десну'ю _о=ц~а` сн~а ви'дjь.

%<Гла'съ д~. I=wа'нна мона'ха:%>

%<С%>тефа'не сла'вне, нб\сножи'телю, хр\сто'въ
о_у=го'дниче блаже'нне, моли'тву сотвори` w= душа'хъ
на'шихъ.

%<Гла'съ то'йже:%>

%<С%>тефа'нъ до'брое нача'ло му'ченикwвъ, по'лнъ
благода'ти и= си'лы, творя'й зна'м_енiя и= чудеса` в_е'лiя
въ лю'дехъ, w\т беззако'нныхъ ка'менiемъ побiе'нъ быва'ше,
но просвjьти'ся jа='кw а='гг~лъ, и= зри'тъ сла'ву теб_е`
распе'ншагwся на'съ ра'ди, w=десну'ю си'лы, и= дх~омъ
благода'ти на нб~са` взима'шеся: и= сегw` ра'ди съ
ликостоя^нiи а='гг~льскими водворя'яся, мо'лится спасти'ся
душа'мъ на'шымъ.

%<Сла'ва, гла'съ _е~. Кv"прiа'ново:%>

%<П%>ервомч~ниче а=п\сле, и= перводiа'коне, две'рь
мч~никwвъ, и= сла'ва пра'ведныхъ, а=п\слwвъ похвало`: ты`
нб~са` ви'дjьлъ _е=си` w\тв_е'рста на суди'щи стоя`, и= сн~а
бж~iя w=десну'ю стоя'ща неви'димагw _о=ц~а`. тjь'мже jа='кw
а='гг~лъ возсiя'въ лице'мъ, въ ра'дости взыва'лъ _е=си` w=
побива'ющихъ тя` ка'менiемъ: не поста'ви и=`мъ грjьха`
сегw`. и= ны'нjь и=спроси` w\т любве` хва'лящымъ тя`
w=чище'нiе грjьхw'въ, и= ве'лiю ми'лость.

%<И= ны'нjь, гла'съ то'йже. I=wа'нна мона'ха:%>

%<Н%>епостижи'мое соверша'емое въ виfлее'мjь дне'сь
та'инство: неви'димый ви'дится, безпло'тный воплоща'ется.
сло'во w=дебелjьва'етъ, и= сы'й, быва'етъ _е='же не бjь`.
дв~а ражда'етъ въ верте'пjь мл\днца мла'да, зда'теля
_е=стества`. jа='сли воwбразу'ются въ пр\сто'лъ нб\сный,
ско'ти w=бразу'ютъ херувi'мское предстоя'нiе. па'стырiе
чудя'тся. волсви` да'ры прино'сятъ. а='гг~ли воспjьва'юще
глаго'лютъ: сла'ва въ вы'шнихъ бг~у, и= на земли` ми'ръ, въ
человjь'цjьхъ бо благоволе'нiе, неизмjь'нный _е=мману'илъ.


%<На стiхо'внjь стiхи^ры, гла'съ s~. Подо'бенъ:
А='%>гг~льскiя:

%<В%>ождеству'етъ пра'здникъ ра'достiю вся` тва'рь, * и=
нб~са` съ на'ми ра'дуются: * во jа='слехъ бо зижди'тель *
w\т дв~ы воплоща'емый, * и= въ виfлее'мjь i=уде'йстjьмъ *
мл\днецъ ви'дjьнъ бы'сть пресла'внw. * лю'дiе, рце'мъ: *
бл~гослове'нъ рожде'йся * бж~е на'шъ, сла'ва тебjь`.

%<Стi'хъ: И=%>зъ чре'ва пре'жде денни'цы роди'хъ тя`:

%<Д%>а земны^я нб\сны сотвори'ши, * прише'лъ _е=си` на
зе'млю вопло'щся w\т дв~ы, * и= мл\днцъ ви'димь бы'лъ
_е=си`, * сло'во сы'й превjь'чное, * волхвы` подви'глъ
_е=си` w\т персi'ды * въ твое` поклоне'нiе, ще'дре. * съ
ни'ми же взыва'емъ: * бл~гослове'нъ рожде'йся * бж~е на'шъ,
сла'ва тебjь`.

%<Стi'хъ: Р%>ече` гд\сь гд\севи моему`: сjьди` w=десну'ю
мен_е`.

%<М%>ла'до на'съ ра'ди, i=и~се, * jа=ви'лся _е=си`
_о=троча`, * и=зъ _о=ц~а` пре'жде вjь^къ возсiя'въ, *
w=бветша'вшыя преступле'нiемъ, * хотя` вся^ w=бнови'ти
человjь'ки. * тjь'мъ тебjь` вси` * благода'рнw при'снw
зове'мъ: * бл~гослове'нъ рожде'йся * бж~е на'шъ, сла'ва
тебjь`.

%<Сла'ва, гла'съ и~. Кv"прiа'ново:%>

%<Р%>а'дуйся въ гд\сjь, вjьнчено'сче стефа'не,
подо'бникъ вл\дки: зане'же и= первомч~никъ бы'лъ _е=си`
хр\ста` цр~я` на'шегw, и= ле'сть беззако'нныхъ i=уд_е'й
о_у=праздни'лъ _е=си`, моля'ся w= на'съ ко гд\су.

%<И= ны'нjь, гла'съ то'йже. I=wа'нна мона'ха:%>

%<К%>а'кw и=зреку` вели'кое та'инство; безпло'тный
воплоща'ется, сло'во w=дебелjьва'етъ, неви'димый ви'дится,
и= неwсяза'емый w=сяза'ется, и= безнача'льный начина'ется:
сн~ъ бж~iй, сн~ъ человjь'чь быва'етъ: i=и~съ хр\сто'съ
вчера` и= дне'сь, то'йже и= во вjь'ки.

%<На лiтургi'и: Бл~ж_е'нна пра'здника, пjь'снь а~, на
д~: и= ст~а'гw, пjь'снь г~, на д~. Прокi'менъ пра'здника, и=
до w\тда'нiя: и= а=п\сла,%>%<гла'съ и~: В%>о всю`
зе'млю и=зы'де вjьща'нiе и='хъ. %<Стi'хъ: Н%>ебеса`
повjь'даютъ сла'ву бж~iю: %<А=п\слъ въ дjья'нiихъ, зача'ло
з~_i. А=ллилу'iа, гла'съ а~: И=%>сповjь'дятъ небеса` чудеса`
твоя^, гд\си. %<_Е=v\глiе матfе'а, зача'ло п~з. Прича'стенъ
пра'здника, и= до w\тда'нiя, и= а=п\сла: В%>о всю`
зе'млю:

