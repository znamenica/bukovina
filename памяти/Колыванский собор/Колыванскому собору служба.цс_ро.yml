---
вечерня:
   отпустительно:
      тропарь:
         глас: 4
         текст: Днесь ликует / Церковь Эстонская, / ветвь плодоносна древа / Российския
            церкве сущи / и, яко плоды красны, / Христу приносящи, / святыя своя прославляет. /
            Тех молитвами, Господи, / Православие в земли Балтийстей сохрани, / паству
            от расколов / и междоусобия избави / и всем христолюбивым людем // даруй велию
            милость.
      молитва: 'О всеблажении и богомудрии угодницы Божии, подвиги своими землю Эстонскую
         освятившии и телеса своя, яко семя веры, в ней оставльшии, душами же своими
         Престолу Божию предстоящии и непрестанно о ней молящиися! Се ныне, в день общаго
         вашего торжества, мы, грешнии, меньшии братия ваши, дерзаем приносити вам сие
         хвалебное пение. Величаем ваша великия подвиги, духовни воини Христови, терпением
         и мужеством до конца врага низложившии и нас от прелести и козней его избавляющии.
         Ублажаем ваше святое житие, светильницы Божественнии, светом веры и добродетелей
         светящиися и наша умы и сердца богомудренно озаряющии. Прославляем ваша великая
         чудеса, цвети райстии, в стране нашей прекрасне процветшии и ароматы дарований
         и чудес повсюду благоухающии.Восхваляем вашу богоподражательную любовь, предстателие
         наши и покровителие, и, уповающе на помощь вашу, припадаем к вам и вопием: вси
         святии сродницы наши, от лет древних просиявшии и в последния дни подвизавшиися,
         явленнии и неявленнии, ведомии и неведомии! Помяните нашу немощь и уничижение
         и молитвами вашими испросите у Христа Бога нашего, да и мы, безбедно преплывше
         житейскую пучину и невредимо соблюдше сокровище веры, в пристанище вечнаго спасения
         достигнем и в блаженных обителех Горняго отечества вкупе с вами и со всеми угодившими
         Ему от века святыми водворимся благодатию и человеколюбием Спасителя нашего
         Господа Иисуса Христа, Емуже со Превечным Отцем и со Пресвятым Духом подобает
         непрестанное славословие и поклонение от всех тварей во веки веков.'
утреня:
   канон:
      кондак:
         глас: 8
         текст: Днесь святии / земли Эстонския / предстоят Богу / и усердно за ны Ему
            молятся, / Ангели славословят с ними, / и вси святии / Церкве Российския им
            спразднуют, / о нас молят вси купно // с Богородицею Превечнаго Бога.
