---
вечерня:
   отпустительно:
      тропарь:
         глас: 4
         текст: 'Днесь светло красуется / Богоспасаемый град Псков / и вся страна Российская /
            пришествием Матери / Бога Вышняго / на избавление града сего / от варварскаго
            пленения. / Услыша плач / и слезы раб Своих, / скоро приклонися на мольбу / к
            Сыну Своему / и Богу нашему, / и молением Своим / гнев Божий укроти / и весь мир
            просвети, / и град сей от скорби / на радость премени. / О, дивному знамению, /
            како Пресвятая Владычице / прииде на воздусе / и в церковь Свою / и на забрало
            града Пскова / и призва угодников своих, / благоверных князей, / и поноси в
            людех беззаконие. / И Своею пречистою рукою / указоваше на поганаго / злаго варвара /
            и его совет на разрушение. / Возвеселися, Богоспасаемый / граде Пскове / и
            все Православие, имеюще / такову Заступницу непобориму. / Днесь притецем, вернии, /
            в дом спасительный / Владычицы Богородицы, / светло празднуя, / и ко святому
            Ея образу / со слезами припадем, / вопиюще и глаголюще: / О Всемилостивая Госпоже /
            Владычице Богородцие, / молися Сыну Своему / Христу Богу нашему / спасти православныя
            люди / и град сей избавити / от огненнаго запаления / и от нахождения поганых /
            и междоусобныя брани, / и спасти души наша // яко Милосердая.'
утреня:
   канон:
      кондак:
         глас: 8
         текст: Заступнице христиан, / Предстательнице граду нашему Пскову, / услыши
            молитву раб Своих, / Владычице Богородице, / и скорым Своим пришествием / светолучными
            зарями / раб Своих возвесели / и торжествовати устрой, / в беде и в сетовании
            возвесели, / и завеща во граде / молити Святую Троицу, / и Сама обещася молити
            Ю. / О, преславному чудесе, / како Небесная Царице / к земным прийде избавити /
            рабы Своя погибающия. / О, дивному знамению, / како вразумляют; / е рабы Своя, /
            како бы умолити Святую Троицу. / О, Всемилостивая Владычице Богородице, /
            аще не бы Ты предстояла, / молящи за ны, / кто бы нас избавил / от толикия беды, /
            яко не имамы иныя / помощи и надежды, / разве Тебе, Владычице, / Твой бо раби, /
            да не погибнем, / и потщися на умоление / раб своих присно, // Богородице, чтущих
            Тя.
