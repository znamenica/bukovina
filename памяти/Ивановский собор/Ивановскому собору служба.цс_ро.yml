---
вечерня:
   отпустительно:
      тропарь:
         глас: 4
         текст: 'Днeсь грaд Ивaново / светло прaзднует, / и с ним окрестныя страны / вся
            ликовствyют, / прославляюще святыя / заступники своя, / святители, преподобныя, /
            блаженныя, исповедники и мученики, / и к ним со умилeнием / и верою вопиют: /
            о полче святый богоизбрaнный, / молите Христа, / егоже возлюбили есте, / даровaти
            мир людем своим, // и спасeние, и вeлию милоcть.'
      молитва: 'О прехвальные угодницы Божии, святии вси в земли Ивановстей просиявшии
         и яко цвети богосажденнии землю нашу облагоухавшии, многая ваша имена и большая
         дарования, вашим бо непорочным житием от древних родов до ныне свет Христов
         просвещается и имя Божие прославляется. Мы же, недостойная чада ваша, последних
         веков дошедше и исполнение чаемых вами видевше: веры православныя возрождение,
         храмов и обителей обновление, святых угодников прославление, поем Отца, Сына
         и Святаго Духа Бога, и к вам, избранным Его, со умилением и верою припадающе
         молим: не оставите Отечества вашего земнаго, молите всеблагаго Господа даровати
         нам покаяние всецелое и сердце люботрудное во взыскание Его, заблуждшыя и безчувственныя
         светом веры озарити и на путь правый наставити, властей предержащих сердца просветити,
         еже от церкви благая глаголати, нищыя и сироты препитати, плененныя от уз свободити
         и во Отечество возвратити, вся во обстоянии и скорби сущыя скоро избавити, и
         всякую душу людей своих благодатию Духа Святаго во благое наставити, да тем
         призываеми, очищаеми и просвещаеми, Царствия Небеснаго с вами сподобимся и прославим
         в Троице славимаго Бога во веки веков. Аминь.'
утреня:
   канон:
      кондак:
         глас: 8
         текст: 'Избраннии от Бога сродницы нaши, / в мире пожившии, / обaче от мира
            не сyщии, / яко в предстaтельствах вaших / надeжду имyще спасeния, / благодaрственная
            приносим / пения и хваления, / недостойнии соoтeчественницы вaши, / вы же яко
            стяжaвшии / отечество вечное, / от всяких нaс бед / свободите, зовyщих: // рaдуйтеся,
            вси святии / земли Ивaновския, / приснии о нaс // к Богу молитвенницы.'
