---
вечерня:
   отпустительно:
      тропарь:
         глас: 4
         текст: 'Днесь град Иваново / светло празднует, / и с ним окрестныя страны / вся
            ликовствуют, / прославляюще святыя / заступники своя, / святители, преподобныя, /
            блаженныя, исповедники и мученики, / и к ним со умилением / и верою вопиют: /
            о полче святый богоизбранный, / молите Христа, / егоже возлюбили есте, / даровати
            мир людем своим, // и спасение, и велию милость.'
      молитва: 'О прехвальные угодницы Божии, святии вси в земли Ивановстей просиявшии
         и яко цвети богосажденнии землю нашу облагоухавшии, многая ваша имена и большая
         дарования, вашим бо непорочным житием от древних родов до ныне свет Христов
         просвещается и имя Божие прославляется. Мы же, недостойная чада ваша, последних
         веков дошедше и исполнение чаемых вами видевше: веры православныя возрождение,
         храмов и обителей обновление, святых угодников прославление, поем Отца, Сына
         и Святаго Духа Бога, и к вам, избранным Его, со умилением и верою припадающе
         молим: не оставите Отечества вашего земнаго, молите всеблагаго Господа даровати
         нам покаяние всецелое и сердце люботрудное во взыскание Его, заблуждшыя и безчувственныя
         светом веры озарити и на путь правый наставити, властей предержащих сердца просветити,
         еже от церкви благая глаголати, нищыя и сироты препитати, плененныя от уз свободити
         и во Отечество возвратити, вся во обстоянии и скорби сущыя скоро избавити, и
         всякую душу людей своих благодатию Духа Святаго во благое наставити, да тем
         призываеми, очищаеми и просвещаеми, Царствия Небеснаго с вами сподобимся и прославим
         в Троице славимаго Бога во веки веков. Аминь.'
утреня:
   канон:
      кондак:
         глас: 8
         текст: 'Избраннии от Бога сродницы наши, / в мире пожившии, / обаче от мира
            не сущии, / яко в предстательствах ваших / надежду имуще спасения, / благодарственная
            приносим / пения и хваления, / недостойнии соотечественницы ваши, / вы же яко
            стяжавшии / отечество вечное, / от всяких нас бед / свободите, зовущих: // радуйтеся,
            вси святии / земли Ивановския, / приснии о нас // к Богу молитвенницы.'
