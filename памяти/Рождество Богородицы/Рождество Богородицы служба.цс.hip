<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ и~-й де'нь.%>

%<Рж\ство` прест~ы'я вл\дчцы на'шея бц\ды, и= приснодв~ы
марi'и.%>

%<На ма'лjьй вече'рни, на Г%>д\си, воззва'хъ: %<стiхи^ры на д~,
гла'съ а~.%>

%<Подо'бенъ: Н%>б\сныхъ чинw'въ:

%<I=%>wакi'мъ и= а='нна торжеству'ютъ, * нача'токъ ро'ждше
на'шегw спасе'нiя, * _е=ди'ну бц\ду. * съ ни'миже и= мы`
пра'зднуемъ дне'сь, * w\т ко'рене _о='нагw i=ессе'ева, * блажа'ще
дв~у ч\стую.

%<W\т%> а='нны дне'сь цвjь'тъ, * са'дъ бг~ода'нный, * бц\да
прозябе`, спасе'нiе человjь'кwвъ: * и=зъ нея'же всjь'хъ зижди'тель
ро'ждся па'че о_у=ма`, * а=да'мову w=чища'етъ jа='кw бл~гъ, * всю`
скве'рну бл~гостiю.

%<К%>то` дово'льнw по досто'инству пjь'ти возмо'жетъ, w\т а='нны
неизрече'ннw младе'нствующую дв~у; * го'ры о_у='бw и= хо'лми
сла'дость и=ска'пайте дне'сь: * всjь'хъ бо жи'знь и= w=чище'нiе *
млеко'мъ пита'ется, * бц\да ч\стая.

%<Jа='%>же пре'жде непло'дная страна`, * зе'млю плодоно'сну
ражда'етъ: * и= w\т непло'дныя о_у=тро'бы пло'дъ свя'тъ да'вши,
млеко'мъ пита'ется. * чу'до стра'шно. пита'тельница жи'зни на'шея,
* jа='же нб\сный хлjь'бъ во чре'вjь прiе'мши, * мле'комъ w\т сwсцу`
пита'ется.

%<Сла'ва, и= ны'нjь, гла'съ д~:%>

%<В%>сеч\стно'е твое` рж\ство`, прест~а'я дв~о ч\стая,
а='гг~лwвъ мно'жество на небеси`, и= человjь'ческiй ро'дъ на земли`
о_у=блажа'емъ: jа='кw мт~и была` _е=си` творца` всjь'хъ хр\ста`
бг~а. того` моля'щи w= на'съ не преста'й мо'лимся, и=`же на тя` по
бз~jь о_у=пова'нiе поло'жшихъ, бц\де всепjь'тая и=
неискусобра'чная.

%<На стiхо'внjь стiхи^ры, гла'съ в~. По\д: Д%>о'ме _е=vфра'fовъ:

%<Р%>а'дуйтеся i=wакi'ме и= а='нно: * ра'дуйтеся, jа='кw
ра'дости * и= спасе'нiя хода'таица, * w\т непло'дове дв~а, * на'мъ
ражда'ется.

%<Стi'хъ: С%>лы'ши, дщи`, и= ви'ждь, и= приклони` о_у='хо твое`.

%<Т%>ы` _е=ди'на земны'хъ * показа'лася _е=си` спасе'нiе, *
jа='кw ро'ждши сло'во, * па'че сло'ва и= _е=стества`: * тjь'мъ тя`
о_у=блажа'емъ.

%<Стi'хъ: Л%>ицу` твоему` помо'лятся бога'тiи лю'дстiи.

%<W\т%>ложи` а=да'ме и= _е='vо, * вся'ку печа'ль: * мт~и бо
ра'дости * w\т непло'дове * пресла'внw прозяба'етъ дне'сь.

%<Сла'ва, и= ны'нjь, Подо'бенъ: то'йже:%>

%<Х%>ра'мъ бж~iй, * _е=ди'на бц\да, * w\т непло'дове * и=
неражда'ющiя происхо'дитъ: * и= ра'дуется а=да'мъ взыва'я.

%<Тропа'рь, гла'съ д~:%>

%<Р%>ж\ство` твое` бц\де дв~о, ра'дость возвjьсти` все'й
вселе'ннjьй: и=зъ теб_е' бо возсiя` сл~нце пра'вды, хр\сто'съ бг~ъ
на'шъ, и= разруши'въ кля'тву, даде` благослове'нiе, и=
о_у=праздни'въ сме'рть, дарова` на'мъ живо'тъ вjь'чный.



%<На вели'цjьй вече'рни стiхологису'емъ Б%>лаже'нъ му'жъ: %<а~
а=нтiфw'нъ.%>

%<На Г%>д\си, воззва'хъ: %<стiхи^ры на и~, гла'съ s~,
самогла'сны. Се'ргiа патрiа'рха:%>

%<Д%>не'сь и='же на разу'мныхъ престо'лjьхъ почива'яй бг~ъ,
престо'лъ свя'тъ на земли` себjь` пред\ъугото'ва: о_у=тверди'вый
му'дростiю нб~са`, не'бо w=душевле'нное человjьколю'бiемъ содjь'ла.
w\т непло'днагw бо ко'рене, са'дъ живоно'сенъ и=зрасти` на'мъ,
мт~рь свою`, и='же чуде'съ бг~ъ, и= ненадjь'ющихся наде'жда: гд\си
сла'ва тебjь`.

%<_Е=ди'ножды.%>

%<С%>е'й де'нь гд\сень, ра'дуйтеся лю'дiе: се' бо свjь'та
черто'гъ, и= кни'га сло'ва живо'тнагw, и=зъ о_у=тро'бы произы'де.
и= jа='же въ восто'кwмъ две'рь ро'ждшися, w=жида'етъ вхо'да
ст~и'теля вели'кагw, _е=ди'на и= _е=ди'наго вводя'щи хр\ста` во
вселе'нную, во спасе'нiе ду'шъ на'шихъ.

%<_Е=ди'ножды.%>

%<А='%>ще и= бж\ственнымъ хотjь'нiемъ, свjь^тлыя неплw'дны
ж_е'ны прозябо'ша, но всjь'хъ марi'а рожде'нныхъ бг~олjь'пнw
превозсiя`: jа='кw w\т непло'дныя пресла'внw ро'ждшися ма'тере,
породи` пло'тiю всjь'хъ бг~а, па'че _е=стества` w\т
безсjь'менныя о_у=тро'бы: _е=ди'на две'рь, _е=диноро'днагw сн~а
бж~iя, ю='же проше'дъ заключе'нну сохрани`, и= вся^ му'дрjь
о_у=стро'ивъ, jа='кw вjь'сть са'мъ, всjь^мъ человjь'кwмъ спасе'нiе
содjь'ла.

%<Два'жды.%>

%<Стефа'на святогра'дца:%>

%<Д%>не'сь неплw'дная врата` w\тверза'ются, и= две'рь
дв~и'ческая бж\ственная предгряде'тъ: дне'сь пло'дъ ражда'ти
бл~года'ть начина'етъ, jа=вля'ющи мi'ру бж~iю мт~рь, _е='юже
земна^я съ нб\сными совокупля'ются, во спасе'нiе ду'шъ на'шихъ.

%<Два'жды.%>

%<Д%>не'сь всемi'рныя ра'дости провозвjьще'нiе, дне'сь
возвjь'яша вjь'три, спасе'нiя провозвjь'стницы, _е=стества` на'шегw
разрjьша'ется непло'дство: непло'ды бо ма'ти показу'ется,
дjь'вствующiя и= по рж\ствjь` зижди'телевjь, и=зъ нея'же чу'ждее
присвоя'етъ и='же _е=стество'мъ бг~ъ, и= заблу'ждшымъ пло'тiю
спасе'нiе содjьва'етъ, хр\сто'съ чл~вjьколю'бецъ, и= и=зба'витель
ду'шъ на'шихъ.

%<_Е=ди'ножды.%>

%<Д%>не'сь непло'дная а='нна ражда'етъ бг~о_отрокови'цу, w\т
всjь'хъ родw'въ произбра'нную, въ жили'ще всjь'хъ цр~я`, и=
зижди'теля хр\ста` бг~а, во и=сполне'нiе бж\ственнагw смотре'нiя:
и='мже назда'хомся земноро'днiи, и= w=бнови'хомся w\т тли` къ
жи'зни неконе'чнjьй.

%<_Е=ди'ножды.%>

%<Сла'ва, и= ны'нjь, пе'рвую стiхи'ру: Д%>не'сь и='же на
разу'мныхъ престо'лjьхъ:

%<Вхо'дъ. Прокi'менъ дне`.%>

%<Бытiя` чте'нiе.%>

[Глава` к~и] %<И=%>зы'де i=а'кwвъ w\т студенца`
кля'твеннагw, и= и='де въ харра'нь. И= w=брjь'те мjь'сто, и= спа`
та'мw, за'йде бо со'лнце: и= взя'тъ w\т ка'менiя мjь'ста тогw`, и=
положи` возгла'вiе себjь`, и= спа` на мjь'стjь _о='номъ: и= со'нъ
ви'дjь. И= се` лjь'ствица о_у=твержде'на на земли`, _е=я'же глава`
досяза'ше до нб~съ, и= а='гг~ли бж~iи восхожда'ху и=
низхожда'ху по не'й. Гд\сь же о_у=твержда'шеся на не'й, и= рече`:
а='зъ бг~ъ а=враа'мовъ, _о=тца` твоегw`, и= бг~ъ i=саа'ковъ, не
бо'йся: земля`, и=дjь'же ты` спи'ши на не'й, тебjь` да'мъ ю=`, и=
сjь'мени твоему`. И= бу'детъ сjь'мя твое`, jа='кw песо'къ земны'й,
и= распространи'тся на мо'ре, и= лi'ву, и= сjь'веръ, и= на
восто'ки. И= возблагословя'тся w= тебjь` вся^ колjь^на земна^я, и=
w= сjь'мени твое'мъ. И= се` а='зъ съ тобо'ю сохраня'яй тя` на
вся'комъ пути`, а='може а='ще по'йдеши, и= возвращу' тя въ зе'млю
сiю`, jа='кw не и='мамъ тебе` w=ста'вити, до'ндеже сотвори'ти ми`
вся^, _е=ли^ка глаго'лахъ тебjь`. И= воста` i=а'кwвъ w\т сна`
своегw`, и= рече`: jа='кw _е='сть гд\сь на мjь'стjь се'мъ, а='зъ же
не вjь'дjьхъ. И= о_у=боя'ся, и= рече`: jа='кw стра'шно мjь'сто
сiе`, нjь'сть сiе`, но до'мъ бж~iй, и= сiя^ врата` неб_е'сная.

%<Пр\оро'чества i=езекiи'лева чте'нiе.%>

[Глава` м~г и= м~д] %<Т%>а'кw глаго'летъ гд\сь: бу'детъ w\т дне`
_о=сма'гw и= про'чее, сотворя'тъ i=ере'и на _о=лтари` всесожже'нiя
ва'шегw, и= jа=`же спасе'нiя ва'шегw, и= прiиму` вы`, глаго'летъ
а=дwнаi` гд\сь. И= w=брати' мя на пу'ть вра'тъ ст~ы'хъ внjь'шнихъ,
зря'щихъ на восто'ки, и= сiя^ бя'ху затвор_е'на. И= рече` гд\сь ко
мнjь`: врата` сiя^ затвор_е'на бу'дутъ, и= не w\тве'рзутся, и=
никто'же про'йдетъ сквозjь` и='хъ: jа='кw гд\сь бг~ъ i=и~левъ
про'йдетъ и='ми, и= бу'дутъ заключ_е'на. jа='кw и=гу'менъ ся'детъ
въ ни'хъ снjь'сти хлjь'бъ: по пути` _е=ла'мскихъ вра'тъ вни'детъ,
и= по пути` _е=гw` и=зы'детъ. И= введе' мя по пути` вра'тъ ст~ы'хъ,
су'щихъ къ сjь'веру, пря'мw хра'му, и= ви'дjьхъ, и= се` и=спо'лнь
сла'вы хра'мъ гд\сень.

%<При'тчей чте'нiе.%>

[Глава` f~] %<П%>рему'дрость созда` себjь` до'мъ, и= о_у=тверди`
столпw'въ се'дмь. Закла` своя^ же'ртв_енная, и= раствори` въ ча'ши
свое'й вiно`, и= о_у=гото'ва свою` трапе'зу. Посла` своя^ рабы^
созыва'ющи съ высо'кимъ проповjь'данiемъ на ча'шу, глаго'лющи:
и='же _е='сть безу'менъ, да о_у=клони'тся ко мнjь`, и= тре'бующымъ
о_у=ма` рече`: прiиди'те, jа=ди'те мо'й хлjь'бъ, и= пi'йте вiно`,
_е='же раствори'хъ ва'мъ. W=ста'вите безу'мiе, и= жи'ви бу'дете: и=
взыщи'те ра'зума, да поживете`, и= и=спра'вите ра'зумъ въ
вjь'дjьнiи. Наказу'яй sлы^я, прiи'метъ себjь` безче'стiе:
w=блича'яй же нечести'ваго, w=поро'читъ себе`: w=бличе'нiе бо
нечести'вому, ра^ны _е=му`. Не w=блича'й sлы'хъ, да не
возненави'дятъ тебе`: w=блича'й прему'дра, и= возлю'битъ тя`.
Да'ждь прему'дрому вину`, и= прему'дрjьйшiй бу'детъ: сказу'й
пра'ведному, и= приложи'тъ прiима'ти. Нача'ло прему'дрости, стра'хъ
гд\сень, и= совjь'тъ ст~ы'хъ, ра'зумъ. Разумjь'ти бо зако'нъ,
по'мысла _е='сть блага'гw: си'мъ бо _о='бразомъ мно'гое поживе'ши
вре'мя, и= приложа'тся тебjь` лjь^та живота`.

%<На лiтi'и стiхи^ры, гла'съ а~, самогла'сны. Стефа'на
святогра'дца.%>

%<Н%>ача'ло на'шегw спасе'нiя, лю'дiе, дне'сь бы'сть: се' бо
пронарече'нная w\т родw'въ дре'внихъ, мт~и и= дв~а, и= прiя'телище
бж~iе, w\т непло'дове роди'тися происхо'дитъ, цвjь'тъ w\т i=ессе'а,
и= w\т ко'рене _е=гw` же'злъ прозябе`. да ра'дуется а=да'мъ
пра'_отецъ, и= _е='vа да весели'тся ра'достiю: се' бо созда'нная
w\т ребра` а=да'мова дще'рь и= вну'ку блажи'тъ jа='вственнjь,
роди'ся бо мнjь`, рече`, и=збавле'нiе, _е=гw'же ра'ди w\т о_у='зъ
а='довыхъ свобожду'ся. да ра'дуется дв~дъ бiя` въ гу'сли, и= да
благослови'тъ бг~а: се' бо дв~а происхо'дитъ w\т о_у=тро'бы
непло'дныя, ко спасе'нiю ду'шъ на'шихъ.

%<Гла'съ в~:%>

%<П%>рiиди'те любодjь'вственнiи вси`, и= чистоты` рачи'телiе
прiиди'те под\ъими'те любо'вiю дjь'вства похвалу`, w\т ка'мене
тве'рдагw теку'щiй и=сто'чникъ жи'зни, и= w\т безча'дствующiя
купину` невеще'ственнагw _о=гня`, w=чища'ющагw и= просвjьща'ющагw
ду'шы на'шя.

%<А=нато'лiа патрiа'рха:%>

%<Ч%>то` шу'мъ пра'зднующихъ быва'етъ; i=wакi'мъ и= а='нна
торжеству'ютъ та'йнw, ра'дуйтеся съ на'ми, глаго'люще, а=да'ме и=
_е='vо дне'сь: jа='кw и='мже дре'вле преступле'нiемъ затвори'ша
ра'й, пло'дъ бл~госла'венъ на'мъ даде'ся, бг~о_отрокови'ца марi'а,
w\тверза'ющи _е=гw` всjь^мъ вхо'дъ.

%<П%>ронарече'нная всjь'хъ цр~и'ца, бж~iе w=би'телище, w\т
непло'дныя дне'сь о_у=тро'бы про'йде, а='нны сла'вныя,
присносу'щнагw существа`, бж\ственное пребыва'лище: _е='юже
безсту'дный а='дъ попра'ся, и= всеро'дная _е='vа въ тве'рдую жи'знь
вво'дится. то'й досто'йнw возопiи'мъ: бл~же'нна ты` въ жена'хъ, и=
пло'дъ чре'ва твоегw` бл~гослове'нъ.

%<Сла'ва, и= ны'нjь, гла'съ и~. Се'ргiа патрiа'рха:%>

%<В%>ъ благознамени'тый де'нь пра'здника на'шегw, востру'бимъ
духо'вною цjьвни'цею: jа='же бо w\т сjь'мене дв~дова, дне'сь
ражда'ется мт~и живота`, тму` разрjьша'ющи, а=да'мово w=бновле'нiе,
и= _е='vино воззва'нiе, и= нетлjь'нiя и=сто'чникъ, тли`
премjьне'нiе. _е=я'же ра'ди мы` w=божи'хомся, и= w\т сме'рти
и=зба'влени бы'хомъ, и= возопiи'мъ то'й съ гаврiи'ломъ вjь'рнiи:
ра'дуйся, бл~года'тная, гд\сь съ тобо'ю, теб_е` ра'ди да'руя на'мъ
ве'лiю ми'лость.

%<На стiхо'внjь стiхи^ры, гла'съ д~, самогла'сны. Ге'рмана
патрiа'рха:%>

%<В%>семi'рная ра'дость w\т пра'ведныхъ возсiя` на'мъ, w\т
i=wакi'ма и= а='нны, всепjь'тая дв~а: jа='же премно'гiя ра'ди
чистоты`, хра'мъ бж~iй w=душевле'нный быва'етъ, и= _е=ди'на
вои'стинну бц\да познава'ется. тоя` моли'твами, хр\сте` бж~е, ми'ръ
мi'ру низпосли`, и= душа'мъ на'шымъ ве'лiю ми'лость.

%<Стi'хъ: С%>лы'ши, дщи`, и= ви'ждь, и= приклони` о_у='хо твое`.

%<А='%>гг~ловымъ прорече'нiемъ, пло'дъ пречи'стъ w\т i=wакi'ма
и= а='нны пра'ведникwвъ, дне'сь произы'де, дв~о, не'бо и= пр\сто'лъ
бж~iй, и= прiя'телище чистоты`, ра'дость провозвjьща'ющи
всему` мi'ру: живота` на'шегw хода'таице, кля'твы w\тя'тiе,
бл~гослове'нiя пода'нiе. тjь'мъ въ рж\ствjь` твое'мъ, дв~о
бг~озва'нная, мi'ру ми'ръ и=спроси`, и= душа'мъ на'шымъ ве'лiю
ми'лость.

%<Стi'хъ: Л%>ицу` твоему` помо'лятся бога'тiи лю'дстiи.

%<Н%>епло'ды безча'дная а='нна, дне'сь рука'ми да воспле'щетъ
свjь'тлw, да свjьтлоно'сятъ земна^я, ца'рiе да и=гра'ютъ,
ст~и'телiе во благослове'нiихъ да веселя'тся, да пра'зднуетъ ве'сь
мi'ръ: се' бо цр~и'ца, и= непоро'чная невjь'ста _о='ч~а, w\т
ко'рене i=ессе'ева прозябе`, ктому` ж_ены` въ печа'лjьхъ не родя'тъ
ча^дъ: ра'дость бо процвjьте`, и= живо'тъ всjь^мъ человjь'кwмъ въ
мi'рjь жи'тельствуетъ, и= ктому` да'ры i=wакi'мовы не
возвраща'ются, рыда'нiе бо а='нны въ ра'дость преложи'ся:
сра'дуйтеся мнjь`, глаго'лющи, ве'сь и=збра'нный i=и~ль. се' бо
даде' ми гд\сь w=душевле'нную пала'ту бж\ственныя сла'вы _е=гw`, во
_о='бщее весе'лiе и= ра'дость, и= спасе'нiе ду'шъ на'шихъ.

%<Сла'ва, и= ны'нjь, гла'съ и~. Се'ргiа патрiа'рха:%>

%<П%>рiиди'те, вси` вjь'рни къ дв~jь теце'мъ: се' бо ражда'ется,
jа='же пре'жде чре'ва предви'дjьнная, бг~а на'шегw мт~и, дjь'вства
сосу'дъ. а=арw'новъ прозя'бшiй же'злъ w\т ко'рене i=ессе'ева,
пр\оро'ческое проповjь'данiе, и= пра'ведныхъ i=wакi'ма и= а='нны
прозябе'нiе. ражда'ется о_у='бw, и= мi'ръ съ не'ю w=бновля'ется.
ражда'ется, и= цр~ковь во свое` благолjь'пiе о_у=краша'ется. хра'мъ
ст~ы'й, бж\ства` прiя'телище, дjь'вственный сосу'дъ, цр\скiй
черто'гъ, въ не'мже пресла'вное неизрече'ннагw соедине'нiя,
соше'дшихся во хр\стjь` _е=сте'ствъ, соверше'нное содjь'яся
та'инство. _е=му'же покланя'ющеся, воспjьва'емъ дв~ы всенепоро'чныя
рж\ство`.

%<На благослове'нiи хлjь'бwвъ тропа'рь: Р%>ж\ство` твое` бц\де
дв~о: %<три'жды, пи'санъ на ма'лjьй вече'рни.%>



%<На о_у='трени, на Б%>г~ъ Гд\сь: %<тропа'рь пра'здника
три'жды.%>

%<По а~-й стiхоло'гiи сjьда'ленъ, гла'съ д~.%>

%<По\д: О_у=%>диви'ся i=w'сифъ:

%<В%>озопi'й дв~де, что` кля'тся тебjь` бг~ъ: jа=`же мнjь`
кля'тся, рече`, и= и=спо'лни о_у=же`: w\т плода` чре'ва моегw`
да'вый дв~и'цу, и=зъ нея'же содjь'тель хр\сто'съ, но'вый а=да'мъ
роди'ся, цр~ь на пр\сто'лjь мое'мъ: и= цр\ствуетъ дне'сь, и=мjь'яй
цр\ство недви'жимо. непло'ды ражда'етъ бц\ду, и= пита'тельницу
жи'зни на'шея.

%<Сла'ва, и= ны'нjь, то'йже. И= чте'нiе пра'здника.%>

%<По в~-й стiхоло'гiи сjьда'ленъ, гла'съ д~. По\д: О_у=%>диви'ся
i=w'сифъ:

%<W\т%> ко'рене i=ессе'ева, и= w\т чре'слъ дв~довыхъ,
бг~о_отрокови'ца марiа'мъ, ражда'ется дне'сь на'мъ, ра'достiю бо
ра'дуются вся'ч_еская и= w=бновля'ются, сра'дуйтеся ку'пнw нб~о и=
земля`, восхвали'те ю=` _о=ч~_ествiя jа=зы^къ: i=wакi'мъ
весели'тся, и= а='нна торжеству'етъ, зову'щи: непло'ды ражда'етъ
бц\ду, и= пита'тельницу жи'зни на'шея.

%<Сла'ва, и= ны'нjь, то'йже.%>

%<По полv"еле'и сjьда'ленъ, гла'съ и~. По\д: П%>овелjь'нное
та'йнw:

%<Д%>а ра'дуется нб~о, и= земля` да весели'тся: бж~iе бо не'бо
на земли` роди'ся, бг~оневjь'стная сiя`, w\т w=бjьтова'нiя,
непло'ды младе'нца дои'тъ марi'ю, и= ра'дуется w= рж\ствjь`
i=wакi'мъ: же'злъ, глаго'ля, роди'ся мнjь`, и=зъ негw'же цвjь'тъ
хр\сто'съ прозябе`, и=зъ ко'рене дв~дова, вои'стинну чу'до
пресла'вно!

%<Сла'ва, и= ны'нjь, гла'съ то'йже:%>

%<W=%>бнови'ся а=да'ме, ра'дуйся _е='vо, весели'ся дв~де,
благоду'шствуй а='нно: и='бо мт~и зижди'теля твоегw` ражда'ется
пресла'внw, лику'етъ w=бно'вльшися вся` земля`, и= ра'дуется
w=дjь'яна во _о=де'жду. вся'къ jа=зы'къ лику'я да вопiе'тъ
марi'и: бл~же'нъ до'мъ дв~довъ, jа='кw пита'етъ пита'тельницу
жи'зни на'шея.

%<И= чте'мъ сло'во григо'рiа i=еромона'ха. Степ_е'нна, а~-й
а=нтiфw'нъ д~-гw гла'са. Прокi'менъ, гла'съ д~: П%>омяну` и='мя
твое` во вся'комъ ро'дjь и= ро'дjь. %<Стi'хъ: W\т%>ры'гну се'рдце
мое` сло'во бла'го: %<В%>ся'кое дыха'нiе да хва'литъ гд\са.
%<Стi'хъ: Х%>вали'те бг~а во ст~ы'хъ _е=гw`: %<_Е=v\глiе луки`,
зача'ло д~: В%>о дни^ _о='ны, воста'вши марiа'мъ: %<По н~-мъ
_псалмjь`, Сла'ва: М%>л~твами бц\ды, ми'лостиве, w=чи'сти
мно'ж_ества согрjьше'нiй на'шихъ. %<И= ны'нjь, то'йже. И= посе'мъ:
П%>оми'луй мя`, бж~е: %<и= стiхи'ра пра'здника, гла'съ s~:%>

%<С%>е'й де'нь гд\сень, ра'дуйтеся лю'дiе: се' бо свjь'та
черто'гъ, и= кни'га сло'ва живо'тнагw, и=зъ о_у=тро'бы произы'де,
и= jа='же къ восто'кwмъ две'рь ро'ждшися, w=жида'етъ вхо'да
ст~и'теля вели'кагw, _е=ди'на, и= _е=ди'наго вводя'щи хр\ста` во
вселе'нную, во спасе'нiе ду'шъ на'шихъ.

%<Канw'на два`: i=рмосы` _о=бои'хъ канw'нwвъ по два'жды:
тропари' же и='хъ на в~_i:%>

%<Канw'нъ пе'рвый, творе'нiе кv'ръ i=wа'нна.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, раздjь'льшему
мо'ре, и= наста'вльшему лю'ди, jа=`же и=зведе` и=зъ рабо'ты
_е=гv'петскiя, jа='кw просла'вися.

%<Г%>ряди'те вjь'рнiи, дх~омъ бж\ственнымъ ра'дующеся, ю='же w\т
непло'дове дне'сь прише'дшую, человjь'кwвъ на спасе'нiе, приснодв~у
_о=трокови'цу пjь'сньми почти'мъ.

%<Р%>а'дуйся, ч\стая, мт~и и= рабо` хр\ста` бг~а, jа='же
пе'рвому хода'таица бл~же'нству, человjь'ческiй ро'дъ тя`, вси`
досто'йнw пjь'сньми сла'вимъ.

%<Ж%>и'зни ражда'ется дне'сь мо'стъ, и='мже человjь'цы
воззва'нiе паде'нiя, _е='же w\т а='да, w=брjь'тшiи, хр\ста`
жизнода'вца пjь'сньми прославля'ютъ.

%<И='нъ канw'нъ кv'ръ а=ндре'а.%>

%<Гла'съ и~. Пjь'снь а~. I=рмо'съ:%>

%<С%>окруши'вшему бра^ни мы'шцею свое'ю, и= прове'дшему i=и~ля
сквозjь` чермно'е мо'ре, пои'мъ _е=му`, jа='кw и=зба'вителю на'шему
бг~у: jа='кw просла'вися.

%<Д%>а ликовству'етъ вся` тва'рь, да весели'тся же и= дв~дъ,
jа='кw w\т колjь'на и= w\т сjь'мене _е=гw` произы'де же'злъ,
цвjь'тъ нося'щи гд\са, творца` вся'ческихъ.

%<С%>т~а'я ст~ы'хъ, во ст~jь'мъ ст~и'лищи младе'нецъ
возлага'ется, воспита'тися w\т руки` а='гг~ловы: вси` о_у='бw
вjь'рнw спра'зднуимъ въ рж\ствjь` _е=я`.

%<Н%>епло'ды неражда'ющая а='нна, но не безча'дна бг~у: се' бо
пронарече'ся w\т родw'въ ч\стая дв~а мт~и. тjь'мже _е=стества`
и=зрасти` зижди'теля, въ ра'бiи _о='бразjь.

%<Т%>я` неsло'бивую а='гницу, а='гнца хр\ста`, младе'нца w\т
чре'ва твоегw` приве'дшую въ на'ше существо`, вси` w\т а='нны
рожде'нную тя`, пjь'сньми почита'емъ.

%<Тр\оченъ:%>

%<Т%>ри` безнача'льна сла'влю, три` свя'та пою`, три`
соприсносу'щна въ существjь` _е=ди'номъ проповjь'дую: _е=ди'нъ бо
во _о=ц~jь`, и= сн~jь, и= дс~jь, славосло'вится бг~ъ.

%<Бг~оро'диченъ:%>

%<К%>то` ви'дjь _о=троча`, _е=го'же не всjь'я _о=те'цъ, млеко'мъ
пита'емое; и=ли` гдjь` ви'дjьна бы'сть дjь'ва ма'ти; и='стиннw
па'че о_у=ма` _о=боя^, бг~ороди'тельнице ч\стая.

%<Катава'сiа:%>

%<К%>р\стъ начерта'въ мwv"се'й, впря'мw жезло'мъ чермно'е
пресjьче`, i=и~лю пjьшеходя'щу, то'же w=бра'тнw фараw'нwвымъ
колесни'цамъ о_у=да'ривъ совокупи`, вопреки` написа'въ
непобjьди'мое _о=ру'жiе: тjь'мъ хр\сту` пои'мъ бг~у на'шему, jа='кw
просла'вися.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ о_у=мерщвле'й
грjь'хъ, и= стра'хъ тво'й всади` въ сердца` на'съ пою'щихъ тя`.


%<Н%>епоро'чнw бг~у пожи'вшiи, всjь'хъ роди'сте спасе'нiе,
бг~ому'дрiи роди'тел_е зижди'теля ро'ждшiя и= бг~а на'шего.

%<В%>сjь^мъ жи'знь и=сточа'яй гд\сь, w\т непло'дове произведе`
дв~у, въ ню'же всели'тися и=зво'ли, и= по рж\ствjь` сохрани'въ
нетлjь'нну.

%<А='%>ннинъ пло'дъ, марi'ю дне'сь, гро'здъ ро'ждшую
живоно'сный, jа='кw бц\ду воспои'мъ, предста'тельницу же всjь'хъ и=
помо'щницу.

%<И='нъ. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся ро'гъ мо'й
въ бз~jь мое'мъ, разшири'шася на враги` моя^ о_у=ста` моя^,
возвесели'хся w= спасе'нiи твое'мъ.

%<В%>оспита'вшися во ст~а^я ст~ы'хъ, дв~о преч\стая бц\де,
вы'шши jа=ви'лася _е=си` тва'ри, зижди'теля пло'тiю поро'ждши.

%<Б%>л~гослове'нно чре'во твое`, цjьлому'дренная а='нно, пло'дъ
бо и=зрасти'ла _е=си` дjь'вства, ю='же безсjь'меннw пита'теля
тва'ри ро'ждшую, и= и=зба'вителя i=и~са.

%<Т%>я` блажи'тъ приснодв~о вся` тва'рь, w\т а='нны дне'сь
ро'ждшуюся, w\т ко'рене i=ессе'ева же'злъ преч\стъ цвjь'тъ, хр\ста`
и=зрасти'вшую.

%<Т%>я` вы'шшую всея` тва'ри, бц\де, показу'я ч\стая, сн~ъ
тво'й, _е='же w\т а='нны вели'читъ твое` рж\ство`, и= всjь'хъ
весели'тъ дне'сь.

%<Тр\оченъ:%>

%<Т%>ебjь` покланя'емся, _о='ч~е безнача'льне существо'мъ,
пое'мъ безлjь'тнаго сн~а твоего`, и= чте'мъ соприсносу'щнаго дх~а
твоего`, jа='кw _е=ди'наго тро'е _е=стество'мъ бг~а.

%<Бг~оро'диченъ:%>

%<С%>вjьтода'вца и= нача'льника жи'зни человjь'ческiя, ро'ждшая
ч\стая бц\де, jа=ви'лася _е=си` сокро'вище жи'зни на'шея, и= две'рь
непристу'пнагw свjь'та.

%<Катава'сiа: Ж%>е'злъ въ _о='бразъ та'йны прiе'млется,
прозябе'нiемъ бо предразсужда'етъ свяще'нника: неплодя'щей
же пре'жде цр~кви, ны'нjь процвjьте` дре'во кр\ста`, въ держа'ву и=
о_у=твержде'нiе.

%<Сjьда'ленъ, гла'съ д~. Подо'бенъ: О_у=%>диви'ся i=w'сифъ:

%<Д%>в~а марi'а и= бц\да и='стиннw, jа='кw _о='блакъ свjь'та
дне'сь возсiя` на'мъ, и= w\т пра'ведныхъ предгряде'тъ въ сла'ву
на'шу. не ктому` а=да'мъ w=сужда'ется, и= _е='vа w\т о_у='зъ
свободи'ся, и= сегw` ра'ди зове'мъ, вопiю'ще со дерзнове'нiемъ
_е=ди'нjьй ч\стjьй: ра'дость возвjьща'етъ рж\ство` твое` все'й
вселе'ннjьй.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя` _е=ди'не чл~вjьколю'бче.

%<В%>оспjьва'емъ тя`, гд\си, вjь^рнымъ спаси'тельное приста'нище
пода'вшаго всjь^мъ, тебе` ро'ждшую.

%<Т%>я`, бг~оневjь'сто, похвалу` всjь^мъ хр\сто'съ jа=ви` и=
держа'ву, пою'щымъ вjь'рнw твое` та'инство.

%<Н%>еискусобра'чная вл\дчце, твои'ми моли'твами и=збавля'еми
прегрjьше'нiй, благоразу'мнw вси' тя о_у=блажа'емъ.

%<И='нъ. I=рмо'съ:%>

%<П%>р\оро'къ а=вваку'мъ о_у='мныма _о=чи'ма, прови'дjь, гд\си,
прише'ствiе твое`. тjь'мъ и= вопiя'ше: w\т ю='га прiи'детъ бг~ъ.
сла'ва си'лjь твое'й, сла'ва снизхожде'нiю твоему`.

%<П%>атрiа'рхъ i=а'кwвъ, прови'дjьвъ сп~се, вели^чiя jа='снw
строе'нiя твоегw`, вопiя'ше ду'хомъ, ко i=у'дjь глаго'ля та'йнw:
w\т лjь'торасли возше'лъ _е=си` сы'не мо'й, возвjьща'я тя` w\т дв~ы
бг~а.

%<Н%>ы'нjь же'злъ а=арw'новъ w\т ко'рене дв~дова прозя'бшiй,
ны'нjь дв~а ч\стая происхо'дитъ: и= сликовству'етъ нб~о и= земля`,
и= вся^ _о=те'ч_ествiя jа=зы'кwвъ, и= а='нна и= i=wакi'мъ
та'инственнw.

%<Н%>ы'нjь да весели'тся нб~о, да ра'дуется же земля`, и= да
лику'етъ i=wакi'мъ и= дв~дъ. _о='въ о_у='бw jа='кw роди'тель
тво'й, и='стиннw ро'ждшiя бг~а: _о='въ же jа='кw пра'_отецъ
тво'й, проповjь'дая твоя^ вели'ч_ествiя, ч\стая.

%<С%>ра'дуется тебjь` дне'сь бг~ому'дренная а='нно, вселе'нная:
и=зба'вителя бо тоя`, мт~рь процвjьла` _е=си`, ю='же w\т ко'рене
прозя'бшую дв~дова, же'злъ си'лы на'мъ нося'щую цвjь'тъ хр\ста`.

%<Тр\оченъ:%>

%<С%>ла'влю безнача'льна бг~а, _о=ц~а` и= сн~а и= ст~а'го дх~а,
_е=диносу'щную тр\оцу несозда'нную, _е='йже предстоя'тъ серафi'ми
благоговjь'йнw, зову'ще: ст~ъ, ст~ъ, ст~ъ _е=си` бж~е.

%<Бг~оро'диченъ:%>

%<П%>ребезнача'льное нача'ло, нача'ло прiе'млетъ и=зъ теб_е`
бг~ороди'тельнице, плотски'мъ вре'менемъ, и= пребыва'етъ
собезнача'льно, и= вопло'щся сло'во _о='ч~ее, и= дх~у
соприсносу'щное, сохраня'я бж\ственное досто'инство.

%<Катава'сiа:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<Пjь'снь _е~. I=рмо'съ:%>

%<С%>jьннопи'санный мра'къ гада'нiй разори'въ, и= вjь'рныхъ
прибы'тiемъ и='стины, бг~о_отрокови'цею w=зари'въ сердца`, и= на'съ
свjь'томъ твои'мъ, хр\сте`, наста'ви.

%<В%>оспои'мъ лю'дiе всjь'хъ вину`, су'щаго по на'мъ бы'ти
вино'внаго: _е=я'же _о='бразу ра'довахуся сподобля'еми пр\оро'цы,
jа=вле'нное спасе'нiе w\т тоя` плодя'ще.

%<W\т%> су'ха прозябе'нiе жезла` i=ере'ева, i=и~лю показа`
проразсужде'нiе: и= ны'нjь свjь'тлость прозя'бшихъ пресла'внw
свjь'титъ, w\т непло'дове всесла'вное рожде'нiе.

%<И='нъ. I=рмо'съ:%>

%<Г%>д\си бж~е на'шъ, ми'ръ да'ждь на'мъ, гд\си бж~е на'шъ,
стяжи' ны, гд\си, ра'звjь тебе` и=но'гw не вjь'мы, и='мя твое`
и=мену'емъ.

%<П%>реч\стое твое` рж\ство`, дв~о непоро'чная, несказа'нное
и= зача'тiе, неизглаго'ланно и= рожде'нiе твое`, невjь'сто
неневjь'стная: бг~ъ бо бjь` ве'сь въ мя` w=блекi'йся.

%<Д%>не'сь да веселя'тся а='гг~льстiи чи'ни, пjь'сньми да
лику'ютъ су'щiи и=зъ а=да'ма: роди'ся бо же'злъ, цвjь'тъ
возрасти'вшiй хр\ста` _е=ди'наго, и=зба'вителя на'шего.

%<Д%>не'сь _е='vа разрjьша'ется w=сужде'нiя, разрjьша'ется же и=
непло'дство, и= а=да'мъ дре'внiя кля'твы, w= рождествjь` твое'мъ:
тобо'ю бо w\т тли` и=зба'вихомся.

%<С%>ла'ва тебjь`, просла'вльшему непло'дную дне'сь: роди' бо
же'злъ присноцвjьту'щiй w\т w=бjьща'нiя, w\т негw'же прозябе`
хр\сто'съ, цвjь'тъ жи'зни на'шея.

%<Тр\оченъ:%>

%<С%>ла'ва тебjь`, _о='ч~е ст~ы'й, бж~е нерожде'нне: сла'ва
тебjь`, сн~е безлjь'тне, _е=диноро'дне: сла'ва тебjь`, дш~е
бж\ственный и= сопресто'льный, w\т _о=ц~а` происходя'й, и= въ сн~jь
пребыва'яй.

%<Бг~оро'диченъ:%>

%<Б%>ы'сть чре'во твое` сл~нца носи'ло: пребы'сть чистота` твоя`
jа='коже пре'жде невреди'ма, дв~о: хр\сто'съ бо сл~нце, jа='кw w\т
черто'га жени'хъ, jа=ви'ся и=зъ теб_е`.

%<Катава'сiа:%>

%<_W%> треблаже'нное дре'во, на не'мже распя'ся хр\сто'съ, цр~ь.
и= гд\сь, и='мже паде`, дре'вомъ прельсти'вый, тобо'ю прельсти'вся,
бг~у пригвозди'вшуся пло'тiю, подаю'щему ми'ръ душа'мъ на'шымъ.

%<Пjь'снь s~. I=рмо'съ:%>

%<К%>о гд\су w\т ки'та i=w'на возопи`: ты' мя возведи` и=зъ
глубины` а='да, молю'ся, да jа='кw и=зба'вителю, во гла'сjь
хвале'нiя, и='стины же ду'хомъ пожру` тебjь`.

%<К%>о гд\су въ ско'рби непло'дства возопи'ша, бг~омт~ре
бг~ому'дрiи роди'тели, и= сiю` въ ро'ды родw'въ роди'ша, на
_о='бщее спасе'нiе и= похвалу`.

%<П%>рiя'ша нб\сный да'ръ w\т бг~а досто'инъ, бг~омт~ре
бг~ому'дрiи роди'тели, самjь'хъ херувi'мwвъ превы'шшее носи'ло,
сло'ва и= зижди'теля роди'тельницу.

%<И='нъ. I=рмо'съ:%>

%<Jа='%>кw во'ды мwрскi'я, чл~вjьколю'бче, волна'ми жите'йскими
w=бурева'юся. тjь'мже jа='кw i=w'на, та'кw вопiю' ти: возведи` w\т
тли` живо'тъ мо'й, бл~гоутро'бне гд\си.

%<С%>т~у'ю ст~ы'хъ су'щу, цjьлому'дреннiи роди'тели твои`,
ч\стая, возложи'ша тя` въ хра'мjь гд\сни воспита'тися че'стнw, и=
о_у=гото'ватися въ мт~рь _е=му`.

%<Н%>еплw'ды и= ма'т_ери лику'йте, дерза'йте, и= и=гра'йте
безча^дныя: безча'дна бо непло'ды бц\ду прозяба'етъ, jа='же
и=зба'витъ w\т болjь'зней _е='vу, и= кля'твы а=да'ма.

%<С%>лы'шу дв~да пою'ща тебjь`: приведу'тся дjь^вы во слjь'дъ
теб_е`, приведу'тся въ хра'мъ цр~е'въ, и= съ ни'мъ тя` и= а='зъ
дще'рь цр~е'ву воспjьва'ю.

%<П%>ое'мъ ст~о'е твое` рж\ство`, чти'мъ и= непоро'чное зача'тiе
твое`, невjь'сто бг~озва'нная и= дв~о, сла'вятъ же съ на'ми
а='гг~лwвъ чи'ни, и= ст~ы'хъ ду'шы.

%<Тр\оченъ:%>

%<В%>ъ тебjь` тр\оческое та'инство пое'тся, и= сла'вится ч\стая:
_о=ц~ъ бо благоволи`, и= сло'во всели'ся въ тя`, и= бж\ственный
дх~ъ тебе` w=сjьни`.

%<Бг~оро'диченъ:%>

%<З%>лата'я кади'льница была` _е=си`, _о='гнь бо во о_у=тро'бjь
твое'й всели'ся, сло'во w\т дх~а ст~а, и= человjь'ческимъ зра'комъ
въ тебjь` ви'дjься, бг~ороди'тельнице ч\стая.

%<Катава'сiа:%>

%<В%>о'днагw sвjь'ря во о_у=тро'бjь, дла^ни i=w'на кр\стови'днw
распросте'ръ, спаси'тельную стр\сть проwбража'ше jа='вjь. тjь'мъ
тридне'венъ и=зше'дъ, премi'рное воскр\снiе прописа'ше, пло'тiю
пригвожде'ннагw хр\ста` бг~а, и= тридне'внымъ воскр\снiемъ мi'ръ
просвjь'щшагw.

%<Конда'къ, гла'съ д~:%>

%<I=%>wакi'мъ и= а='нна поноше'нiя безча'дства, и= а=да'мъ и=
_е='vа w\т тли` сме'ртныя свободи'стася преч\стая, во ст~jь'мъ
рж\ствjь` твое'мъ. то` пра'зднуютъ и= лю'дiе твои`, вины`
прегрjьше'нiй и=зба'вльшеся, внегда` зва'ти ти`: непло'ды ражда'етъ
бц\ду, и= пита'тельницу жи'зни на'шея.

%<I='косъ:%>

%<М%>оли'тва ку'пнw и= воздыха'нiе, непло'дства и= безча'дства,
i=wакi'ма же и= а='нны бл~гопрiя'тное, и= во о_у='ши гд\сни вни'де,
и= прозябе` пло'дъ живоно'сенъ мi'ру. _о='въ бо моли'тву на горjь`
творя'ше: _о='ва же въ садjь` поноше'нiе ноша'ше, но съ ра'достiю:
непло'ды ражда'етъ бц\ду, и= пита'тельницу жи'зни на'шея.

%<Пjь'снь з~. I=рмо'съ:%>

%<К%>упина` въ горjь` _о=гненеwпа'льная, и= росоно'сная пе'щь
халде'йская, jа='вjь предписа' тя, бг~оневjь'сто: бж\ственный бо
невеще'ственный въ веще'ственнjьмъ чре'вjь, _о='гнь неwпа'льнw
прiя'ла _е=си`. тjь'мже и=зъ теб_е` ро'ждшемуся пое'мъ:
бл~гослове'нъ _е=си`, бж~е _о=т_е'цъ на'шихъ.

%<Т%>вое` въ веще'ственныхъ jа=вле'нiихъ законополо'жникъ
возбрани'ся разумjь'ти, и= вели'кое преч\стая та'инство, не
му'дрствовати земноре'внwстная _о=бра'знw наказу'емь и=ногда`.
тjь'мже о_у=ди'влься чудеси`, глаго'лаше: бл~гослове'нъ бг~ъ
_о=т_е'цъ на'шихъ.

%<Г%>о'ру и= две'рь нб\сную, и= мы'сленную тя` лjь'ствицу
бг~олjь'пнw ли'къ бж\ственный пронарече`: w\т теб_е' бо ка'мень
w\тсjьче'ся не рука'ми му'жескими, и= две'рь _е='юже про'йде гд\сь,
и='же чуде'съ бг~ъ _о=т_е'цъ на'шихъ.

%<И='нъ. I=рмо'съ:%>

%<Х%>алде'йская пе'щь _о=гне'мъ распалае'мая, w=роша'шеся
дх~омъ, бж~iимъ предстоя'нiемъ, _о='троцы поя'ху: бл~гослове'нъ
_е=си`, бж~е _о=т_е'цъ на'шихъ.

%<П%>ра'зднуемъ ч\стая, и= вjь'рнw покланя'емся ст~о'му твоему`
рж\ству`, пою'ще сн~а твоего`, и='мже и=зба'вихомся дре'внягw
а=да'мова ны'нjь w=сужде'нiя.

%<Н%>ы'нjь а='нна весели'тся, и= вопiе'тъ хва'лящися: непло'ды
су'щи, роди'хъ бж~iю мт~рь, _е=я'же ра'ди w=сужде'нiе _е='vино
разрjьши'ся, и= jа='же въ печа'лjьхъ болjь'знь.

%<А=%>да'мъ свободи'ся, и= _е='vа лику'етъ, и= вопiю'тъ ду'хомъ
къ тебjь` бц\де: тобо'ю и=зба'вихомся перворо'дныя кля'твы,
jа='вльшуся хр\сту`.

%<_W%> чре'во, вмjьсти'вшее бж~iе селе'нiе. _w о_у=тро'бо,
носи'вшая нб~съ ши'ршую. престо'лъ ст~ы'й, мы'сленный кiвw'тъ
свяще'нiя.

%<Тр\оченъ:%>

%<_О=%>ц~а` просла'вимъ, сн~а, и= дх~а, во _е=ди'нствjь
бж~ества`, тр\оцу прест~у'ю, нераздjь'льную, несозда'нную, и=
соприсносу'щную, и= _е=диносу'щную.

%<Бг~оро'диченъ:%>

%<Т%>ы` бг~а _е=ди'на родила` дв~о пресла'внw: ты` _е=стество`
w=бнови'ла _е=си` рж\ство'мъ твои'мъ, марi'е: ты` _е='vу
разрjьши'ла _е=си` перворо'дныя кля'твы, бг~ороди'тельнице ч\стая.

%<Катава'сiа:%>

%<Б%>езу'мное велjь'нiе мучи'теля sлочести'вагw лю'ди поколеба`,
ды'шущее преще'нiе и= sлохуле'нiе бг~оме'рзское: _о=ба'че три`
_о='троки не о_у=страши` jа='рость sвjь'рская, ни _о='гнь
снjьда'яй, но противоды'шущу росоно'сному дх~у, со _о=гне'мъ су'ще
поя'ху: препjь'тый _о=тц_е'въ, и= на'съ, бж~е, бл~гослове'нъ
_е=си`.

%<Пjь'снь и~. I=рмо'съ:%>

%<В%>ъ пещи` _о='трочестjьй проwбрази'лъ _е=си` и=ногда` твою`
мт~рь, гд\си, _о='бразъ же сiя` и=зъ _о=гня` и=з\ъима'ше,
неwпа'льнw входя'щыя: ю='же пое'мъ jа='вльшуюся тобо'ю конц_е'мъ
дне'сь, и= превозно'симъ во вся^ вjь'ки.

%<Jа='%>же къ бг~у на'шегw примире'нiя, пред\ъwпредjьле'нная
ски'нiя, _е='же бы'ти ны'нjь начина'етъ, и=му'щи роди'ти
сло'ва, на'мъ дебельство'мъ пло'ти jа='вльшася, _е=го'же пое'мъ,
и=зъ не су'щихъ во _е='же бы'ти тjь'мъ прiе'мшiи, и= превозно'симъ
во вся^ вjь'ки.

%<Н%>епло'дства преложе'нiе, мiрско'е благи'хъ разрjьши`
непло'дство, и= jа='сно чу'до хр\ста` показа`, къ земны^мъ
прише'дша. _е=го'же пое'мъ, и=зъ не су'щихъ во _е='же бы'ти тjь'мъ
прiе'мшiи, и= превозно'симъ во вся^ вjь'ки.

%<И='нъ. I=рмо'съ:%>

%<П%>окрыва'яй вода'ми превы'спр_енняя своя^, полага'яй мо'рю
предjь'лъ песо'къ, и= содержа'й вся^, тя` пое'тъ со'лнце, тя`
сла'витъ луна`, тебjь` прино'ситъ пjь'снь вся` тва'рь, jа='кw
содjь'телю всjь'хъ во вjь'ки.

%<С%>отвори'вый пресла^вная непло'днjьй о_у=тро'бjь, w\тве'рзый
а='нны неражда^ющая ложесна`, и= пло'дъ _е='й да'въ, ты` бж~е
ст~ы'й, ты` сн~е дв~ы, ты` w\т сея` пло'ть прiя'лъ _е=си`
присноцвjьту'щiя дв~ы и= бц\ды.

%<З%>атворя'яй бе'здну и= w\тверза'яй ю=`, вознося'й во'ду во
_о='блацjьхъ, и= дая'й до'ждь, ты` да'вый гд\си, w\т непло'днагw
ко'рене прозя'бнути а='нны ст~ы'я пречи'стъ пло'дъ, и= роди'ти
бц\ду.

%<Д%>jь'лателю мы'слей на'шихъ, и= насади'телю ду'шъ на'шихъ,
ты` непло'дную зе'млю благопло'дну показа'вый: ты` дре'вле суху'ю,
родови'ту, благокла'сну, бразду` плодоно'сну содjь'лалъ _е=си`
а='нну ст~у'ю, пречи'стъ пло'дъ и=зрасти'ти бц\ду.

%<П%>рiиди'те вси` о_у='зримъ, jа='кw w\т черто'га ма'ла, бж~iй
гра'дъ ны'нjь ражда'емый, и='же w\т две'ри о_у=тро'бныя и=схо'дъ
и=му'щую, вхо'дъ же не вjь'дущу _о=бще'нiя: _е=ди'нъ бг~ъ
зижди'тель се'ю про'йде стезе'ю стра'нною.

%<Тр\оченъ:%>

%<_W%> тр\оце пресу'щная, _е=ди'нице собезнача'льная! тя` пое'тъ
и= трепе'щетъ мно'жество а='гг~лъ, не'бо и= земля`, и=
б_е'здны о_у=жаса'ются, человjь'цы благословя'тъ, _о='гнь
рабо'таетъ, вся^ послу'шаютъ тебе` тр\оце ст~а'я со стра'хомъ,
jа=`же въ тва'ри.

%<Бг~оро'диченъ:%>

%<_W%> новjь'йшагw слы'шанiя: бг~ъ, сы'нъ жены`! _w
безсjь'меннагw рж\ства`: безму'жная мт~и, и= рожде'нное бг~ъ! _w
о_у=жа'снагw видjь'нiя! _w зача'тiя стра'ннагw дв~ы! _w
несказа'ннагw рж\ства`! и='стиннw па'че о_у=ма` вся^, и= видjь'нiя.

%<Катава'сiа:%>

%<Б%>лагослови'те _о='троцы, тр\оцы равночи'сленнiи, содjь'теля
_о=ц~а` бг~а, по'йте снизше'дшее сло'во, и= _о='гнь въ ро'су
претво'ршее, и= превозноси'те всjь^мъ жи'знь подава'ющаго, дх~а
всест~а'го, во вjь'ки.

%<На f~-й пjь'сни, честнjь'йшую не пое'мъ, пре'жде же i=рмоса`
и= тропаре'й, припjь'въ се'й пое'мъ:%>

%<В%>елича'й душе` моя`, пресла'вное рж\ство` бж~iя мт~ре.

%<Пjь'снь f~. I=рмо'съ:%>

%<Jа='%>же пре'жде со'лнца свjьти'льника бг~а возсiя'вшаго,
пло'тски къ на'мъ прише'дшаго, и=зъ боку` дв~и'чу, неизрече'ннw
воплоти'вшая, бл~гослове'нная, всеч\стая, тя`, бц\ду, велича'емъ.

%<И='%>же непокори^вымъ лю'демъ и=зъ ка'мене и=сточи'въ во'ду,
благопокори^вымъ же jа=зы'кwмъ, да'руетъ w\т чре'слъ непло'дныхъ
пло'дъ на весе'лiе на'мъ, тя` бг~ома'ти преч\стая, ю='же досто'йнw
велича'емъ.

%<Н%>апра'снагw дре'внягw w\тя'тельницу w=сужде'нiя, и=
прама'тере и=справле'нiе: ю='же ро'да къ бг~у вину` присвое'нiя, къ
зижди'телю мо'стъ, тя` бц\де велича'емъ.

%<Другi'й припjь'въ:%>

%<В%>елича'й душе`, моя`, w\т непло'дове ро'ждшуюся дв~у марi'ю.

%<И='нъ. I=рмо'съ:%>

%<Ч%>у'жде мт~ремъ дjь'вство, и= стра'нно дв~амъ дjьторожде'нiе,
на тебjь`, бц\де, _о=боя^ о_у=стро'ишася: тjь'мъ тя` вся^ племена`
земна^я, непреста'ннw велича'емъ.

%<Д%>осто'йное бг~ома'ти твоея` чистоты` рж\ство` наслjь'довала
_е=си`, чре'зъ w=бjьща'нiе: и=ногда' бо непло'днjьй, бг~опрозябе'нъ
пло'дъ вдала'ся _е=си`. тjь'мъ тя` вся^ племена` з_емна'я
непреста'ннw велича'емъ.

%<И=%>спо'лнися вопiю'щагw пр\оро'чество, глаго'летъ бо:
возста'влю ски'нiю па'дшую свяще'ннагw дв~да, въ тебjь` ч\стая
проwбрази'вшуюся, _е=я'же ра'ди всjь'хъ человjь'кwвъ пе'рсть, въ
тjь'ло созда'ся бж~iе.

%<П%>елена'мъ покланя'емся твои'мъ бц\де, сла'вимъ да'вшаго
пло'дъ пре'жде непло'днjьй, и= w\тве'рзшаго ложесна` неражда'ющей
пресла'внw: твори'тъ бо вся^, _е=ли^ка хо'щетъ, бг~ъ сы'й
самовла'стенъ.

%<Jа='%>кw да'ръ тебjь` бц\де, пjьснопjь'нiе, w\т а='нны
ро'ждшейся вjь'рнw дароно'симъ: ма'т_ери, мт~рь: дjь^вы же, дв~у
_е=ди'ну: славосло'вяще покланя'емся тебjь`, пое'мъ и= сла'вимъ.

%<Тр\оченъ:%>

%<Ч%>у'жде _е='сть беззакw'ннымъ сла'вити безнача'льную тр\оцу,
_о=ц~а`, и= сн~а же, и= ст~а'го дх~а, несозда'нное вседержа'вство:
_е='юже мi'ръ ве'сь содержи'тся, ма'нiемъ держа'вы _е=я`.

%<Бг~оро'диченъ:%>

%<В%>мjьсти'ла _е=си` во о_у=тро'бjь твое'й дв~ома'ти,
_е=ди'наго w\т тр\оцы хр\ста` цр~я`, _е=го'же пое'тъ вся` тва'рь,
и= трепе'щутъ вы'шнiи чи'ни: того` моли` всеч\стая, спасти'ся
душа'мъ на'шымъ.

%<Катава'сiа съ припjь'вы пра'здника:%>

%<Т%>а'инъ _е=си`, бц\де, ра'й, невоздjь'ланнw возрасти'вшiй
хр\ста`, и='мже кре'стное живоно'сное на земли` насади'ся дре'во.
тjь'мъ ны'нjь возноси'му, покланя'ющеся _е=му`, тя` велича'емъ.

%<И= другi'й:%>

%<С%>нjь'дiю дре'ва, ро'ду прибы'вшая сме'рть, кр\сто'мъ
о_у=праздни'ся дне'сь: и='бо прама'терняя всеро'дная кля'тва
разруши'ся, прозябе'нiемъ ч\стыя бг~ома'тере: ю='же вся^ си^лы
нб\сныя велича'ютъ.

%<Свjьти'ленъ:%>

%<W\т%> непло'дныя дне'сь а='нны цвjь'тъ произы'де бц\да, вся^
благово'нiя бж\ственнаго и=сполня'ющи концы` мi'ра, и= ра'дости
всю` наполня'ющи тва'рь: ю='же пою'ще досто'йнw восхваля'емъ,
jа='кw су'щу земноро'дныхъ превы'шшую.

%<Два'жды.%>

%<Сла'ва, и= ны'нjь:%>

%<А=%>да'ме w=бнови'ся, и= _е='vа возвели'чися, пр\оро'цы со
а=п\слы лику'йте и= пра'ведными: _о='бщая бо ра'дость возсiя`,
а='гг~лwвъ же и= человjь'кwвъ, w\т пра'ведныхъ дне'сь i=wакi'ма и=
а='нны бц\да марi'а.

%<На хвали'техъ стiхи^ры на д~, гла'съ а~. По\д: _W%> ди'внагw
чудесе`!

%<_W%> ди'внагw чудесе`! и=сто'чникъ жи'зни w\т непло'дныя
ражда'ется, и= бл~года'ть плодороди'ти свjь'тлw начина'ется.
весели'ся i=wакi'ме, бц\ды бы'въ роди'тель: нjь'сть и='нъ jа='коже
ты`, земноро'дныхъ роди'телей, бг~опрiя'тне: бг~овмjьсти'мая бо
_о=трокови'ца, бж~iе селе'нiе, прест~а'я гора`, тобо'ю на'мъ
дарова'ся.

%<Два'жды.%>

%<_W%> ди'внагw чудесе`! w\т непло'дове пло'дъ возсiя`
манове'нiемъ всjь'хъ содjь'теля, и= вседержи'теля, до'блественнw
мiрско'е благи'хъ разрjьши` непло'дство: ма'т_ери съ ма'терiю
бг~оро'дичною лику'йте, зову'ще: w=бра'дованная, ра'дуйся, съ
тобо'ю гд\сь, подая'й мi'ру тобо'ю ве'лiю ми'лость.

%<С%>то'лпъ цjьлому'дрiя w=душевле'нъ, и= свjь'тлое прiя'телище,
блиста'ющееся бл~года'тiю: а='нна бл~госла'вная, jа='вльшися
породи` забра'ло вои'стинну дjь'вства, бж\ственное процвjьте'нiе:
jа='же всjь^мъ дjь'вств_еннымъ, и= дjь'вства жела'ющымъ дарова'нiе,
дjь'вства добро'ту, jа='вjь подаю'щую, и= да'рующую всjь^мъ
вjь^рнымъ ве'лiю ми'лость.

%<Сла'ва, и= ны'нjь, гла'съ s~. Самогла'сенъ:%>

%<С%>е'й де'нь гд\сень, ра'дуйтеся лю'дiе: се' бо свjь'та
черто'гъ, и= кни'га сло'ва живо'тнагw, и=зъ о_у=тро'бы произы'де,
и= jа='же къ восто'кwмъ две'рь ро'ждшися, w=жида'етъ
вхо'да ст~и'теля вели'кагw, _е=ди'на, и= _е=ди'наго вводя'щи
хр\ста` во вселе'нную, во спасе'нiе ду'шъ на'шихъ.

%<С%>лавосло'вiе вели'кое. По трист~о'мъ тропа'рь пра'здника,
_е=ди'ножды. _Е=кт_енiи`. И= w\тпу'стъ. %<З%>на'менуются же бра'тiя
w\т i=ере'а ст~ы'мъ _е=ле'емъ. И= пое'мъ стiхи'ру самогла'сну
пра'здника, ю='же хо'щетъ _е=кклисiа'рхъ. %<На лiтургi'и:%>
Бл~ж_е'нна, w\т канw'на в~-гw гла'са, пjь'снь г~-я, на д~: и= и~-
гw, пjь'снь s~-я на д~. %<П%>о вхо'дjь, тропа'рь пра'здника.
Сла'ва, и= ны'нjь, конда'къ. %<П%>рокi'менъ, пjь'снь бц\ды, гла'съ
г~: %<В%>ели'читъ душа` моя` гд\са: Стi'хъ: Jа='кw призрjь` на
смире'нiе рабы` своея`: %<А=%>п\слъ къ фiлiпписi'_емъ, зача'ло с~м.
%<А=%>ллилу'iа, гла'съ и~: %<С%>лы'ши, дщи`, и= ви'ждь: Стi'хъ:
%<Л%>ицу` твоему` помо'лятся: %<_Е=%>v\глiе луки`, зача'ло н~д.
%<В%>мjь'стw Досто'йно: пое'мъ i=рмо'съ: %<Ч%>у'жде ма'тер_емъ: И=
до w\тда'нiя, съ припjь'вомъ пра'здника. %<П%>рича'стенъ: %<Ч%>а'шу
спасе'нiя прiиму`, и= и='мя гд\сне призову`. Быва'етъ же на
трапе'зjь о_у=тjьше'нiе бра'тiи, дово'льно же и= духо'вно.

%<<М\р>%> %<Подоба'етъ вjь'дати, а='ще случи'тся рж\ство`
прест~ы'я бц\ды въ недjь'лю.%>

%<В%>ъ суббw'ту ве'чера, на ма'лjьй вече'рни, на %<Г%>д\си,
воззва'хъ: стiхи^ры воскр\сны гла'са на д~: Сла'ва, и= ны'нjь
пра'здника. %<Н%>а стiхо'внjь стiхи'ра воскр\сна _е=ди'на: и=
пра'здника, стiхо'вна вели'кiя вече'рни, съ припjь'вы пра'здника.
Сла'ва, и= ны'нjь, пра'здника. Тропа'рь воскр\снъ: Сла'ва, и=
ны'нjь, пра'здника. _Е=ктенiа` ма'лая. И= w\тпу'стъ.

%<На вели'цjьй вече'рни:%> По _о=бы'чной каfi'смjь, на
%<Г%>д\си, воззва'хъ: стiхи^ры воскр\сны г~, и=
@восто'ченъ@{@А=нато'лiевъ@} _е=ди'нъ, и= пра'здника s~.
Сла'ва, и= ны'нjь, пра'здника. Вхо'дъ. Прокi'менъ дне`. И= чт_е'нiя
три`, пра'здника. %<Н%>а лiтi'и стiхи^ры, и= Сла'ва и= ны'нjь,
пра'здника. %<Н%>а стiхо'внjь стiхи^ры воскр\сны. Сла'ва, и=
ны'нjь, пра'здника. %<Н%>а благослове'нiи хлjь'бwвъ тропа'рь
пра'здника, три'жды. И= чте'нiе въ посла'нiихъ, и=ли` пра'здника.


%<На о_у='трени:%> На %<Б%>г~ъ гд\сь: тропа'рь воскр\снъ,
два'жды: Сла'ва, и= ны'нjь, пра'здника. По _о=бы'чныхъ каfi'смахъ
сjьда'льны воскр\сны съ бг~орw'дичны и='хъ. И= чте'нiе во _е=v\глiи
толково'мъ, недjь'ля предъ воздви'женiемъ. Та'же полv"еле'й, и=
тропари`: %<А='%>гг~льскiй собо'ръ: и= v=пакои` гла'са, и=
сjьда'льны пра'здника _о='ба по _е=ди'ножды. Сла'ва, сjьда'ленъ,
и=`же по полv"еле'и. И= ны'нjь, другi'й. И= чте'нiе пра'здника.
Степ_е'нна гла'са. Прокi'менъ и= _е=v\глiе пра'здника. Та'же,
%<В%>оскр\снiе хр\сто'во: _псало'мъ н~. И= цjьлова'нiе _е=v\глiа по
_о=бы'чаю. Посе'мъ, Сла'ва: %<М%>л~твами бц\ды: И= ны'нjь, то'йже.
Стiхи'ра пра'здника. %<К%>анw'нъ воскр\снъ со i=рмосо'мъ на д~, и=
бц\ды на два`, и= пра'здника _о='ба канw'на на и~. Катава'сiа:
%<К%>р\стъ начерта'въ: %<П%>о г~-й пjь'сни, конда'къ воскр\снъ, и=
i='косъ, и= сjьда'ленъ пра'здника, два'жды. %<П%>о s~-й пjь'сни,
конда'къ пра'здника, и= i='косъ. И= чте'мъ про'логъ. %<Н%>а f~-й
пjь'сни припjь'вы не пое'мъ, но пое'мъ %<Ч%>естнjь'йшую:
Свjьти'ленъ воскр\снъ: Сла'ва, и= ны'нjь, пра'здника. %<Н%>а
хвали'техъ стiхи^ры воскр\сны д~, и= пра'здника д~, съ припjь'вы
пра'здника. Сла'ва, пра'здника. И= ны'нjь, %<П%>ребл~гослове'нна
_е=си`: и= Славосло'вiе вели'кое. Трист~о'е. И= тропа'рь воскр\снъ
то'чiю. _Е=кт_енiи`, и= w\тпу'стъ. Дае'тся же и= _е=ле'й w\т
канди'ла пра'здника. Та'же, Сла'ва, и= ны'нjь, стiхи'ра
_е=v\гльская. И= w=глаше'нiе. И= _о=бы'чное и=схожде'нiе: и= ча'съ
а~-й въ притво'рjь. %<Н%>а а~-мъ часjь` тропа'рь воскр\снъ. Сла'ва,
пра'здника: И= ны'нjь, бг~оро'диченъ часw'въ. По %<_О='%>ч~е на'шъ:
конда'къ воскр\снъ, и= w\тпу'стъ. Та'кожде и= на про'чихъ часjь'хъ
тропа'рь воскр\снъ. Сла'ва, пра'здника: И= ны'нjь, бг~оро'диченъ
часw'въ. Конда'къ пра'здника, и= воскр\снъ, глаго'лемъ
премjьня'юще.

%<На лiтургi'и:%> Бл~ж_е'нна воскр\сна гла'са, на s~: и=
пра'здника пjь'снь г~-я, на д~. По вхо'дjь тропа'рь воскр\снъ, и=
пра'здника: Сла'ва, конда'къ воскр\снъ: И= ны'нjь, пра'здника.
Прокi'менъ, а=п\слъ, а=ллилу'iа, и= _е=v\глiе, чте'мъ пре'жде
недjь'ли предъ воздви'женiемъ, та'же ря'дъ, посе'мъ бц\ды. А=
прокi'менъ гла'са w=ставля'ется. Прича'стенъ: %<Х%>вали'те гд\са съ
нб~съ: и= пра'здника: %<Ч%>а'шу спасе'нiя прiиму`:

%<<М\р>%> %<А='ще случи'тся попра'зднство рж\ства` прест~ы'я
бц\ды въ недjь'лю:%>

%<В%>ъ суббw'ту, на ма'лjьй вече'рни, стiхи^ры воскр\сны, и=
бц\ды, по _о=бы'чаю. %<На вели'цjьй вече'рни.%> На %<Г%>д\си,
воззва'хъ, стiхи^ры воскр\сны три`, и=
@восто'ченъ@{@А=нато'лiевъ@} _е=ди'нъ: и= пра'здника тогw` дне`
на ряду`, три`: и= мине'и ст~а'гw, г~. Сла'ва, пра'здника, и=ли`
ст~а'гw: И= ны'нjь, бг~оро'диченъ пе'рвый гла'са. Вхо'дъ.
Прокi'менъ дне`: и= _е=кт_енiи`. %<Н%>а лiтi'и стiхи^ры пра'здника,
стiхо'вна вече'рняя тогw` дне`. Сла'ва, и= ны'нjь, пра'здника.
%<Н%>а стiхо'внjь стiхи^ры воскр\сны: Сла'ва ст~а'гw: а='ще ли ни`,
Сла'ва, и= ны'нjь, пра'здника. %<Н%>а благослове'нiи хлjь'бwвъ
тропа'рь: %<Б%>ц\де дв~о ра'дуйся: два'жды. и= пра'здника
_е=ди'ножды. И= чте'нiе во а=п\сльскихъ посла'нiихъ.

%<На о_у='трени:%> Тропа'рь воскр\снъ два'жды: Сла'ва, ст~а'гw:
а='ще ли ни`, Сла'ва, и= ны'нjь, пра'здника. По _о=бои'хъ
каfi'смахъ сjьда'льны воскр\сны съ бг~орw'дичны и='хъ. И= чте'нiе
во _е=v\глiи толково'мъ, недjь'ля предъ воздви'женiемъ. Та'же
непоро'чны, и= тропари`: %<А='%>гг~льскiй собо'ръ: и= v=пакои`
гла'са, и= чте'нiе во _е=v\глiи толково'мъ, недjь'ля ря'дъ.
Степ_е'нна, и= прокi'менъ, гла'са. _Е=v\глiе воскр\сное:
%<В%>оскр\снiе хр\сто'во: и= _псало'мъ н~. и= прw'чая воскр\сна.
%<К%>анw'нъ воскр\снъ со i=рмосо'мъ на д~: и= бц\ды на два`: и=
пра'здника на д~: и= ст~а'гw на д~: Катава'сiа: %<К%>р\стъ
начерта'въ: %<П%>о г~-й пjь'сни, конда'къ и= i='косъ пра'здника: и=
ст~а'гw, а='ще и='мать, и= сjьда'ленъ. Сла'ва, и= ны'нjь,
пра'здника. %<П%>о s~-й пjь'сни, конда'къ воскр\снъ, и= i='косъ.
%<Н%>а f~-й пjь'сни пое'мъ %<Ч%>естнjь'йшую: Свjьти'ленъ воскр\снъ.
Сла'ва, ст~а'гw: А='ще ли ни`, Сла'ва, и= ны'нjь, пра'здника.
%<Н%>а хвали'техъ стiхи^ры воскр\сны д~: и= пра'здника д~:
стiхо'вна тогw` дне`, со Сла'внымъ, съ припjь^вы пра'здника.
Сла'ва, стiхи'ра _е=v\гльская. И= ны'нjь, %<П%>ребл~гослове'нна
_е=си`: По Славосло'вiи тропа'рь воскр\снъ то'чiю: _е=кт_енiи`, и=
w\тпу'стъ, и= w=глаше'нiе, и= и=схожде'нiе въ притво'ръ, и= ча'съ
а~-й. %<Н%>а а~-мъ часjь` тропа'рь воскр\снъ: Сла'ва, пра'здника:
И= ны'нjь, бг~оро'диченъ часw'въ: По %<_О='%>ч~е на'шъ: конда'къ
пра'здника, и= коне'чный w\тпу'стъ. На г~-мъ часjь` тропа'рь
воскр\снъ: Сла'ва, ст~а'гw: А='ще ли ни`, Сла'ва,
пра'здника. По Трист~о'мъ конда'къ пра'здника, и= воскр\снъ,
глаго'лемъ премjьня'юще.

%<На лiтургi'и:%> Бл~ж_е'нна гла'са на s~: и= пра'здника w\т
канw'на пjь'снь рядова'я, на д~. %<П%>о вхо'дjь тропа'рь воскр\снъ,
и= пра'здника: и= хра'ма ст~а'гw, и=ли` ст~ы'я: и= ст~а'гw, а='ще
_е='сть. Та'же конда'къ воскр\снъ, и= хра'ма ст~а'гw, и=ли` ст~ы'я.
Сла'ва, ст~а'гw, а='ще _е='сть: А='ще ли ни`, Сла'ва, хра'ма
ст~а'гw: И= ны'нjь, пра'здника. Прокi'менъ, а=п\слъ, а=ллилу'iа,
_е=v\глiе, пре'жде недjь'ли предъ воздви'женiемъ, пото'мъ ря'дъ
подъ зача'ло: и= ст~а'гw: Прича'стенъ: %<Х%>вали'те гд\са съ нб~съ:
и= ст~а'гw, а='ще _е='сть. А='ще ли ни`, пра'здника.



[зри`] %<Суббw'та предъ воздви'женiемъ.%>

%<Н%>а лiтургi'и: Прокi'менъ, гла'съ г~. %<П%>о'йте бг~у
на'шему, по'йте, по'йте цр~е'ви на'шему, по'йте. Стi'хъ: %<В%>си`
jа=зы'цы восплещи'те рука'ми: %<А=%>п\слъ къ корi'нfянwмъ, зача'ло
рк~s: %<Б%>ра'тiе, прему'дрость глаго'лемъ: %<А=%>ллилу'iа, гла'съ
_е~: %<М%>и'лwсти твоя^, гд\си, во вjь'къ воспою` въ ро'дъ и=
ро'дъ. %<_Е=%>v\глiе матfе'а, зача'ло л~f: %<Р%>ече` гд\сь: и='же
лю'битъ _о=тца`, и=ли` ма'терь: %<А=%>п\слъ же и= _е=v\глiе
суббw'ты рядовы'я, подъ зача'ло: Та'же ст~а'гw, а='ще и='мать.
Прича'стенъ дне`.

%<Подоба'етъ вjь'дати:%>

%<А='%>ще случи'тся w\тда'нiе рж\ства` бц\ды въ суббw'ту предъ
воздви'женiемъ. Прокi'менъ, а=ллилу'iа, и= прича'стенъ пра'здника.
А=п\слъ, и= _е=v\глiе, пре'жде суббw'ты предъ воздви'женiемъ, та'же
пра'здника. А= прокi'менъ суббw'ты предъ воздви'женiемъ
w=ставля'ется.

%<Недjь'ля предъ воздви'женiемъ.%>

%<Н%>а о_у='трени чте'мъ въ толкова'нiи _е=v\глiе i=wа'нна, и=
дне` ря'дъ.

%<На лiтургi'и:%> Прокi'менъ, гла'съ s~: %<С%>паси`, гд\си,
лю'ди твоя^: Стi'хъ: %<К%>ъ тебjь`, гд\си, воззову`: %<А=%>п\слъ къ
гала'тwмъ, зача'ло с_е~_i: %<Б%>ра'тiе, ви'дите, коли'цjьми
кни'гами: %<А=%>ллилу'iа, гла'съ а~: %<В%>ознесо'хъ и=збра'ннаго:
%<_Е=%>v\глiе i=wа'нна, зача'ло f~: %<Р%>ече` гд\сь: никто'же
взы'де на не'бо: та'же ря'дъ. Прича'стенъ дне`.

