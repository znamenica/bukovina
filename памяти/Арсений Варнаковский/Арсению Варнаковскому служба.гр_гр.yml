---
вечерня:
   отпустительно:
      тропарь:
         глас: 1
         подобен: Τῆς ἐρήμου πολίτης
         текст: Ἐραστὴν ἡσυχίας Βαρνακόβης τὸν κτίτορα, τὸν λαμπρὸν φανὸν εὐσεβείας, καὶ
            ἀζύγων κοσμήτορα, Ἀρσένιον τιμήσωμεν πιστοί, μιμούμενοι αὐτοῦ τὴν ἀκραιφνῆ,
            πρὸς τὸν Κύριον ἀγάπην, καὶ μελιχροῖς τοῖς ὕμνοις ἐκβοήσωμεν· δόξα τῷ σὲ
            δοξάσαντι Χριστῷ, δόξα τῷ σὲ στεφανώσαντι, δόξα τῷ σὲ ἀκέστορα θερμόν,
            πιστοῖς δωρήσαντι.
утреня:
   величание: Χαίροις ὁ νηστείαις καὶ προσευχαῖς, ὕψος προσεγγίσας, δυσαντίβλεπτον
      ἀρετῶν, χαίροις Βαρνακόβης, τῆς περιδόξου μάνδρας, θειότατος δομήτωρ, μάκαρ
      Ἀρσένιε.
   канон:
      кондак:
         глас: 8
         подобен: Τῇ Ὑπερμάχῳ
         текст: Ὡραιωθείς, ταῖς καλλοναῖς τῆς σῆς ἀσκήσεως, καὶ καθαρθείς, σεπτῶν δακρύων
            σου τοῖς χεύμασι, λύχνος ὤφθης μονοτρόπων καὶ κοσμιότης, καταυγάζων ἀρετῶν
            σου τοῖς πυρσεύμασιν, ἀσκητὰ τῆς Βαρνακόβης ἱερώτατε, τοὺς κραυγάζοντας·
            Χαίροις μάκαρ Ἀρσένιε.
      икос: Ἄνθος τὸ ἐκβλαστῆσαν, παρ’ὑδάτων ἐξόδους, Ἀρσένιε ἐπώμφθης ἐν κόσμῳ, ἀρετῶν
         σου γὰρ πάντας ὀσμαῖς, καὶ καρποῖς νηστείας ἀσκητῶν πρόβολε, ἡδύνεις τοὺς
         τιμῶντάς σε, καὶ γλώττῃ καθαρᾷ βοῶντας· Χαῖρε, τερπνὸν τῆς Δωρίδος δένδρον·
         χαῖρε, σεπτὸν Βαρνακόβης εὖχος. Χαῖρε, ἀκτησίας κανὼν καὶ ὑπόδειγμα· χαῖρε,
         ἀσιτείας λαμπρὸν στηλογράφημα. Χαῖρε, φίλος γνησιώτατος, τῆς Μητρὸς τοῦ
         Λυτρωτοῦ· χαῖρε, ξῖφος τὰ φρυάγματα, διακόψαν τοῦ ἐχθροῦ. Χαῖρε, ὅτι ἐδείχθης
         ὁσιότητος κέρας· χαῖρε, ὅτι ἐδέχθης ἀφθαρτότητος γέρας. Χαῖρε, μονὴν τῇ Παρθένῳ
         ὁ κτίσας· χαῖρε, ἀχλὺν τῶν παθῶν ὁ σκορπίσας. Χαῖρε, πιστῶν ἀῤῥαγὴς προστασία·
         χαῖρε, πολλῶν μοναστῶν εὐθυμία.
