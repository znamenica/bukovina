---
вечерня:
   отпустительно:
      тропарь:
       - глас: 8
         текст: Равноапостольному святителю / Стефану наследовавшии / и Православия светом /
            страну Зырянскую озарившии, / святителие Христовы / Герасиме, Питириме и Ионо, /
            Престолу Пресвятыя Троицы / ныне предстояще, / молитеся пастве вашей / от врагов
            ненаветованней быти // и всем православным людем в мире спастися.
       - глас: 4
         текст: Первопрестольницы Пермстии / и истиннии хранителие / апостольских преданий, /
            столпи непоколебимии, / благочестия учителие, / Пермстии наставницы, / Герасиме,
            Питириме и Ионо, / Владыку всех молите / мир вселенней даровати // и душам нашим
            велию милость.
       - глас: 8
         текст: Православия наставницы, / благочестия учителие / и милости сокровища, /
            архиереом украшение, / души своя за паству / свою положившии, / Герасиме, Питириме
            и Ионо, / святителие Церкве Пермския, / со равноапостольным Стефаном / молите
            Христа Бога / мир вселенней даровати // и душам нашим велию милость.
      молитва: 'О святителие Христовы, Герасиме, Питириме и Ионо! К вам яко чадо ко
         отцем, в смирении сердца с верою и любовию вси притекаем и умиленно молимся:
         предстательством вашим со равноапостольным Стефаном испросите у Господа нам
         покаяние и прощение всех вольных и невольных согрешений наших, да, преуспевающе
         в истин­ней вере и благочестии, явимся достойни милости Его неизреченныя. Будите,
         святителие Христовы, теплии о нас пред Богом заступницы, да умирит и укрепит
         Господь Святую Церковь Свою, да просветит люди, седя­щия во тьме и сени смертней.
         Ограждайте ходатайствы ва­шими землю Российскую, да тихое и безмолвное житие
         поживем в веце сем, христианскую кончину и добрый ответ на Страшнем суде Божи­ем
         получим и наследницы будем Небеснаго Его Царствия во веки веков. Аминь.'
утреня:
   канон:
      кондак:
         глас: 4
         текст: Во святителех благочестно поживше / и Пермския люди / к Богоразумию наставивше, /
            добре Богу угодисте. / Сего ради Устьвымь / и земля Зырянская хвалятся, /
            имеюще мощи ваша / яко источник исцелений / всем, с верою притекающим к вам, /
            вы бо чудесы прославистеся, // яко ученицы Божия благодати.
