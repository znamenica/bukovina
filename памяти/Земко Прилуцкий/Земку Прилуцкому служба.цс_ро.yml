---
вечерня:
   отпустительно:
      тропарь:
       - глас: 1
         текст: 'Свыше от Бога, преподобне, / благодать приял еси духовную, / и от
            Него убо / познался еси, блаженне, / того ради и ты духом / познал еси лучшая
            Его, / будущаго века пребывание, / и постнически испытався / во своих обителех. /
            И ныне со ангели ликовствуя, / Спасу всех за ны молися, / святе Димитрие, /
            да вси вопием: / Слава Давшему ти крепость, / слава Венчавшему тя, / слава
            Действующему // тобою всем исцеления.'
       - глас: 1
         текст: Свыше от Бога преподобне, / благодать приял еси, / Димитрие преславне, /
            и Того силою укрепляем, / Евангельски ходити изволил еси, / отонуду же и от
            Христа / возмездие трудовом / обрете, всеблаженне, / Егоже моли // спастися душам
            нашим.
      молитва: 'О священная главо, предивный чудотворче, богоносне отче наш Димитрие!
         Усердно припадающе к тебе, молимся: яви, нам, смиренным и грешным, многомощное
         твое заступление. Се бо грех ради наших, не имамы дерзновения ко Господу просити
         Его даров, нам благопотребных, но тебе, молитвенника к Нему благоприятного,
         предлагаем и просим: испроси нам у благости Его вся яже на пользу душам и телесем
         нашим: веру, правду, надежду несумненну, любовь нелицемерну, во искушениих мужество,
         в злостраданиях терпение, в молитвах постоянство, в благочестии преуспеяние,
         вожделенное здравие, земли плодоносие, воздуха благорастворение, дожди благовременны,
         житейских потреб довольство, мир во днех наших и благословение свыше на всякая
         благая дела наша. Не забуди, чудотворче святый, милостиво посещати обитель свою,
         грады и веси страны нашея православныя, сохраняя и соблюдая их молитвами твоими
         от всякого зла. Помяни всех, веру и любовь к тебе имущих и имя твое молитвенно
         призывающих, и во благих прошения их милостиво исполни, осеняя их свыше святоотеческим
         твоим благословением. Ей святче божий, не лиши и нас грешных твоего многомощнаго
         заступления, но сподоби нас кончину жития благую улучити и Царствие Небесное
         унаследовати. Да воспоем и прославим дивнаго во святых своих Бога нашего, Отца
         и Сына и Святого Духа, во веки веков. Аминь.'
утреня:
   канон:
      кондак:
       - глас: 8
         текст: 'От юности, преподобне, / крест твой взем, / Христу последовал еси, / в
            молитвах и пощениих, / во бдениих же и злостраданиих / плоть твою изнуряя; / темже
            и Всевидящее Око, / твоя труды видев, / чудесы тя прославляет / и всех звати тебе
            научает: / радуйся, преподобне отче // Димитрие, постников удобрение.'
       - глас: 3
         текст: Жезлом, святе Димитрие, / от Бога данным ти, / люди своя упасе / на пажитех
            закона живоносна, / зверя же невидимаго / шатание сокруши / под нозе тебе поющих, /
            яко да в бедах тя // тепла предстателя имамы.
