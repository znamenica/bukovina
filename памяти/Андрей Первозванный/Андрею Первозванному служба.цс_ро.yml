---
вечерня:
   отпустительно:
      тропарь:
         глас: 4
         текст: Яко апостолов первозванный / и верховнаго сущий брат, / Владыце всех,
            Андрее, молися, / мир вселенней даровати // и душам нашим велию милость.
      молитва: Первозванне апостоле Бога и Спаса нашего Иисуса Христа, Церкве последователю
         верховный, всехвальне Андрее, славим и величаем апостольския труды твоя, сладце
         поминаем твое благословенное к нам пришествие, ублажаем честная страдания твоя,
         яже за Христа претерпел еси, лобызаем священныя мощи твоя, чтим святую память
         твою и веруем, яко жив Господь, жива же и душа твоя и с Ним во веки пребываеши
         на Небеси, идеже и любиши ны тоюжде любовию, еюже возлюбил еси нас, егда Духом
         Святым прозрел еси наше еже ко Христу обращение, и не точию любиши, но и молиши
         о нас Бога, зря во Свете Его вся нужды наша. Тако веруем и тако сию веру нашу
         исповедуем во храме, иже во имя твое, святый Андрее, преславно создася, идеже
         святыя мощи твоя почивают; верующе же, просим и молим Господа и Бога и Спаса
         нашего Иисуса Христа, да молитвами твоими, яже присно послушает и приемлет,
         подаст нам вся потребная ко спасению нас, грешных; да якоже ты абие по гласу
         Господа, оставль мрежи своя, неуклонно ему последовал еси, сице и кийждо от
         нас да ищет не своих си, но еже к созиданию ближняго и о горнем звании да помышляет.
         Имуще же тя предстателя и молитвенника о нас, уповаем, яко молитва твоя много
         может пред Господем и Спасителем нашим Иисусом Христом, Емуже подобает всякая
         слава, честь и поклонение со Отцем и Святым Духом во веки веков. Аминь.
утреня:
   канон:
      кондак:
         глас: 2
         текст: 'Мужества тезоименитаго богоглагольника / и Церкве возследователя верховнаго, /
            Петрова сродника восхвалим, / зане якоже древле сему / и ныне нам воззва: //
            приидите, обретохом Желаемаго.'
