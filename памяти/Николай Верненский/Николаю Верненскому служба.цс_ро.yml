---
вечерня:
   отпустительно:
      тропарь:
         глас: 7
         текст: 'Яко светозарное светило, / лучами Божественных дарований сияющее, /
            яви тя Солнце Правды / Христос Бог наш, / тьму безбожия и злонравия / далече
            отгоняюща, / и зарями богопознания / осияюща вопиющих верно: / Радуйся, святе
            Николае, / Христов исповедниче // и Казахстанский чудотворче.'
      молитва: О предивный Человеколюбца Господа и Спаса нашего Сладчайшаго Христа
         Иисуса подражателю и стада словесных овец, от Него попечению твоему врученнаго,
         добрый пастырю! Ты в житии твоем многоразличныя козни лукавых человек и духов
         тьмы испытал еси и благодатию Божиею, от матерних пелен тобою усердно в чистоте
         хранимою, явно тех победил еси. И нас, в добродетели убогих, сетей бесовских
         избави, да всегда во всем житии нашем делом, словом, умом и помыслы сердец наших,
         верно и непорочно послужим Единому Своему Владыце и Богу, яко и обещалися есмы
         при купели своего крещения Тому благоугождати. Ты паче всех земных благ Сладчайшаго
         Господа возлюбил еси и Тому чрез все житие добре последовал еси, угодникам Его
         всеусердно подражая, Божественными учении и благодатию не свою токмо душу питающи,
         но и множество людей от тьмы неверия и лжеименнаго разума к Несозданному свету
         Единосущныя Троицы привел еси. Сия добре ведуще, молим тя, испроси у Христа
         Бога благодать просвещающую и освещающую нас, да ею осеняеми, в вере и благочестии,
         в подвизех любве и самоотвержения поживем и неленостно потщимся служити ближним
         в их нуждах и обстояниях, да предстательством твоим сподобимся непреткновенно
         кратковременное странствие жития нашего совершити и в мире и покаянии града
         вечныя радости Иерусалима Небеснаго достигнути и тамо, с тобою и всеми святыми,
         непрестанно воспевати Троицу Нераздельную, Едино Божество, Отца и Сына и Духа
         Всесвятаго, во веки веков. Аминь.
утреня:
   канон:
      кондак:
         глас: 8
         текст: 'Избранный от Предвечнаго Архиерея / и Церкви Зиждителя, / данный Казахстану /
            ходатаю изрядный / и заступниче пречудный, / святителю Николае, / ублажая подвиги
            и труды твоя, / любве ради Господа / тобою подъятыя, / восхваляем дивнаго / во
            святых Своих / Бога нашего, / давшаго тебе благодать / величия Своего / и научившаго
            нас / любовию пети тебе: / Радуйся, святе Николае, / Христов исповедниче // и
            Казахстанский чудотворче.'
