<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ г~-й де'нь.%>

%<Слу'жба на пренесе'нiе моще'й и='же во ст~ы'хъ _о=тца`
на'шегw фiлi'ппа, митрополi'та моско'вскагw и= всея` рwссi'и,
но'вагw и=сповjь'дника.%>

%<На ма'лjьй вече'рни,%>

%<На Г%>д\си, воззва'хъ, %<стiхи^ры на д~. Гла'съ а~.
По\д: Н%>б\сныхъ чинw'въ:

%<В%>ъ нб\сныя _о=би'т_ели * всели'вся, фiлi'ппе
ст~и'телю, * и= со а='гг~лы предстоя` пр\сто'лу хр\сто'ву, *
jа='кw и='стиненъа=рхiере'й и= страда'лецъ, * моли`
прегрjьше'нiй на'мъ разрjьше'нiе дарова'ти, * и= душа'мъ
на'шымъ ми'ръ и= ве'лiю ми'лость.

%<К%>ро'ткw царя` о_у=моля'я, * и= дерзнове'ннw поуча'я,
* _е='же нераздjь'льну бы'ти _е=гw` ца'рству, * фiлi'ппе
ст~и'телю, * душе'вную бразду` w\т грjь^хъ w=чища'я, * и=
jа='кw сjь'мена бж~iе сло'во влага'я, * jа=`же и= на'мъ
возраща'еши * ко спасе'нiю ду'шъ на'шихъ.

%<Д%>о'мъ духо'вныхъ добродjь'телей бы'лъ _е=си`, *
ст~и'тель и= и=сповjь'дникъ и='стиненъ показа'вся: * въ
тебjь' бо жили'ще jа='кw въ ч\стнjь'мъ хра'мjь * хр\сто'съ
себjь` сотвори`. * моли'ся, _о='ч~е, пода'ти всjь^мъ на'мъ
вjь'чное спасе'нiе, * и= душа'мъ на'шымъ ве'лiю ми'лость.

%<Сла'ва, гла'съ s~:%>

%<С%>т~и'тел_емъ о_у=добре'нiе, и= _о=тц_е'въ красоту`,
w= земли` рwссi'йстjьй моле'бника вели'ка, соше'дшеся
дне'сь, _w празднолю'бцы, пjь'сненными похвала'ми воспое'мъ
глаго'люще: ра'дуйся, ст~и'телю фiлi'ппе, тве'рдый о_у='ме,
бл~года'тiю и= и='стиною w=свяще'нный, w\тню'дуже и=
прiя'телище бы'лъ _е=си` пресвята'гw дх~а. и= ны'нjь съ
первост~и'тели предстоя` пр\сто'лу хр\сто'ву, моли'ся w=
душа'хъ на'шихъ.

%<И= ны'нjь: Б%>ц\де, ты` _е=си` лоза` и='стинная:

%<На стiхо'внjь стiхи^ры, гла'съ в~.%>

%<Подо'бенъ: Д%>о'ме _е=vфра'fовъ:

%<Д%>о'мъ дх~а ст~а'гw * jа=ви'лся _е=си`, ст~и'телю, *
вну'трь и=мjь'я сло'во прему'дрости, * фiлi'ппе бл~же'нне, *
w= на'съ моли'ся хр\сту` бг~у.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ.

%<S%>вjьзду` рwссi'йскую * пjь'сньми восхва'лимъ, *
jа='кw заря'ми вся^ просвjьща'ющу, * въ нощи` невjь'дjьнiя *
къ свjь'ту бг~оразу'мiя w=сiява'ющу.

%<Стi'хъ: О_у=%>ста` пра'веднагw поуча'тся прему'дрости,
и= я=зы'къ _е=гw` возглаго'летъ су'дъ.

%<Д%>о'мъ дх~а ст~а'гw бы'лъ _е=си`, * благода'тiю
и=спо'лненъ * бж\ственныхъ о_у=че'нiй, * и='миже напоя'еши
мi'ръ, * прему'дре фiлi'ппе.

%<Сла'ва, и= ны'нjь, бг~оро'диченъ, гла'съ то'йже:%>

%<Р%>а'дуйся, марi'е бц\де, цр~кви неwбори'мая, па'че же
свята`, jа='коже вопiе'тъ пр\оро'къ дв~дъ: свя'тъ хра'мъ
тво'й, ди'венъ въ пра'вду.



%<На вели'цjьй вече'рни, Б%>л~же'нъ му'жъ: %<а~
а=нтiфw'нъ.%>

%<На Г%>д\си, воззва'хъ, %<стiхи^ры на и~, гла'съ _е~.
По\д: Р%>а'дуйся, живоно'сный:

%<Р%>а'дуйся, свяще'нная главо`, ч\стый сосу'де ст~а'гw
дх~а, ст~и'телю фiлi'ппе, бг~одохнове'нный _о=рга'не,
благоче'стiя пучи'но неисчерпа'емая, церко'вное
о_у=краше'нiе, ца'рствующагw гра'да москвы` вели'кое
о_у=добре'нiе, рwссi'йское о_у=твержде'нiе, w=би'димыхъ
засту'пниче, а=п\слwвъ ревни'телю, нра'вы подо'бниче
златоу'стому, му'жественнw положи'лъ _е=си` ду'шу твою` за
па'ству твою`, хр\ста` и='стиннаго а=рхiпа'стыря подража'я.
_е=го'же моли`, дарова'ти душа'мъ на'шымъ ми'ръ и= ве'лiю
ми'лость.

%<Р%>а'дуйся, златоза'рная о_у=ста`, бг~опjь'снивая
ла'стовице, прп\дбне, сто'лпе правосла'вiя непоколеби'мый,
и= гра'да на'шегw стjьна` неwбори'мая, прибjь'жище
скорбя'щихъ, w=бурева'емыхъ приста'нище ти'хое, всjь'хъ
притека'ющихъ къ тебjь` защи'тниче w\т бjь'дъ и= скорбе'й,
и= под\ъуща'телю къ ре'вности пjь'нiй бг~олjь'пныхъ,
му'ченикwмъ и= и=сповjь'дникwмъ подо'бниче, равностоя'телю
святы'хъ а='гг~лъ, а=п\слwвъ _е=динонра'вне, хр\ста`
непреста'ннw моли`, дарова'ти душа'мъ на'шымъ ми'ръ и=
ве'лiю ми'лость.

%<Р%>а'дуйся, свяще'нная главо`, ст~и'телю фiлi'ппе,
jа='кwмногосвjь'тлое со'лнце w=заря'еши всю'ду
о_у=ч_е'нiи твои'ми, и= о_у=па'слъ _е=си` ста'до твое` на
па'житехъ духо'вныхъ, незы'бленъ jа='кw на ка'мени
w=снова'нъ тве'рдjьмъ. тjь'мже и= му'жествомъ твои'мъ царя`
о_у=диви'лъ _е=си`, jа='рость _е=гw` на кро'тость преложи'ти
моля`, ку'пнw и= претя`: за _е='же непра'веднw пр\сто'ла и=
па'ствы тя` лиши'въ _о='нъ, посла` тфе'ри гра'да въ
монасты'рь нарица'емый _о='трочь, и=дjь'же непра'веднw
сме'рть прiя'лъ _е=си`, моля'ся w= о_у=бива'ющихъ тя`, и=
глаго'ля: гд\си, не поста'ви и=`мъ въ грjь'хъ сегw`. тjь'мже
w\т хр\ста` бг~а вjьне'цъ тебjь` дарова'ся, бл~же'нне,
_е=го'же моли`, дарова'ти душа'мъ на'шымъ ми'ръ и= ве'лiю
ми'лость.

%<Р%>а'дуйся по'стническихъ подвигw'въ носи'вый ле'гкiй
jа=ре'мъ, тр\оцы чи'стый до'ме, благово'нный сосу'де,
церко'вное о_у=твержде'нiе, а=п\слwвъ сопресто'льниче,
ст~и'телей о_у=добре'нiе, сла'ва му'ченикwвъ, и= прп\дбныхъ
о_у=краше'нiе, пра'вило добродjь'телей и=звjь'стное,
смире'нiя свjь'тлая высото`, w=би'димыхъ засту'пниче,
ни'щихъ пита'телю. хр\ста`, блаже'нне, моли` дарова'ти
душа'мъ на'шымъ ми'ръ и= ве'лiю ми'лость.

%<Сла'ва, гла'съ и~:%>

%<Р%>а'дуйся и= весели'ся, сла'внjьйшiй гра'де москва`,
свjь'тлw торжеству'й хр\сто'ва цр~кви, совоку'пльшися,
лику'й, бг~осо'бранная па'ство: дне'сь созыва'етъ на'съ
а=рхiпа'стыря всемi'рное торжество`. Прiиди'те, о_у=`бо
свjь'тлw пра'зднуимъ въ па'мять _е=гw`, глаго'люще:
ра'дуйся, ст~и'телю бг~ому'дре, и='же jа='кw броне'ю
му'жествомъ духо'внымъ воwружи'лъ _е=си` себе`, и=
непослу'шающыя тя` w=бличи'лъ _е=си` неwбинове'ннw, да'нною
тебjь` w\т _е=ди'нагw бг~а вла'стiю: ра'дуйся, скорбя'щымъ
душе'ю бж\ственное о_у=тjьше'нiе, и= w=би^димымъ защи'тниче,
и= всjь^мъ вjь^рнымъ благоути'шное приста'нище. тjь'мже
w=бстоя'ще всечестну'ю твою` ра'ку, любе'знw
w=блобыза'емъ, ст~и'телю фiлi'ппе. тобо'ю про'симъ получи'ти
бж\ственнагw чл~вjьколю'бiя, и= твои'ми моли'твами мi'ру
ми'ръ дарова'ти, и= душа'мъ на'шымъ ве'лiю ми'лость.

%<И= ны'нjь, бг~оро'диченъ:%>

%<Вхо'дъ. Прокi'менъ дне`. И= чт_е'нiя:%>

%<При'тчей чте'нiе.%>

[Глава` _i~] %<П%>а'мять пра'веднагw съ похвала'ми,
и= благослове'нiе гд\сне на главjь` _е=гw`. Блаже'нъ
человjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. Лу'чше бо сiю` купова'ти, не'жели
зла'та и= сребра` сокрw'вища. Честнjь'йшая же _е='сть
ка'менiй многоцjь'нныхъ: все' же честно'е недосто'йно _е=я`
_е='сть. Долгота' бо дне'й, и= лjь^та живота` въ десни'цjь
_е=я`: въ шу'ицjь же _е=я` бога'тство и= сла'ва: w\т
о_у='стъ _е=я` и=схо'дитъ пра'вда, зако'нъ же и= ми'лость на
я=зы'цjь но'ситъ. [и~] Послу'шайте о_у=`бо мен_е`, _w ча^да!
честна^я бо реку`: и= бл~же'нъ человjь'къ, и='же пути^ моя^
сохрани'тъ: и=схо'ди бо мои`, и=схо'ди живота`, и=
о_у=готовля'ется хотjь'нiе w\т гд\са. Сегw` ра'ди молю`
ва'съ, и= предлага'ю мо'й гла'съ сыновw'мъ человjь'ч_ескимъ:
jа='кw а='зъ прему'дрость о_у=стро'ихъ, совjь'тъ и= ра'зумъ,
и= смы'слъ, а='зъ призва'хъ. Мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` лю'бящыя люблю`, и='щущiи же мене` w=бря'щутъ
бл~года'ть. Разумjь'йте о_у='бw, неsло'бивiи, кова'рство,
ненака'заннiи же, прилага'йте сердца`. Послу'шайте мен_е` и=
па'ки, честна^я бо реку`: и= w\тве'рзу w\т о_у=сте'нъ
пра^вая, jа='кw и='стинjь поучи'тся горта'нь мо'й, м_е'рзски
же предо мно'ю о_у=стны` лжи^выя. Съ пра'вдою вси` глаго'лы
о_у='стъ мои'хъ: ничто'же въ ни'хъ стро'потно, ниже`
развраще'нно. Вся^ пра^ва су'ть разумjьва'ющымъ, и= прw'ста
w=брjьта'ющымъ ра'зумъ. Науча'ю бо ва'съ и='стинjь, да
бу'детъ w= гд\сjь наде'жда ва'ша, и= и=спо'лнитеся дх~а.


%<Прему'дрости соломw'новы чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. W=су'дитъ же пра'ведникъ
о_у=мира'яй живу'щыя неч_ести'выя. О_у='зрятъ бо кончи'ну
пра'веднагw, и= не разумjь'ютъ, что` совjьща'ша w= не'мъ:
jа='кw пове'ржетъ гд\сь неч_ести'выя безгла'сны ни'цъ, и=
поколе'блетъ и=`хъ w\т w=снова'нiй, и= до послjь'днягw
и=сче'знутъ въ болjь'зни, и= па'мять и='хъ поги'бнетъ.
Прiи'дутъ бо въ помышле'нiе согрjьше'нiй свои'хъ о_у=жа'сни,
и= w=бличи'тъ и=`хъ сопроти'въ беззако'нiя и='хъ. [_е~]
Тогда` ста'нетъ въ дерзнове'нiи мно'зjь пра'ведникъ, предъ
лице'мъ w=скорби'вшихъ _е=го`, и= w\тмета'ющихъ труды`
_е=гw`. Ви'дjьвше же _е=го` смяту'тся стра'хомъ мно'гимъ, и=
о_у=жа'снутся w= пресла'вномъ спасе'нiи _е=гw`. Реку'тъ бо
въ себjь` ка'ющеся, и= въ тjьснотjь` ду'ха воздо'хнутъ, и=
реку'тъ: се'й бjь`, _е=го'же и=мjь'хомъ нjь'когда въ
посмjь'хъ, и= въ при'тчу поноше'нiя безу'мнiи. Житiе` _е=гw`
вмjьни'хомъ неи'стово, и= кончи'ну _е=гw` безче'стну. Ка'кw
вмjьни'ся въ сынjь'хъ бж~iихъ, и= во ст~ы'хъ жре'бiй _е=гw`
_е='сть; О_у=`бо заблуди'хомъ w\т пути` и='стиннагw, и=
пра'вды свjь'тъ не w=блиста` на'мъ, и= со'лнце не возсiя`
на'мъ. Беззако'нныхъ и=спо'лнихомся ст_е'зь, и= поги'бели,
и= ходи'хомъ ст_ези` непрохw'дны, пути' же гд\сня не
разумjь'хомъ.

%<Прему'дрости соломw'новы чте'нiе.%>

[Глава` _i~] %<О_у=%>ста` пра'веднагw ка'плютъ
прему'дрость: о_у=стнjь' же муже'й му'дрыхъ вjь'дятъ
бл~года'ть. О_у=ста` му'дрыхъ поуча'тся прему'дрости,
пра'вда же и=збавля'етъ и=`хъ w\т сме'рти. Сконча'вшуся
му'жу пра'ведну, не поги'бнетъ наде'жда. Сы'нъ бо пра'веденъ
ражда'ется въ живо'тъ, и= во благи'хъ свои'хъ пло'дъ пра'вды
w=б\ъи'метъ. Свjь'тъ пра'в_еднымъ всегда`, и= w\т гд\са
w=бря'щутъ благода'ть и= сла'ву.я=зы'къ му'дрыхъ
дw'брая свjь'сть, и= въ се'рдцjь и='хъ почi'етъ му'дрость.
Лю'битъ гд\сь прп\дбныя сердца`, прiя'тни же _е=му` вси`
непоро'чнiи въ пути`. [s~] Му'дрость гд\сня просвjьща'етъ
лице` разу'мнагw. Постига'етъ бо жела'ющыя ю=`, пре'жде
да'же разумjь'ти ю=`: и= о_у=до'бь о_у='зрится w\т лю'бящихъ
ю=`. О_у='треневавый къ не'й не о_у=труди'тся, и= бдя'й
_е=я` ра'ди вско'рjь безъ печа'ли бу'детъ. Jа='кw
досто'йныхъ _е=я` сама` w=бхо'дитъ и='щущи, и= во стезя'хъ
_е=я` jа=вля'ется и=`мъ благопрiе'мнjь. Му'дрости никогда'же
w=долjь'етъ sло'ба. [и~] Си'хъ ра'ди и= рачи'тель бы'хъ
добро'ты _е=я`: и= возлюби'хъ ю=`, и= поиска'хъ w\т ю='ности
моея`: И= взыска'хъ невjь'сту привести` себjь`, jа='кw
всjь'хъ вл\дка возлюби` ю=`: Таи'нница бо _е='сть бж~iя
хи'трости, и= w=брjьта'тельница дjь'лъ _е=гw`. Труды` _е=я`
су'ть добродjь'т_ели: цjьлому'дрiю же и= ра'зуму та`
о_у=чи'тъ, пра'вдjь и= му'жеству, и='хже потре'бнjье
ничто'же _е='сть въ житiи` человjь'кwмъ. А='ще же и=
мно'гагw и=ску'сства жела'етъ кто`, вjь'сть др_е'вняя, и=
бы'ти хотя^щая разсмо'тритъ: Свjь'сть и=зви^тiя слове'съ, и=
разрjьш_е'нiя гада'нiй: зна'м_енiя и= чудеса`
проразумjь'етъ, и= сбытiя^ време'нъ и= лjь'тъ: и= всjь^мъ
совjь'тникъ _е='сть бла'гъ, jа='кw безсме'ртiе _е='сть въ
не'й, и= благосла'вiе во _о=бще'нiи слове'съ _е=я`. Сегw`
ра'ди бесjь'довахъ ко гд\су, и= помоли'хся _е=му`, и= рjь'хъ
w\т всегw` се'рдца моегw`: Бж~е _о=тц_е'въ и= гд\си
ми'лости, сотвори'вый вся^ сло'вомъ твои'мъ, и= му'дростiю
твое'ю о_у=стро'ивый человjь'ка, да владjь'етъ бы'вшими w\т
теб_е` тварьми`, и= да о_у=правля'етъ мi'ръ въ преподо'бiи
и= пра'вдjь, да'ждь ми` твои'хъ престо'лwвъ присjьдя'щую
прему'дрость, и= не w\тлучи` мен_е` w\т _о='трwкъ твои'хъ:
jа='кw а='зъ ра'бъ тво'й, и= сы'нъ рабы'ни твоея`. Посли`
ю=` съ нб~съ w\т ст~а'гw жили'ща твоегw`, и= w\т пр\сто'ла
сла'вы твоея`, да су'ши со мно'ю научи'тъ мя`, что`
благоуго'дно _е='сть предъ тобо'ю: И= наста'витъ мя` въ
ра'зумъ, и= сохрани'тъ мя` въ сла'вjь свое'й. Помышл_е'нiя
бо сме'ртныхъ вся^ боязли^ва, и= погрjьши'т_ельна
о_у=мышл_е'нiя и='хъ.

%<На лiтi'и стiхи^ры, гла'съ а~:%>

%<Л%>jь'потнw _о=те'чества твоегw` не w=ста'вилъ _е=си`,
_о='ч~е фiлi'ппе, но возврати'лся _е=си` въ ца'рствующiй
гра'дъ москву`, въ не'мже дх~омъ ст~ы'мъ w=святи'вся, бы'лъ
_е=си` а=рхiере'й, и= па'слъ _е=си` па'ству твою`
многотру'днw, за ю='же мнw'гая w=sлобл_е'нiя, и=
безче'ствwванiя, и= и=згна'нiе претерпjь'лъ _е=си`: и=
пострада'лъ _е=си` _е=я` ра'ди да'же до сме'рти, и= ко
хр\сту` пресели'лся _е=си` ра'дуяся. ны'нjь же па'ки цр~ковь
ви'дjьвши тя` въ себjь`, возвесели'ся въ возвраще'нiи
твое'мъ: jа='кw бо да'ръ многоцjь'ненъ прiе'мши мо'щи твоя`,
зове'тъ вл\дцjь: моли'твами, хр\сте`, а=рхiере'а твоегw`,
да'руй лю'демъ твои^мъ прегрjьше'нiй проше'нiе и= ве'лiю
ми'лость.

%<Гла'съ в~:%>

%<А='%>гг~лъ земны'й, нб\сный человjь'къ, рачи'тель
бж\ственныя сла'вы, земны'хъ же презира'тель jа=ви'лся
_е=си`, стра^сти покори'въ, и= пло'ть порабо'тивъ ду'ху,
а=п\слwвъ сострада'льче, страстоте'рпц_евъ _е=динонра'вне,
благоре'вностнw, фiлi'ппе, хр\сто'въ зако'нъ и=сполня'я,
ду'шу твою` за лю'ди положи'лъ _е=си`. и= ны'нjь, предстоя`
хр\сто'ву пр\сто'лу, моли'ся w= на'съ ча'дjьхъ твои'хъ.

%<С%>то'лпъ непоколеби'мь хр\сто'вы цр~кве, _о='ч~е,
бы'лъ _е=си`: бж\ственною бо ре'вностiю разже'гся,
дерзнове'ннw непра'ведное начина'нiе пра'веднw разоря'еши,
царя' же и= лю'ди науча'еши, а=п\сльскимъ и= _о=те'ч_ескимъ
преда'нi_емъ послjь'довати: и= w\т раздjьле'нiя ца'рства, и=
sла'гw начина'нiя преста'ти повелjьва'еши, и= преще'ньми, по
вла'сти w\т бг~а да'ннjьй тебjь`, му'жественнjь запреща'еши:
непокоря'ющыяжеся твоему` пра'вому о_у=че'нiю суду` бж~iю
предае'ши: тогw` ра'диjа='кw и='стинный па'стырь
положи'лъ _е=си` ду'шу твою` за па'ству твою`, подража'телю
и='стиннагw па'стыря хр\ста`. и= ны'нjь, а=рхiере'е
фiлi'ппе, моли` спасти'ся всjь^мъ, любо'вiю чту'щымъ
свяще'нную па'мять твою`.

%<Сла'ва, гла'съ д~:%>

%<П%>одоба'етъ ца'рствующему гра'ду москвjь` фiлi'ппа
вездjь` и=мjь'ти а=рхiере'а, jа='кw нjь'кую о_у='тварь
ца'рскую, и= сокро'вище некра'домо, всjь^мъ подаю'ща
бога'тство спаси'тельное и=сповjьда'нiя, и= вся^ собира'юща
къ соедине'нiю пjь'сней бг~олjь'пныхъ. къ нему'же
возопiи'мъ: ст~и'телю и= и=сповjь'дниче, моли` хр\ста` бг~а
w= душа'хъ на'шихъ.

%<И= ны'нjь, бг~оро'диченъ: П%>ри'зри на мол_е'нiя:

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`!

%<С%>вjьти'льниче фiлi'ппе, * о_у=добре'нiемъ
бг~олjь'пныхъ добродjь'телей, * _о=бита'лище пречи'сто
всест~а'гw дх~а, * и= нетлjь'нно сокро'вище бы'лъ _е=си`, *
всjь^мъ подаю'щее бога'тство неистощи'мое. * свjь'тлыми
дыха^нiи слове'съ твои'хъ, * jа='кw о_у='тварiю злато'ю
о_у=краша'еши: * пр\оро'чески бо и=зы'де вjьща'нiе * твои'хъ
и=справле'нiй, _о='ч~е ст~и'телю.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ.

%<С%>вjьти'льниче слове'сный, * я=зы'че
благонаказа'тельный, * бг~озна'менный гла'съ вjьща'нiя *
о_у=че'нiй твои'хъ, ст~и'телю, * весьма` подвиза'яся къ
ре'вности бг~олjь'пнjьй, * а=п\слwвъ бы'лъ _е=си`
подража'тель, бг~ому'дре. * тjь'мже ре'вностiю царя`
о_у=диви'въ, * хр\сто'ва цр\ствiя наслjь'дникъ jа=ви'лся
_е=си`: * _е=го'же моли` спасти'ся душа'мъ на'шымъ.

%<Стi'хъ: О_у=%>ста` пра'веднагw поуча'тся прему'дрости,
и= я=зы'къ _е=гw` возглаго'летъ су'дъ.

%<П%>рiиди'те, рwссi'йстiи собо'ри, * дне'сь честно'е
ст~и'теля торжество` * благоче'стнw пjь'сньми почти'мъ: *
то'й бовои'стинну ст~а'гw дх~а w=сiя'нiе * w\т
ю='ности сподо'бися прiя'ти, * воздержа'нiемъ тjь'ло свое`
о_у=дручи'въ * и= душе'вною чистото'ю * свjь'та
трисо'лнечнагw заря` jа=ви'ся. и= ны'нjь мо'лится w=
чту'щихъ _е=го`.

%<Сла'ва, гла'съ s~:%>

%<Jа='%>кw свjьтоза'рная sвjьзда`, во гра'дjь на'шемъ
москвjь`, возсiя'лъ _е=си` о_у=че'ньми слове'съ твои'хъ,
всеблаже'нне фiлi'ппе приснопа'мятне: ты' бо прему'дрый
проповjь'датель показа'лся _е=си`, и= прее'мникъ
благоче'стiя jа=ви'лся _е=си`, царя` и= лю'ди твоя^ пасw'мыя
тобо'ю о_у=твержда'я и='стиннымъ о_у=че'нiемъ хр\сто'вымъ,
_е='же въ любви` и= соедине'нiи нераздjь'льнjьмъ пребыва'ти.
по преставле'нiи же твое'мъ чи'стое и= нетлjь'нное тjь'ло
твое`, честнjь'й и= многослову'щей _о=би'тели, въ не'йже
духо'внw породи'лся _е=си`, jа='кw о_у='тварь многоцjь'нну
пре'далъ _е=си`. w\тту'ду же по мно'гихъ лjь'тjьхъ въ
ца'рствующiй гра'дъ возврати'вшася, о_у=блажа'емъ тя` со
_псалмы^ и= пjь'сньми, и= святу'ю и= всечестну'ю пра'зднуемъ
па'мять твою`.

%<И= ны'нjь, бг~оро'диченъ: Тропа'рь, гла'съ и~:%>

%<П%>ервопресто'льникwвъ прее'мниче, сто'лпе
правосла'вiя, и='стины побо'рниче, но'вый и=сповjь'дниче,
ст~и'телю фiлi'ппе, положи'вый ду'шу за па'ству твою`:
тjь'мже jа='кw и=мjь'я дерзнове'нiе ко хр\сту`, моли` за
_о=те'чество на'ше, за гра'дъ же и= лю'ди, чту'щыя досто'йнw
святу'ю па'мять твою`.

%<Сла'ва, и= ны'нjь, бг~оро'диченъ:%>



%<На о_у='трени, на Б%>г~ъ гд\сь, %<тропа'рь ст~а'гw
два'жды.%>

%<Сла'ва, и= ны'нjь, бг~оро'диченъ. По а~-й стiхоло'гiи
сjьда'ленъ, гла'съ а~:%>

%<К%>ро'вь твоя`, му'дре, вопiе'тъ w\т земли` jа='кw
а='велева, но'вый и=сповjь'дниче, ст~и'телю фiлi'ппе:
jа='рости бо царе'выне о_у=боя'лся _е=си`, му'дрjь
того` поуча'я, и= суему'др_енная сверjь^пства w=блича'я.
сегw` ра'ди всели'лся _е=си` въ нб\сный черто'гъ хр\ста`
бг~а на'шегw.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>сjь'хъ творца` бг~а и= содjь'теля, всенепоро'чная,
ч\стая, дх~омъ бж\ственнымъ въ ложесна'хъ заче'нши,
нетлjь'ннw родила` _е=си`. _е=го'же сла'вяще, тя`
воспjьва'емъ, дв~о, jа='кw пала'ту всецр~я`, и= мi'ра
спасе'нiе.

%<По в~-й стiхоло'гiи сjьда'ленъ, гла'съ _е~:%>

%<П%>рп\дбне и= треблаже'нне, священноисповjь'дниче
фiлi'ппе, па'стырю до'брый, началопа'стыря хр\ста`
о_у=го'дниче, положи'вый ду'шу твою` за лю'ди моско'вскагw
наро'да, па'ствуемагw тобо'ю. тjь'мже и= ны'нjь, _о='ч~е
на'шъ ст~и'телю фiлi'ппе блаже'нне, и=спроси` о_у= гд\са,
_е='же дарова'ти на'мъ ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>и'вно чу'до зача'тiя, и= неизрече'ненъ _о='бразъ
рж\ства` твоегw` въ тебjь` позна'ся, дв~о ч\стая,
о_у=дивля'етъ мо'й о_у='мъ, и= о_у=жаса'етъ по'мыслъ, сла'ва
твоя`, бц\де, по всjь^мъ простре'ся, ко спасе'нiю ду'шъ
на'шихъ.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<П%>роповjь'дуетъ, _о='ч~е, тебе` ны'нjь рwссi'йская
митропо'лiя, ю='же w\т болjь'зней и= скорбе'й и=збавля'еши,
бг~облаже'нне фiлi'ппе, а='гг~лwвъ собесjь'дникъ jа=ви'вся.
тjь'мже со а=п\слы и= му'ч_еники лику'я, помо'щникъ быва'еши
въ ско'рбехъ всеизря'дне, пла'чущихъ о_у=тjьше'нiе, па'стырь
и= наста'вникъ заблу'ждшихъ, фiлi'ппе бл~же'нне. и= на'съ
твои'ми моли'твами и=зба'ви w\т бjь'дъ, и= моли'ся хр\сту`
бг~у, да w=ставле'нiе пода'стъ вjь'рою и= любо'вiю чту'щымъ
святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ, неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'ру, и= w=ставле'нiе дре'внихъ согрjьше'нiй. сегw` ра'ди
вопiе'мъ _е='й: моли'ся сн~у твоему`, прегрjьше'нiй
w=ставле'нiе дарова'ти благоче'стнw покланя'ющымся
всест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са. Прокi'менъ:
Ч%>естна` предъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми;
%<В%>ся'кое дыха'нiе: %<_Е=v\глiе луки`, зача'ло к~д.%>

%<По н~-мъ _псалмjь` стiхи'ра, гла'съ и~:%>

%<А=%>п\слwвъ ревни'теля фiлi'ппа, пребл~же'ннаго
_о=тца` и= о_у=чи'теля, соше'дшеся восхва'лимъ, глаго'люще:
ра'дуйся, ст~и'телю тве'рдый о_у=мо'мъ, бл~года'тiю и=
и='стиною w=свяще'нне. w\тню'дуже и= прiя'телище бы'лъ
_е=си` дх~а всест~а'гw: и= ны'нjь со а=рхiер_е'и предстоя`
пр\сто'лу хр\сто'ву, моли'ся при'снw w= рабjь'хъ твои'хъ.

%<Канw'нъ бц\ды, со i=рмосо'мъ на s~: и= ст~и'теля на
и~:%>

%<Гла'съ и~. Пjь'снь а~. I=рмо'съ:%>

%<П%>осjь'ченый несjько'маго пресjьче`, и= ви'дjь сл~нце
зе'млю, ю='же не ви'дjь, лю'таго врага` вода` потопи`, и=
непроходи'мое про'йде i=и~ль, пjь'снь же воспjьва'шеся:
гд\севи пои'мъ, сла'внw бо просла'вися.

%<А='%>гнче бж~iй и= сло'ве, свjьтозаре'нiемъ ст~а'гw
твоегw` дх~а, мра'чному о_у=му` моему` свjьтоно'сную лучу`
низпосли`, и= сло'во ми` вдохни` восхвали'ти, _е=го'же са'мъ
и=збра'лъ и= прiя'лъ _е=си`, ве'рхъ страда'льца свяще'ннаго
фiлi'ппа.

%<Б%>л~года'ть, свя'те, бж\ственную рабу` твоему` о_у=
бг~а и=спроси`, и= разумjь'нiя мою` и=спо'лни ду'шу,
восхвали'ти житiе` твое`, фiлi'ппе ст~и'телю, и='мже вся^
о_у=диви'лъ _е=си` подвиза'вся, гд\су поя`: сла'внw бо
просла'вися.

%<В%>ели'кихъ добродjь'телей свjьтозаре'нiемъ сiя'ющя
твоя^ дjь'т_ели, прп\дбне: о_у=диви'шася бо ца'рiе
крjь'пкому твоему` му'жеству, jа='кw въ наказа'нiи къ ни^мъ
я=зы'къ тво'й не w=слабjь`, и= гд\су поя'ше: сла'внw бо
просла'вися.

%<Бг~оро'диченъ:%>

%<Г%>лаго'лы бг~оглаго'ливыхъ проповjь'дникwвъ w=
тебjь`, бг~ома'ти, и=спо'лнишася: се' бо родила` _е=си`,
дв~о, мла'до _о=троча`, а=да'ма дре'внягw старjь'йшо, и=
сопресто'льна роди'телю, мi'ра всегw` на спасе'нiе, и=
тлjь'нiя и=змjьне'нiе.

%<Катава'сiа: W\т%>ве'рзу о_у=ста` моя^.

%<Пjь'снь г~. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся
ро'гъ мо'й въ бз~jь мое'мъ, разшири'шася на враги` моя^
о_у=ста` моя^, возвесели'хся w= спасе'нiи твое'мъ.

%<Д%>обродjь'телей на го'ру восте'клъ _е=си`, и= во
мра'къ видjь'нiя вше'лъ _е=си`, ст~и'телю фiлi'ппе, и=
позна'лъ _е=си` _е=ли'кw вмjь'стно непостижи'маго
_е=стество'мъ, просвjьще'нiя и=спо'лненъ бы'въ, _о='ч~е,
прiя'лъ _е=си` бж\ственную бл~года'ть.

%<_Е=%>ди'наго бг~а добро'тою и=щя`, и= _е=ди'ну _е=гw`
получи'ти сла'ву жела'я, бл~же'нне, сла'ву и= че'сть
земна'гw пребыва'нiя, jа='кw преходя'щую w=ста'вилъ _е=си`,
и= jа='кw о_у=го'дникъ просiя'лъ _е=си` всjь'хъ вл\дки
хр\ста`.

%<Ж%>ела'нiемъ ду'ха пло'ти жела'нiе о_у=вяди'лъ _е=си`,
и= себjь`, блаже'нне, w=бручи'лъ _е=си` сожи'тельницу
чистоту`: w\т нея'же ча^да тебjь` роди'шася вся^
добродjь'т_ели, присносла'вне, ча'до тя` содjьва'ющыя
невеще'ственнагw свjь'та.

%<Бг~оро'диченъ:%>

%<S%>мi'я мы'сленнаго о_у=мертви'ла _е=си`,
о_у=мертви'вшаго а=да'ма въ раи`, и= _е='vjь прама'тери
содjь'лавшаго печа'ль, жи'знь прозя'бши, дв~о ч\стая, w\т
тлjь'нiя на'съ свободи`: бг~ъ бо и=зъ твои'хъ ложе'снъ
проше'дъ неизрече'ннw.

%<Сjьда'ленъ, гла'съ и~. Подо'бенъ: П%>рему'дрости:

%<Jа='%>кw а=п\сла и=збра'ннагw тезоимени'тъ, _о='ч~е,
и= подража'тель, бjьды^ претерпjь'лъ _е=си` и= гон_е'нiя,
ре'вность воwбража'я пр\оро'ка и=лiи` и= кр\сти'теля,
му'жески w=бличи'лъ _е=си` беззако'ннующыя, и= престо'лъ
ввjь'ренный тебjь` до'брjь о_у=пра'вилъ _е=си`, ра'вное
_о='ныхъ тече'нiе сконча'въ. jа='кw ми'лwть тjь'ло твое` на
земли` w=ста'вилъ _е=си`, и=спуща'еши jа='кw мv'ро
благоуха^нiя а=рwма'тъ, и= jа='кw до'ждь и=злива'еши
благода'ть духо'вну; напоя'я та'йнw бразды^ серде'цъ
на'шихъ, фiлi'ппе ст~и'телю: моли` хр\ста` бг~а, грjьхw'въ
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца млеко'мъ пита'еши зижди'теля и= гд\са. тjь'мъ
а='гг~льскiй и= человjь'ческiй ро'дъ, досто'йнw сла'вимъ
прест~о'е рж\ство` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Пjь'снь д~. I=рмо'съ:%>

%<П%>р\оро'къ а=вваку'мъ о_у='мныма _о=чи'ма прови'дjь,
гд\си, прише'ствiе твое`, тjь'мъ и= вопiя'ше: w\т ю='га
прiи'детъ бг~ъ. сла'ва си'лjь твое'й, сла'ва снизхожде'нiю
твоему`.

%<S%>ло'бою дви'жимiи на тя` неsло'биваго а='гнца,
jа='кw ди'вiи sвjь'рiе воста'ша: словесы` твои'ми jа='кw
_о=стно'мъ срjь'чеми не терпя'ще, jа='ростiю поwщря'хуся,
ст~и'телю бг~ому'дре.

%<И=%>мjь'я тя` засту'пника мi'ръ ве'сь, и= помо'щника
въ напа'стехъ: jа='кw бо побо'рникъ вjь'ренъ, и= ско'рый
предста'тель, къ твое'й па'ствjь прири'щущыя напа'стей и=
бjь'дъ и=зима'еши, свяще'нными твои'ми моли'твами.

%<И=%>спо'лнивъ дw'брыя по'двиги, тезоимени'те,
жела'ннагw, бг~ому'дре, сподо'бился _е=си` безсме'ртiя,
и=дjь'же ра'дуяся вjьне'цъ побjь'ды взя'лъ _е=си`, и=
вопiе'ши: сла'ва си'лjь твое'й, сла'ва, хр\сте`, прише'ствiю
твоему`.

%<Бг~оро'диченъ:%>

%<К%>рjь'пость всjь'хъ врагw'въ низложи`, мт~и бж~iя,
w=скорбля'ющихъ воспjьва'ющыя тя`, jа='кw ро'ждшая гд\са
сла'вы. невреди'мо твое` ста'до спаса'й w\т sлы'хъ
прираже'нiй, jа='кw да по до'лгу тя` о_у=блажа'емъ.

%<Пjь'снь _е~. I=рмо'съ:%>

%<М%>ра'къ души` моея` разжени`, свjьтода'вче хр\сте`
бж~е, началоро'дную тму` и=згна'въ бе'здны, и= да'руй ми`
свjь'тъ повелjь'нiй твои'хъ, сло'ве, да о_у='тренюя сла'влю
тя`.

%<Jа='%>кw луча` пра'вды со'лнца jа=ви'ся мi'ру,
свjьтлостьми` добродjь'телей, предста'тельство твое`,
ст~и'телю фiлi'ппе, разоря'ющее _о='блакъ наше'дшихъ бjь'дъ:
тя` и= ны'нjь пою'щыя въ ми'рjь сохрани`, и= просла'ви я=`
красото'ю и= просвjьти`.

%<М%>е'чь _о=боюдо_о'стръ я=зы'къ тво'й показа'ся, въ
хр\сто'въ стра'хъ воwружи'вся, блаже'нне, разу'мнw
и=з\ъwбличи'въ нача'льствующыя, во свидjь'тельство хр\ста`
всецаря`, вино'вна на среду` приводя`, и= бж\ств_енныя
_е=гw` о_у=ченики`.

%<Н%>о'въ jа=ви'лся _е=си` ре'вностiю, jа='коже вторы'й
мwv"се'й, не зна'м_енiи стра'шными о_у=дивля'я, но
бж\ственныхъ слове'съ о_у=ч_е'нiи наставля'я къ ти'хому
приста'нищу но'ваго i=и~ля, w\т страсте'й _е=гv'пта
и=зводя`.

%<Бг~оро'диченъ:%>

%<_О='%>блакъ разу'мный тя` и=мену'емъ, и=зъ теб_е' бо
хр\сто'съ возсiя`, всенепоро'чная, и= простра'ннjьйшу тя`
нб~съ показа`. того' бо неискусому'жнw родила` _е=си`,
ч\стая, воплоще'нна за милосе'рдiе неисповjьди'мое.

%<Пjь'снь s~. I=рмо'съ:%>

%<I=%>w'ну въ ки'тjь, гд\си, _е=ди'наго всели'лъ _е=си`,
мене' же свя'заннаго мре'жами вра'жiими, jа='кw w\т тли`
_о='наго, спаси`.

%<П%>ромышле'нiе _о='бщее творя` w= пасо'мыхъ тобо'ю,
_е='же бы'ти и=`мъ душе'ю и= се'рдцемъ _е=диносло'внjь, во
хр\сто'вjь _е=ди'нjьй вjь'рjь пребыва'ющымъ: jа=зы'ческiя же
w\трjьва'лъ _е=си` _о=бы^чаи, и= раздjьле'нiя бjьжа'ти,
му'дре, научи'лъ _е=си`.

%<Р%>е'вностiю хр\сто'вою поwстри'вся, jа='рость
самодержа'внагw на кро'тость преложи'ти тща'лся _е=си`, и=
къ преще'нi_емъ цар_е'вымъ непрекло'ненъ w\тню'дъ бы'лъ
_е=си`, jа='кw хр\сто'выхъ за'повjьдей дjь'латель, и=
показа'лся _е=си` jа='кw крjь'покъ хра'брникъ, за па'ству
твою` пострада'въ да'же до сме'рти, ра'дуяся.

%<С%>вjьтоно'сную лучу`, сiя'ющу во мра'цjь житiя`
су'щымъ, ст~и'телю фiлi'ппе, ви'димъ тя`, и= jа='кw свjьщу`
неугаси'мую, невеще'ственному приwбщи'вшагося свjь'ту, и=
вся^ w=свjьща'юща концы`, и= тму` неразу'мiя w\те'млюща.

%<Бг~оро'диченъ:%>

%<Т%>я` и=ногда` написа` скрижа'ль бг~о_обра'знjь во
пр\оро'цjьхъ мwv"се'й, свjь'щникъ же свjь'та и= сjь'нь, и=
же'злъ процвjь'тшiй, всенепоро'чная, и= ста'мну, ма'нну
нося'щую, и= лjь'ствицу, _е='юже возведо'хомся w\т земли` къ
высотjь`.

%<Конда'къ, гла'съ г~. Подо'бенъ: Д%>в~а дне'сь:

%<П%>равосла'вiя наста'вника, и= и='стины
провозвjь'стника, златоу'стаго ревни'теля, рwссi'йскаго
свjьти'льника, фiлi'ппа прему'драго восхва'лимъ, пи'щею
слове'съ свои'хъ разу'мнw ча^да своя^ пита'юща: то'й бо
я=зы'комъ хвале'нiе поя'ше, о_у=стна'ма же пjь'нiе вjьща'ше,
jа='кw таи'нникъ бж~iя благода'ти.

%<I='косъ:%>

%<П%>рiиди'те, любострада'льцы, пjь'нiемъ и= пjь'сньми
духо'вными па'мять священномч~ника соверша'юще, бж\ственнjь
возвесели'мся. вре'мя на'шегw весе'лiя и= натрижне'нiя
наста`, въ не'же прiе'млемъ страсте'й разрjьше'нiя да'ръ.
jа='кw бо сто'лпъ _о='гненъ jа=ви'ся попаля'ющъ
беззако'ннующихъ главы^,вjь'рныхъ же просвjьща'ющъ
ду'шы о_у=че'ньми бг~оразу'мiя, и= въ бж\ственный гра'дъ
го'рнiй i=ер\сли'мъ, jа='кw друга'го i=и~ля вводя'щъ, jа='кw
о_у=чени'къ бж~iя бл~года'ти.

%<Пjь'снь з~. I=рмо'съ:%>

%<Н%>а по'лjь деи'рjь и=ногда` мучи'тель пе'щь поста'ви
на муче'нiе бг~оно'сныхъ, въ не'йже три` _о='троки
пjьсносло'вяху _е=ди'наго бг~а, тр\очнw воспjьва'ху
глаго'люще: _о=т_е'цъ бж~е, благослове'нъ _е=си`.

%<О_у=%>кра'шенъ благолjь'пнw гд\су предста'лъ _е=си`,
добродjь'тельными пw'двиги, вjьне'цъ же нося` страда'нiя,
и=спещре'нъ кро'вными ка'плями, ст~и'телю фiлi'ппе. тjь'мже
соверша'ющыя свjьтоно'сную па'мять твою` при'снw помина'й,
и= пою'щыя: _о=т_е'цъ на'шихъ бж~е, бл~гослове'нъ _е=си`.

%<Ф%>араwни^тъ мы'сленныхъ врагw'въ w=полче'нiя,
бл~же'нне, и=збjь'гъ, легкw` преше'лъ _е=си` къ гw'рнимъ,
та'мw водворя'яся, и=дjь'же по'честь сла'вы получи'въ
терпjь'нiемъ, во свjь'тjь пра'ведныхъ, въ ра'дованiи
ст~ы'хъ, воспjьва'я: _о=т_е'цъ на'шихъ бж~е, бл~гослове'нъ
_е=си`.

%<Х%>ва'лятъ тя` блажа'ще любо'вiю, прити'чущiи къ
ра'цjь твое'й, бл~же'нне: въ не'й бо мо'щи твоя^ цjьлу'юще,
_о=би'льнw благода'ть прiе'млютъ: прикоснове'нiемъ бо вре'дъ
_о=че'съ и=сцjьли'лъ _е=си`, и= болjь'знь зубw'въ
w=блегчи'лъ _е=си`, пою'щихъ: _о=т_е'цъ на'шихъ бж~е,
бл~гослове'нъ _е=си`.

%<Бг~оро'диченъ:%>

%<W\т%> любве` душе'вныя вопiю' ти, вл\дчце,
пресвjь'тлагw сл~нца _о='блаче, спаси'тельная две'ре,
нб\сная врата`, лjь'ствице мы'сленная, всjь'хъ хр\стiа'нъ
мольбу` прiими' тя блажа'щихъ, наде'жду ду'шъ на'шихъ, и=
сн~у твоему` зову'щихъ: _о=т_е'цъ на'шихъ бж~е,
бл~гослове'нъ _е=си`.

%<Пjь'снь и~. I=рмо'съ:%>

%<П%>окрыва'яй вода'ми превы'спр_енняя своя^, полага'яй
мо'рю предjь'лъ песо'къ, и= содержа'й вся^, тя` пое'тъ
со'лнце, тя` сла'витълуна`, тебjь` прино'ситъ
пjь'снь вся` тва'рь, jа='кw содjь'телю всjь'хъ во вjь'ки.

%<Ц%>jьли'ши незави'стнw вjь'рнw призыва'ющыя тя`:
jа='кw предста'въ а='бiе разсла'бленна возста'вилъ _е=си`,
и= стра'ждущему jа=тро` прикоснове'нiемъ ручны'мъ
о_у=врачи'лъ _е=си`, о_у=ны'нiемъ скорбя'ща, jа=вле'нiемъ
твои'мъ, въ ра'дость претвори'лъ _е=си`, при'снw дjь'йствуя
вся^, бл~же'нне, всjь^мъ во вjь'ки.

%<Ч%>е'сть многоцjь'нную твоему` верху`, страда'нiя
вjьне'цъ, jа='кw побjьдоно'сцу, живоно'сною десни'цею
зижди'тель возложи`, всеблаже'нне: тjь'ло же твое` соблюде`
невреди'мо w\т бокw'въ землены'хъ, и=спуща'ющее благоуха^нiя
а=рwма'тъ. си'це тя` просла'ви подвигополо'жникъ во вся^
вjь'ки.

%<Ш%>ата^нiя и= бра^ни междоусw'бныя о_у=кроти`, и=
свирjь'пjьющыя во'лки на ста'до твое`, блаже'нне, jа='кw
и='стинный па'стырь моли'твъ твои'хъ па'лицею дале'че
w\тжени`, и= _о=те'чество на'ше держа'внw о_у=стро'й, и=
воста^нiя jа=зы'кwвъ покори`, да jа='кw предста'теля тя`
воспjьва'емъ во вjь'ки.

%<Бг~оро'диченъ:%>

%<Щ%>ито'мъ вjь'ры хра'мъ тво'й ст~ы'й, бц\де дв~о,
сохрани`, и= въ не'мъ славосло'вящыя тя` ку'пнw сла'вы
твоея` сподо'би, и= нахожде'нiя ва'рварскагw и= томле'нiя
и='хъ и=зба'ви ны`, о_у=ма` на'шегw во'лны свирjь^пыя
о_у=кроти` моли'твою твое'ю, всепjь'тая.

%<Пjь'снь f~. I=рмо'съ:%>

%<Б%>л~гослове'нъ гд\сь бг~ъ i=и~левъ, воздви'гнувый
ро'гъ спасе'нiя на'мъ, въ дому` дв~довjь _о='трока своего`:
въ ни'хже посjьти` на'съ восто'къ съ высоты`, и= напра'вилъ
ны` _е='сть на пу'ть ми'ра.

%<_Е=%>ди'но _е=стество` тр\оцы бг~осло'вилъ _е=си`,
су'_етнымъ же поуча'ющыяся смjь'лw, всему'дре, w=бличи'въ,
и= бж\ственными наказа^нiи твои'ми вjь^рныя о_у=вjьща'въ,
му'дре, о_у=крjьпи'лъ _е=си`, а='гг~лwвъ сожи'телю,
ст~и'телю фiлi'ппе, па'мять твою` пра'зднующыя въ ми'рjь
соблюди`.

%<Ю='%>ношамъ нjьмова'нiе сро'дно присвое'нiе быва'етъ,
но _о=ц~_е'мъ любе'зно вои'стинну: ты' же, _о='ч~е, прiими`
на'ше сiе` благодаре'нiе, не jа='кw досто'йно и='стиннw
твоея` хвалы`, но jа='кw w\т о_у=се'рдiя тебjь` приноси'мо:
не бо` мо'жемъ лjь'потнw хвали'ти тя` и= велича'ти.

%<Jа='%>кw а=п\слwвъ сопресто'ленъ, и= му'ченикwвъ
слико'венъ, ст~и'тел_емъ равноче'стенъ, страстоте'рпче
фiлi'ппе, предста'тельствомъ твои'мъ пою'щыя тя` въ ми'рjь
сохрани`, и= _о=те'чества на'шегw ро'гъ возвы'си,
ва^рварская же свирjь^пства низложи`, да ра'дующеся пое'мъ
тя` велича'юще.

%<Бг~оро'диченъ:%>

%<_W%> свjь'та прiя'телище, бг~ора'дованная вл\дчце,
ст~и'тел_емъ вои'стинну о_у=твержде'нiе, и= прп\дбнымъ
всjь^мъ похвало`! спаси' ны w\т бjь'дъ и= w=бстоя'нiй, и=
jа=зы'кwвъ наше'ствiя, воспjьва'ющыя тя` многопjь'тую.

%<Свjьти'ленъ. Подо'бенъ: П%>осjьти'лъ ны`:

%<Р%>евни'телю цjьлому'дрiя, w\т ю='нагw воспита'нiя,
ст~и'телю фiлi'ппе, потща'лся _е=си` за и='стину
о_у=коря'емь и= и=згна'нъ бы'ти, и= тоя` ра'ди сме'рть
го'рькую под\ъя'лъ _е=си`: и= ны'нjь на нб~сjь'хъ предстоя`
престо'лу ст~ы'я тр\оцы при'снw w= на'съ моли'ся, вjь'рою и=
любо'вiю соверша'ющихъ па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Щ%>едрw'ты твоя^, бж~е, на лю'ди твоя^ низпосли`
моли'твами преч\стыя твоея` мт~ре, и= всjь'хъ ст~ы'хъ: и=
ра'ди ст~и'теля твоегw` фiлi'ппа, да'руй на'мъ ве'лiю
ми'лость.

%<На хвали'техъ стiхи^ры, гла'съ д~. Подо'бенъ: Jа='%>кw
до'бля:

%<Т%>ече'нiе соверши'лъ _е=си`, * и= вjь'ру соблю'лъ
_е=си`, * ст~и'телю блаже'нне фiлi'ппе: сегw` ра'ди
хр\сто'съ тя` вjьнча` * свjь'тлымъ вjьнце'мъ пра'вды, * и=
о_у=краси` твое` и=сповjь'данiе,досточу'дне. *
тjь'мъ нб\сное наслjь'дiе прiе'мъ, * сп~су моли'ся * w=
воспjьва'ющихъ па'мять твою`.

%<Два'жды.%>

%<Ф%>iлi'ппе блаже'нне, * и=сповjь'дникwвъ подража'телю,
* те'плjь хва'лящымъ тя` предста'тель бу'ди, * и= w\т
вся'кiя бjьды`, грjьха' же и= бу'ри, * и= страсте'й
мучи'тельства, _о='ч~е, и=зба'ви ны`, * jа='кw му'ченикъ
неwсла'бленъ, * и= ст~и'тель бг~опрiя'тенъ, * дерзнове'нiе
и=мjь'я ко хр\сту` бг~у, * моли'ся w= воспjьва'ющихъ па'мять
твою`.

%<Ф%>iлi'ппе ст~и'телю, * разу'мнагw свjь'та заря`, *
цр~ко'вное свjьти'ло, * а=рхiере'йская красото`, *
мона'шескагw по'стническагw жи'тельства и='стинное пра'вило,
* на'шъ же засту'пникъ те'плый показа'лся _е=си`, *
свобожда'я w\т губи'тельства лука'выхъ, * моли'ся, _о='ч~е,
* w= пою'щихъ па'мять твою`.

%<Сла'ва, гла'съ s~:%>

%<Т%>ы` _е=си` па'стырь до'брый, и= о_у=чи'тель
и=зря'дный, ст~и'телю фiлi'ппе, тя` всегда` восхваля'юще
вопiе'мъ: тобо'ю бг~ъ о_у=краси` цр~ковь мт~ре своея`, и=
тjь'ло твое`, за па'ству твою` во и=згна'нiи пострада'вшее,
многолjь'тнw же въ земли` сокрове'ное, престо'лу твоему`
возврати`, и= лю'ди твоя^ возвесели`. тjь'мже моля'ся не
преста'й w= хва'лящихъ и= чту'щихъ па'мять твою`, прося`
w=ставле'нiя грjьхw'въ, и= спасе'нiя душа'мъ на'шымъ.

%<И= ны'нjь, бг~оро'диченъ. Славосло'вiе вели'кое. И=
w\тпу'стъ. И= ча'съ а~.%>

%<На лiтургi'и: Бл~ж_е'нна w\т канw'на пjь'снь г~-я и=
s~-я. Прокi'менъ, гла'съ а~: О_у=%>ста` моя^ возглаго'лютъ:
%<А=п\слъ ко _е=вре'_емъ, зача'ло тл~_е. _Е=v\глiе i=wа'нна,
зача'ло л~s. Прича'стенъ: В%>ъ па'мять вjь'чную:

