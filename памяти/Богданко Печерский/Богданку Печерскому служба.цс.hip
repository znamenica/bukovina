<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ г~-й де'нь.%>

%<Слу'жба прп\дбнагw _о=ц~а` на'шегw fеодо'сiа,
и=гу'мена монастыря` пече'рскагw, и= нача'льника въ
рwссi'йстjьй земли` мона'шескагw _о='бщагw житiя`.%>

%<На ма'лjьй вече'рни стiхи^ры, гла'съ а~. Подо'бенъ:
Н%>б\сныхъ чинw'въ:

%<И='%>стиненъ и= непоро'ченъ, * прп\дбенъ же и=
неsло'бивъ, * и= вся'кiя sлы'я ве'щи w=греба'яся *
позна'нъ бы'сть, блаже'нне, * о_у=кра'шенъ
добродjь'тельми jа='кw вои'стинну, и=
благоче'стiемъ сiя'я. * тjь'мже о_у=блажа'емъ тя`, * и=
свято'е твое` дне'сь и= честно'е * ра'дующеся пра'зднуемъ
о_у=спе'нiе.

%<Н%>епоро'чнаго и= честнjь'йшаго, * превысо'каго
столпа`, * и= непобjьди'маго хи'тростьми вра'жiими вси`
о_у=блажа'емъ, * и= вjь'рнw восхваля'емъ fеодо'сiа
вели'каго, * о_у=го'дника хр\сто'ва бы'вшаго, и=
преч\стыя _е=гw` мт~ре, * и= сего` прилjь'жнw моля'ща,
спасти` w\т бjь'дъ ду'шы на'шя.

%<М%>она'шеское житiе` ты` о_у=ясни'лъ _е=си`, * w\т
земли` рwссi'йскiя возсiя'въ jа='коже со'лнце: *
воздержа'нiемъ бо тjь'ло твое` w=гра'ждь, * страстна^я
движ_е'нiя о_у=мертви'лъ _е=си` моли'твами и= бдjь^нiи. *
тjь'мъ тя` мо'лимъ, fеодо'сiе преблаже'нне, * не
w=скудjьва'й, помога'я на'мъ и= присjьща'я рабы^ твоя^.

%<Сла'ва, гла'съ s~:%>

%<П%>рiиди'те, вjь'рныхъ сосло'вiе ве'селw дне'сь,
прiиди'те, вси` ра'достнw въ честну'ю цр~ковь,
бг~оно'сныхъ _о=т_е'цъ воспое'мъ, и= рука'ми воспле'щемъ
въ пресвjь'тлой и='хъ па'мяти, и='хже просла'ви хр\сто'съ
бг~ъ на'шъ. тjь'мъ во гла'сjь ра'дости, и= чи'стjьй
со'вjьсти возопiе'мъ, глаго'люще: ра'дуйся, земны'й
а='гг~ле и= нб\сный человjь'че, а=нтw'нiе преблаже'нне,
преподо'бныхъ ссе'льниче: ра'дуйся, восто'чная sвjьздо`
златоза'рная, fеодо'сiе _о='ч~е, мона'шествующихъ
свjьти'ло и= па'стырю: ра'дуйтеся, на'ша похвало`,
вселе'нныя ра'дованiе и= помw'щницы, со а='гг~лы
водворя'ющеся во свjь'тjь ст~ы'я тр\оцы, ва'съ
вjьнча'вшiя: прилjь'жнw моли'те и=зба'вити на'съ w\т
вра^гъ ви'димыхъ и= неви'димыхъ, и= w\т вся'кiя бjьды`,
вjь'рою и= любо'вiю творя'щихъ всепра'зднственную па'мять
ва'шу.

%<И= ны'нjь, пра'здника.%>

%<На стiхо'внjь стiхи^ры, гла'съ в~. Подо'бенъ:
Д%>о'ме _е=vфра'fовъ:

%<О_у='%>тро и= де'нь свjь'телъ * тво'й пра'здникъ
jа=ви'ся, * просвjьща'я на^ша сердца`, * вjь'рою
хва'лящихъ * честны^я по'двиги твоя^, * _о='ч~е
fеодо'сiе.

%<Стi'хъ: Ч%>естна` предъ гд\семъ сме'рть
преподо'бныхъ _е=гw`.

%<Jа=%>ви'ся де'нь спасе'нiя, * и= пра'здникъ
весе'лiя: * стеце'мся, вjь'рнiи, * w=чи'стивши ду'шы, *
воспjь'ти пребл~же'ннаго fеодо'сiа.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<Jа='%>кw со'лнце на земли` а=нтw'нiа w=брjь'тъ, *
сiя'юща добродjь'тельми, * свjьтлjь'йшая показа'лся
_е=си` sвjьзда`, * тя` пою'щыя ко вл\дцjь помяни`, *
прп\дбне fеодо'сiе.

%<Сла'ва, и= ны'нjь, бг~оро'диченъ:%>

%<Р%>а'дуйся, jа='же ра'дость * мi'ру прiе'мшая, *
хр\ста` жизнода'вца, * и= о_у=толи'вшаго, дв~о, печа'ль
прамт~рнюю.

%<Тропа'рь, гла'съ и~:%>

%<В%>озвы'сився на добродjь'тель, и=змла'да возлюби'въ
мона'шеское житiе`, къ жела'нiю до'блественнjь дости'гъ,
всели'лся _е=си` въ пеще'ру, и= о_у=краси'въ житiе` твое`
поще'нiемъ и= свjь'тлостiю, въ моли'твахъ jа='кw
безпло'тенъ пребыва'лъ _е=си`, въ рwссi'йстjьй земли`
jа='кw свjь'тлое свjьти'ло просiя'въ, _о='ч~е fеодо'сiе,
моли` хр\ста` бг~а, спасти'ся душа'мъ на'шымъ.

%<Сла'ва, и= ны'нjь, пра'здника.%>

%<На вели'цjьй вече'рни пое'мъ Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ _е~.
Подо'бенъ: П%>рп\дбне _о='ч~е:

%<П%>рп\дбне _о='ч~е бг~оно'се fеодо'сiе, вельми`
подвиза'вся во вре'меннjьй жи'зни, пjь'сньми, посто'мъ и=
бдjь'нiемъ, _о='бразъ бы'лъ _е=си` твои^мъ о_у=ченикw'мъ.
и= ны'нjь о_у='бw лику'еши со безпло'тными, хр\ста`
непреста'ннw славосло'вя, w\т бг~а бж~iе сло'во,
и=зба'вителя, прекло'ншаго главу` на кр\стjь`, и=
и=зба'вивша ле'сти ро'дъ человjь'чь: того` моли`, тому`
помоли'ся, преподо'бне, дарова'ти вселе'ннjьй ми'ръ и=
ве'лiю ми'лость.

%<П%>рп\дбне _о='ч~е бг~оно'се fеодо'сiе, вои'стинну
сподо'бился_е=си` бж\ственныя жи'зни, чистото'ю
и= поще'нiемъ сiю` w=брjь'тъ: жи'въ бо преста'вился
_е=си` на и='стинный живо'тъ, всjь'хъ w\тре'кся, со
безпло'тными хр\ста` непреста'ннw славосло'вя, w\т дв~ы
неизрече'ннw пло'ть прiе'мша, и=спрове'ргшаго а='дъ, и=
воскреси'вшаго м_е'ртвыя, jа=`же w\т вjь'ка: того` моли`,
тому` помоли'ся, преподо'бне, дарова'ти вселе'ннjьй ми'ръ
и= ве'лiю ми'лость.

%<П%>рп\дбне _о='ч~е бг~оно'се fеодо'сiе, w=брjь'лъ
jа='коже возлюби'лъ _е=си` чи'стую твою` ду'шу:
благода'ть бо всест~а'гw дх~а въ тебjь` всели'ся, jа='кw
пречи'стъ свjь'тъ, _е=гw'же поспjьше'нiемъ свjь'тлw
w=заре'нъ, хр\ста` непреста'ннw славосло'вя, въ двою`
существу^ _е=ди'наго бг~а, пострада'вшаго пло'тiю на
кр\стjь`, и= бж\ство'мъ безстра'стна пребы'вша: того`
моли`, тому` помоли'ся, преподо'бне, дарова'ти
вселе'ннjьй ми'ръ и= ве'лiю ми'лость.

%<Сла'ва, гла'съ и~:%>

%<П%>рiиди'те, стеце'мся вси` къ бж\ственнjьй па'мяти
_о=ц~а` на'шегw fеодо'сiа: то'й бо w\т ю='ности зва'нiе
свы'ше прiе'мъ, w\т i=ере'а бг~ода'нный да'ръ
и=менова'ся. тjь'мже хр\столюби^вымъ княз_е'мъ
о_у=чи'тель пра'выя вjь'ры, вельмо'жамъ тве'рдое
защище'нiе, си^рымъ _о=те'цъ милосе'рдъ, вдови'цамъ
те'плое заступле'нiе, скорбя'щымъ о_у=тjьше'нiе, ни'щымъ
сокро'вище, мона'шескому ли'ку лjь'ствица, возводя'щая на
высоту` нб\сную: и= про'стw къ нему` притека'ющымъ
и=сто'чникъ приснотеку'щiя воды` бы'въ, мо'литъ
непреста'ннw, спасти'ся душа'мъ на'шымъ.

%<И= ны'нjь, пра'здника.%>

%<Вхо'дъ. Прокi'менъ дне`. И= чт_е'нiя г~.%>

%<Прему'дрости соломw'ни чте'нiе.%>

[Глава` _е~] %<П%>ра'в_едницы во вjь'ки живу'тъ,
и= въ гд\сjь мзда` и='хъ, и= попече'нiе и='хъ о_у=
вы'шнягw. Сегw` ра'ди прiи'мутъ цр\ствiе благолjь'пiя, и=
вjьне'цъ добро'ты w\т руки` гд\сни: зане` десни'цею
покры'етъ я=`, и= мы'шцею защити'тъ и=`хъ.
Прiи'метъ все_ору'жiе рве'нiе свое`, и= воwружи'тъ тва'рь
въ ме'сть врагw'мъ. W=блече'тся въ броня` пра'вды, и=
возложи'тъ шле'мъ, су'дъ нелицемjь'ренъ: прiи'метъ щи'тъ
непобjьди'мый, преподо'бiе: поwстри'тъ же напра'сный
гнjь'въ во _о=ру'жiе: спобо'ретъ же съ ни'мъ мi'ръ на
безу^мныя: по'йдутъ праволу^чныя стрjь'лы мw'лнiины, и=
jа='кw w\т благокру'гла лу'ка _о=блакw'въ на намjь'ренiе
полетя'тъ: и= w\т каменоме'тныя jа='рости, и=спо'лнь
паду'тъ гра'ды: вознегоду'етъ на ни'хъ вода` морска'я,
рjь'ки же потопя'тъ я=` на'глw. Сопроти'въ ста'нетъ и=`мъ
ду'хъ си'лы, и= jа='кw ви'хоръ развjь'етъ и=`хъ, и=
w=пустоши'тъ всю` зе'млю беззако'нiе, и= sлодjь'йство
преврати'тъ престо'лы си'льныхъ. Слы'шите о_у=`бо,
ца'рiе, и= разумjь'йте: навы'кните, судiи^ конц_е'въ
земли`. Внуши'те, держа'щiи мно'ж_ества и= гордя'щiися w=
наро'дjьхъ jа=зы^къ: jа='кw дана` _е='сть w\т гд\са
держа'ва ва'мъ, и= си'ла w\т вы'шнягw.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и=
не прико'снется и='хъ му'ка. Непщева'ни бы'ша во
_о=чесjь'хъ безу'мныхъ о_у=мре'ти, и= вмjьни'ся
w=sлобле'нiе и=схо'дъ и='хъ, и= _е='же w\т на'съ
ше'ствiе, сокруше'нiе: _о=ни' же су'ть въ ми'рjь. И='бо
предъ лице'мъ человjь'ческимъ а='ще и= му'ку прiи'мутъ,
о_у=пова'нiе и='хъ безсме'ртiя и=спо'лнено, и= вма'лjь
нака'зани бы'вше, вели'кими благодjь'тельствовани
бу'дутъ: jа='кw бг~ъ и=скуси` я=`, и= w=брjь'те и=`хъ
достw'йны себjь`. Jа='кw зла'то въ горни'лjь и=скуси`
и=`хъ, и= jа='кw всепло'дiе же'ртвенное прiя'тъ я=`. И=
во вре'мя посjьще'нiя и='хъ возсiя'ютъ, и= jа='кw и='скры
по сте'блiю потеку'тъ. Су'дятъ jа=зы'кwмъ, и= w=блада'ютъ
людьми`, и= воцр~и'тся гд\сь въ ни'хъ во вjь'ки.
Надjь'ющiися на'нь разумjь'ютъ и='стину, и= вjь'рнiи въ
любви`пребу'дутъ _е=му`: jа='кw благода'ть и=
ми'лость въ преподо'бныхъ _е=гw`, и= посjьще'нiе во
и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется:
сjьди'на же _е='сть му'дрость человjь'кwмъ, и= во'зрастъ
ста'рости житiе` нескве'рное. Благоуго'денъ бг~ови бы'въ,
возлю'бленъ бы'сть, и= живы'й посредjь` грjь^шникъ,
преста'вленъ бы'сть: Восхище'нъ бы'сть, да не sло'ба
и=змjьни'тъ ра'зума _е=гw`, и=ли` ле'сть прельсти'тъ
ду'шу _е=гw`. Раче'нiе бо sло'бы помрача'етъ дw'брая, и=
паре'нiе по'хоти премjьня'етъ о_у='мъ неsло'бивъ.
Сконча'вся вма'лjь, и=спо'лни лjь^та дw'лга: о_у=го'дна
бо бjь` гд\севи душа` _е=гw`: сегw` ра'ди потща'ся w\т
среды` лука'вствiя. Лю'дiе же ви'дjьвше, и= не
разумjь'вше, ниже` поло'жше въ помышле'нiи таково'е:
jа='кw бл~года'ть и= ми'лость въ преподо'бныхъ _е=гw`, и=
посjьще'нiе во и=збра'нныхъ _е=гw`.

%<На лiтi'и стiхи^ры, гла'съ а~:%>

%<П%>рiиди'те, празднолю'бцы, дне'сь, ли'къ
совокупи'вше благоче'стнw торжеству'емъ вели'кагw
_о=ц~а`, всемi'рнагw свjьти'льника, пресла'вную и=
честну'ю па'мять, и= сла'внw почти'мъ, глаго'люще:
ра'дуйся, fеодо'сiе, преподо'бныхъ и= пра'ведныхъ
_е=динокро'вниче: ра'дуйся, честны'хъ _о=т_е'цъ
пресвjь'тлый по'лкъ совокупи'вый: ра'дуйся, служи'телю и=
строи'телю вjь'рный _о=би'тели бж~iя мт~ре, _е='йже
и=зря'дный соста'вилъ _е=си` хра'мъ въ сла'ву бж~iю, въ
не'мже пою'ще, мо'лимъ тя`: моли`, и=зба'вити на'съ w\т
вся'кагw и=скуше'нiя и= бjь'дъ, и= ва'рварскагw
наше'ствiя, и= спасти` ду'шы на'шя.

%<Гла'съ в~:%>

%<О_у=%>чениче` сп~совъ, _о='ч~е бг~ому'дре fеодо'сiе,
бг~одви'жимая цjьвни'це, бг~осказа^нная о_у=ста`,
духо'вный воево'да,па'стырю до'брый,
преподо'бныхъ похвало`. ты` бг~а взыска'лъ _е=си`, и=
сегw` просвjьти'лся _е=си` бг~олу'чными сiя'ньми: бг~у
бесjь'довалъ _е=си` непреста'нными w=чищ_е'нiи и=
сiя^нiи: сле'зными и=стw'чники просвjьти'въ мы^сли,
сто'лпъ всесвjь'телъ и= _о=гнесiя'ненъ jа=ви'лся _е=си`,
всеблаже'нне, мона'хwвъ похвала`, _о=тц_е'въ сла'ва, и=
тр\оцы служи'тель: и= ны'нjь на'съ всjь'хъ сохрани`
хода'тайствомъ твои'мъ.

%<П%>рп\дбне _о='ч~е fеодо'сiе, ты` о_у=ще'дрилъ
_е=си` та'ющихъ въ жа'жди зно'я: возме'здилъ _е=си`,
бг~олjь'пнw, зна'меньми нача'льствуя, jа='кw служи'тель
и=зря'денъ, твоему` вл\дцjь подо'бяся. вiно` о_у=мно'жилъ
_е=си`, и= жи^тницы пра^здны повелjь'нiемъ твои'мъ муки`
напо'лнилъ _е=си`: и= сосу'дъ w=скудjь'вшiй ме'ду
и=з\ъwби'ловати сотвори'лъ _е=си`: неявл_е'нная
о_у=вjь'давъ, цр~ковь о_у=ясни'лъ _е=си`, му'ченически
показа'въ страда^нiя: и=сцjьле'нiй мно'ж_ества пода'лъ
_е=си`, ни'щихъ возлюби'лъ _е=си`, человjь'ки
о_у=ще'дривъ _о=бы^чаи твои'ми: и= твое` чре'во хлjь'бомъ
и= водо'ю о_у=тjьсни'лъ _е=си`, въ пло'ти житiю`
безпло'тныхъ подо'бяся, и='хже ра'ди сла'ву приноша'емъ
ти`, моля'щеся: не w=ста'ви на'съ, сохраня'я рабы^ твоя^
моли'твами твои'ми.

%<С%>вjьти^ла возсiя'сте въ рwссi'и два`
свjьтлjь^йшая, а=нтw'нiе и= fеодо'сiе: _о='въ бо
бж\ственнымъ сло'вомъ нб\сную ро'су и=спусти` на зе'млю,
и= _о='гнь съ нб~се` сведе`, и= бу^дущая jа='снw
проповjь'да, тр\оческую бл~года'ть прiе'мъ: _о='въ же съ
нб~се` до'ждь и=спусти`, и= кня'зя w=бличи` w=
братоненавидjь'нiи и= властолю'бiи непра'веднjь, и= гд\са
самоли'чнw ви'дjь: и= на возду'сjь jа='кw и=лiа`, во
свjь'тjь пла'меннjь надъ монастыре'мъ ви'дjьнъ бы'сть,
ру'цjь воздjьва'я и= моли^твы творя'й къ бг~у. и= ны'нjь
со а='гг~лы ликовству'юще w= на'съ мо'лятъ, съ ни'ми
сподо'битися свjь'та и='стиннагw, и= спасти` ду'шы на'шя.


%<Сла'ва, гла'съ s~:%>

%<_Е='%>же по _о='бразу соблю'дъ невреди'мw, о_у='мъ
вл\дку на стра^сти па^губныя по'стнически поста'вивъ, во
_е='же по подо'бiю, jа='кw мо'щно возше'лъ _е=си`:
му'жески бо _е=стество` пону'дивъ, потща'лся _е=си`
ху'ждшее покори'ти лу'чшему, и= пло'ть порабо'тити ду'ху.
тjь'мже мона'шествующихъ jа=ви'лся _е=си` ве'рхъ, жи'тель
пусты'нный, благотеку'щихъ w=бучи'тель, пра'вило
добродjь'тели и=звjь'стнjьйшее. и= ны'нjь на нб~сjь'хъ
зерца'лwмъ разрjь'шшымся, _о='ч~е на'шъ fеодо'сiе,
чи'стjь зри'ши ст~у'ю тр\оцу, моля'ся несре'дственнjь w=
и=`же вjь'рою и= любо'вiю чту'щихъ тя`.

%<И= ны'нjь, пра'здника.%>

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`!

%<_О='%>ч~е бг~ому'дре fеодо'сiе, * ты` w\т о_у=тро'бы
бг~у * прибли'живъ тво'й смы'слъ, * весьма` прилjьжа'лъ
_е=си` цр~ю` вседержи'телю, * плоды` достw'йны принося`
_е=му` * w\т твои'хъ пw'двигъ, прп\дбне, * сокруша'емь
добродjь'тельными вjьнцы^: тjь'мъ благи'хъ w=брjь'лъ
_е=си` воспрiя'тiе, * досточу'дне.

%<Стi'хъ: Ч%>естна` предъ гд\семъ сме'рть
преподо'бныхъ _е=гw`.

%<Т%>ы` мона'шествующихъ наказа'тель, * и= рwссi'йскiя
земли` sвjьзда` пресвjь'тлая, * w=сiя'ющи чудесы` всю`
страну` сiю`: * тя' бо бг~ъ пре'жде и=збра` w\т ю='ности,
_о='ч~е, * па'стыря _о=вца'мъ слов_е'снымъ. * тjь'мже
преподо'бныхъ ли'къ тя` воспрiя'тъ: * съ ни'миже моли`,
мо'лимся, ста'ду твоему` грjьхw'въ w=ставле'нiе
дарова'ти.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Р%>а'дуйся, дв~о препjь'тая, * jа='же столпо'мъ
_о='гненнымъ * па'жить показа'вши, * и=дjь'же па'ствитися
хотя'ше бж\ственное ста'до: и= це'рковь ту` а='бiе
воздви'же fеодо'сiй, * преукра'шену тебjь` и= всечу'дну:
въ не'йже вси` пра'зднуемъо_у=спе'нiе твое`, *
бц\де преч\стая, * вjь'рнiи, _о='крестъ ра'ки стоя'ще *
твоегw` о_у=го'дника.

%<Сла'ва, гла'съ и~:%>

%<М%>она'хwвъ мно'жества наста'вника тя` почита'емъ,
_о='ч~е на'шъ fеодо'сiе: твое'ю бо стезе'ю вои'стинну
пра'вw ходи'ти позна'хомъ. блаже'нъ _е=си` хр\сту`
рабо'тавъ, и= вра'жiю w=бличи'лъ _е=си` си'лу, а='гг~лwвъ
собесjь'дниче, преподо'бныхъ соприча'стниче и=
пра'ведныхъ: съ ни'миже моли'ся гд\севи, поми'ловатися
душа'мъ на'шымъ.

%<И= ны'нjь, пра'здника. Тропа'рь ст~а'гw, два'жды.
Б%>ц\де дв~о: %<_е=ди'ножды.%>

%<На Б%>г~ъ гд\сь, %<тропа'рь пра'здника, два'жды.
Сла'ва, тропа'рь свята'гw, гла'съ и~, пи'санъ на ма'лjьй
вече'рни. И= ны'нjь, пра'здника. По а~-й стiхоло'гiи
сjьда'ленъ, гла'съ д~. Подо'бенъ: С%>ко'рw предвари`:

%<З%>ва'нiю гд\са твоегw` послjь'довалъ _е=си`, мi'ръ
w=ста'вль, и= вся^ мi'ра кра^сная, преблаже'нне
fеодо'сiе: претерпjь'лъ _е=си` тjьле'сное w=sлобле'нiе,
въ пеще'рjь, въ мjь'стjь ско'рбнjь и= тjь'снjь
о_у=крjь'плься о_у=се'рднw, и= полки` бjьсw'въ прогна'лъ
_е=си` му'жески. тjь'мже твою` па'мять при'снw пjь'сньми
похва'лимъ вjь'рнw.

%<Два'жды.%>

%<Сла'ва, и= ны'нjь, пра'здника. По в~-й стiхоло'гiи
сjьда'ленъ, гла'съ и~:%>

%<Подо'бенъ: П%>рему'дрости:

%<С%>ле'зными тече'ньми твою` ду'шу напои'лъ _е=си`
бога'тнw, _о='ч~е му'дре, многопло'денъ добродjь'телей
твои'хъ пожа'лъ _е=си` кла'съ: и= па'стырь _о=вца'мъ,
преподо'бне, бы'въ, въ sла'цjь си'хъ воздержа'нiя
воспита'лъ _е=си`: тjь'мже разрjь'шся w\т житiя` сла'внw,
_о=те'ч_ескимъ ликw'мъ сочта'лся _е=си`, fеодо'сiе. сегw`
ра'ди вопiе'мъ ти`: моли` хр\ста` бг~а, согрjьше'нiй
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, пра'здника.%>

%<По полv"еле'и сjьда'ленъ, гла'съ и~: Подо'бенъ:
П%>рему'дрости:

%<W\т%> о_у=тро'бы w=свяще'нъ бы'въ jа='кw вои'стинну,
fеодо'сiе блаже'нне, на земли` jа='кw а='гг~лъ пожи'лъ
_е=си`: пло'ть бо о_у=мертви'въ, а=нтw'нiа, и='же въ
пеще'рjь, житiю` досто'йнw поревнова'въ, тр\оцы
о_у=го'дникъ показа'лся _е=си`, блаже'нне. тjь'мже и= къ
ре'вности бж\ственнагw твоегw` житiя` ли'ки совокупи'лъ
_е=си` мона'шествующихъ, сла'вне. бг~оно'се _о='ч~е
на'шъ, моли` хр\ста` бг~а, согрjьше'нiй w=ставле'нiе
дарова'ти пра'зднующымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, пра'здника.%>

%<Степ_е'нна, а~-й а=нтiфw'нъ д~-гw гла'са.
Прокi'менъ: Ч%>естна` предъ гд\семъ сме'рть преподо'бныхъ
_е=гw`. %<Стi'хъ: Ч%>то` возда'мъ гд\севи w= всjь'хъ,
jа=`же воздаде' ми; %<В%>ся'кое дыха'нiе: %<_Е=v\глiе
луки`, зача'ло к~д.%>

%<По н~-мъ _псалмjь` стiхи'ра, гла'съ и~:%>

%<Н%>а нб~о теку'щее возше'дъ, сjьдjь'нiе бж\ственно,
добродjь'тельми, доше'лъ _е=си` ко кра'йнему гра'ду
поще'нiемъ, w\т земли` и=сходя'й на гw'рняя i=ер\сли'ма
прекра^сная, и= w\т болjь'зней и= подвигw'въ досто'йнw
че'сть прiе'мля, и= съ нб\сными ра'дуешися чинонача^лiи,
преблаже'нне, вjь'чныхъ бла^гъ наслjь'дникъ, и= цр\ствiю
жи'тель бы'въ. но моли'ся, бг~оно'се fеодо'сiе, сп~су
всjь'хъ, о_у=мири'ти мi'ръ и= спасти` ду'шы на'шя.

%<Канw'нъ пра'здника, со i=рмосо'мъ на s~: и= ст~а'гw,
два` канw'на на и~:%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й
и=ногда` мwv"се'йскiй же'злъ, кр\сто_обра'знw порази'въ
и= раздjьли'въ мо'ре: i=и~ля же бjьглеца`, пjьшехо'дца
спасе`, пjь'снь бг~ови воспjьва'юща.

%<Б%>г~оуго'дный по'двигъ стяжа'въ, _о='ч~е fеодо'сiе,
бг~ови'децъ jа=ви'лся _е=си`. тjь'мже моли'ся бг~у,
_е=му'же о_у=годи'лъ _е=си`, w\тгна'ти мра'къ
невjь'дjьнiя моегw`, сло'во же блаже'нное вдохну'ти,
воспjь'ти тя`.

%<W\т%> ма'терня чре'ва прилjьпи'лся _е=си` бг~у,
преподо'бне, jа='кw прему'дрый па'vелъ, и= пр\оро'къ же
дре'вле i=еремi'а. тjь'мже тя` бж\ственная бл~года'ть
о_у=стна'ми, fеодо'сiе, бж~iя слугу` нарече`.

%<С%>п~си'теля за'повjьди послу'шавъ w\т ю='ности,
му'дре, жи'знь сiю` нивочто'же положи'въ, кр\стъ жела'я
носи'ти на ра'менахъ твои'хъ, вся^ земна^я
возненави'дjьлъ _е=си`, на нб\сная взира'я, fеодо'сiе.

%<Бг~оро'диченъ:%>

%<В%>опло'щся w\т преч\стыхъ твои'хъ ложе'снъ, дв~о
прест~а'я, бж~iе сло'во, всjь^мъ просвjьти` бг~оразу'мiя
любо'вь: и= человjь'кwвъ торжество` ли'ку а='гг~льскому
сподо'би, на неб_е'сная возве'дъ.

%<Другi'й канw'нъ, гла'съ s~.%>

%<Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по
бе'зднjь стопа'ми, гони'теля фараw'на ви'дя потопля'ема,
бг~у побjь'дную пjь'снь, пои'мъ, вопiя'ше.

%<П%>ресвjь'тлыми бж~iими луча'ми просвjьще'нъ,
_о='ч~е fеодо'сiе, просвjьти` о_у='мъ мо'й твои'ми
моли'твами, воспjь'ти свjь'тлw твою` бж\ственную па'мять.

%<_Е=%>ди'ному принесе'ся бг~у w\т ю='ности, w\т
негw'же прiя'тъ бога'тую бл~года'ть чуде'съ: тjь'мже
бы'лъ _е=си` сокро'вище ста'ду своему` нетлjь'нно.

%<Н%>о'вый на'мъ jа=ви'ся а=враа'мъ, же'ртву принося`
бг~у, а='гнца взе'млющаго грjьхи` всегw` мi'ра
вои'стинну, хлjь'бы сотворя'я свои'ми рука'ми чи'стыми.

%<Бг~оро'диченъ:%>

%<И='%>же пре'жде денни'цы сы'й сло'во бж~iе,
чл~вjь'къ на'мъ jа=ви'ся, вопло'щся на'съ ра'ди w\т
преч\стыя дв~ы, и= w\т тоя` и=зше'дъ, невреди'му
сохрани`.

%<Катава'сiа пра'здника.%>

%<Пjь'снь г~. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе, _е=ди'не
чл~вjьколю'бче.

%<Н%>етлjь'нными да'ры и= духо'вными, свя'те,
бж\ственная твоя` и= бл~же'нная w=богаще'на душа`,
ви'дjьти возжелjь'лъ _е=си` гро'бъ гд\сень: но свы'ше
бы'лъ _е=си` возбране'нъ бж~iимъ смотре'нiемъ.

%<Ж%>е'ртва соверше'нна, и='стинна и= непоро'чна,
восхотjь'въ бы'ти а='гнца, взе'млющагw, бл~же'нне,
пречи'стою кро'вiю грjьхи` всегw` мi'ра, безкро'вную
же'ртву приноси'лъ _е=си` _е=му`.

%<О_у=%>ста'вwвъ ты` стяжа'тель w\т версты`
ю='ностныя, _о='ч~е, бы'въ, и= самоде'ржецъ о_у=ма`,
мiрскi'я пучи'ны и=збjьжа'въ, наставле'нiе прiя'лъ _е=си`
w\т бж~е'ственнагw дх~а.

%<Бг~оро'диченъ:%>

%<Р%>а'дуйся, ро'ждшая _е=ди'на всjь'хъ гд\са:
ра'дуйся, человjь'кwмъ ра'дость провозвjьсти'вши:
ра'дуйся, ски'нiе и= несjько'мая горо`, вjь'рныхъ
о_у=твержде'нiе, _е=ди'на препjь'тая.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и=
о_у=тверди'вый на'съ на ка'мени и=сповjь'данiя твоегw`.

%<_Е=%>v\гльскагw послу'ша гла'са fеодо'сiй, въ
це'рковь прири'ща: возжелjь'въ взя'ти кр\стъ гд\сень на
ра'мо свое`, мi'ра всегw` w=ста'вль пристра^стiя, тому`
послjь'дова.

%<И=%>спыта'вши тебе` ро'ждшая тя` ма'ти,
повелjьва'етъ ри'зу твою` совлещи`: и= ви'дjь о_у=жа'сное
видjь'нiе, чр_е'сла твоя^ и=сточа^ющая кро'вь желjь'знымъ
препоя'санiемъ.

%<S%>jьлw` гро'бъ гд\сень возжелjь'въ ви'дjьти,
fеодо'сiе блаже'нне, но о_у=держа'нъ бы'въ, смотре'нiемъ
вл\дчнимъ, а=нтw'нiю бы'лъ _е=си` собесjь'дникъ
прп\дбному.

%<Бг~оро'диченъ:%>

%<П%>а'че о_у=ма` ты` зачала` _е=си`, препjь'тая дв~а,
_е=ди'на бо w\т вjь'ка всjь'хъ творца` и= бг~а, и=
содjь'теля, бж~iе сло'во ро'ждшая.

%<Конда'къ и= i='косъ, пра'здника.%>

%<Та'же сjьда'ленъ ст~а'гw, гла'съ д~:%>

%<П%>а'че о_у=ма` человjь'ча jа=ви'лся _е=си`,
прп\дбне, на земли`, бж~iй са'дъ свяще'нный посредjь`
до'му гд\сня стоя`, подае'ши пло'дъ болjь'зней твои'хъ
о_у=ченикw'мъ твои^мъ: w\т о_у='стъ бо твои'хъ бл~года'ть
дх~а возрасти'лъ _е=си`, _о='бразъ бы'въ подвигw'въ, и=
о_у=ста'въ лю'бящихъ гд\са. _е=го'же ны'нjь моли'ти не
преста'й, спасти'ся пою'щымъ тя`.

%<Два'жды.%>

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ
пр\оро'комъ а=вваку'момъ зову' ти: си'лjь твое'й сла'ва,
чл~вjьколю'бче.

%<Б%>л~года'ть дх~а возрасте` въ тебjь`, _о='ч~е,
_е=гда` ро'ждшую тя` ви'дjьлъ _е=си`, пла'чущуся и=
рыда'ющу крjь'пцjь, ты` предстоя'въ струя'ми сле'зы
точа'щей, непоколеби'мь сто'лпъ и= неподви'жимь пребы'лъ
_е=си`.

%<Л%>ю'тыми человjь'ки вра'гъ вселука'вый тща'шеся
w\тто'ргнути тебе`, fеодо'сiе, w\т гнjьзда`
преукраше'нна, жела'ема тобо'ю: но ты` сего` нивочто'же
вмjьни'лъ _е=си`, полки` сегw` w\тгоня` моли'твами
твои'ми, и= поя`: си'лjь твое'й сла'ва, чл~вjьколю'бче.

%<W=%>кропля'я себе` дожде'мъ духо'внымъ, и=
живо'тнымъ и=сто'чникомъ напоя'яся: и= я=зы'комъ
наста'вника а=нтw'нiа кла'съ бж\ственный прозя'блъ
_е=си`, и= пита'еши мно'ж_ества, неистощи'мая вои'стинну
i=w'сифова жи'тница бы'въ.

%<Бг~оро'диченъ:%>

%<К%>то` и=зрещи` досто'йнw возмо'жетъ чуде'съ
твои'хъ,ч\стая, глубину`; тобо'ю бо ве'сь мi'ръ,
хвалу` ти` принося`, поми'лованъ бу'детъ, и=
и=збавля'ется w\т бjь'дъ лю'тыхъ и= разли'чныхъ sw'лъ,
вра^гъ же и= напа'стей.

%<И='нъ. I=рмо'съ:%>

%<Х%>р\сто'съ моя` си'ла, бг~ъ и= гд\сь, честна'я
цр~ковь бг~олjь'пнw пое'тъ взыва'ющи, w\т смы'сла чи'ста
w= гд\сjь пра'зднующи.

%<О_у=%>вjь'давши ма'ти твоя`, му'дре, живу'ща тя` со
а=нтw'нiемъ блаже'ннымъ въ пеще'рjь, ю='же прише'дшу и=
пла'чущуся о_у=тjь'шивъ, мiрскi'я sло'бы о_у=вjьща'лъ
_е=си` ю=` о_у=бjьжа'ти.

%<Т%>ы` i=ере'й бж~iй безsло'бный бы'лъ _е=си`, jа='кw
вои'стинну, _о='ч~е, безкрw'вныя ж_е'ртвы принося`,
свяще'нне, и= воспjьва'я се'рдцемъ чи'стымъ ко гд\су,
пра'зднуя при'снw.

%<Г%>рjьхw'въ на'мъ и=збавле'нiе и=спроси`, бж~iй
слуго` и= предста'телю, ста'до твое` вопiе'мъ ти`, и= w\т
собла^знъ вра'жiихъ пою'щыя тя` сохрани`.

%<Бг~оро'диченъ:%>

%<Т%>вою` преч\стую о_у=тро'бу w=святи`, w\т _о=ц~а`
просiя'вшее бж~iе сло'во: и= мно'гiя ра'ди бл~гости,
и=зба'ви человjь'ческiй ро'дъ w\т дре'внiя кля'твы.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я
тма` w=кая'ннагw; но w=брати' мя, и= къ свjь'ту
за'повjьдей твои'хъ пути^ моя^ напра'ви, молю'ся.

%<Д%>обродjь'тельными пw'двиги возсiя` и=справле'нiе
твое`, _о='ч~е: жили'ще бо бы'вшее дре'вле ху'до,
простра'нно сотвори'лъ _е=си`, мнw'ги приве'дъ
покло'нники бг~у, подаю'щему си^мъ вся'къ дово'лъ твои'ми
моли'твами.

%<С%>вjь'тлыми заря'ми подвигw'въ твои'хъ, w\тгони'мо
быва'ше мно'жество бjьсw'въ w\т твоегw` жили'ща:
сше'ствоваше бо ти` всjь'хъ творца` бл~года'ть дх~а, и=
сла'вна тя` jа=ви`, fеодо'сiе.

%<С%>п~са ще'драго посредjь` це'ркве воспjь'лъ _е=си`,
тjь'мжещедро'ты своя^ бога^тыя посла` тебjь`,
w=скудjь'нiя бо разрjьша'я печа'ль, приснотеку'щыя же
да'ры и=сточа'я ста'ду твоему`.

%<Бг~оро'диченъ:%>

%<П%>ревы'шши бы'сть вы'шнихъ си'лъ бг~облагода'тная,
заче'ншая сло'во, вся'ч_еская сло'вомъ сотво'ршее, и=
ро'ждшая w\т _о=ц~а` пре'жде вjь^къ неизрече'ннw
ро'ждшееся.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти,
сло'ве бж~iй, и='стиннаго бг~а, w\т мра'ка грjьхо'внагw
взыва'юща.

%<Ч%>и'стый сосу'дъ, цвjь'ты добродjь'тельными
о_у=краша'емь, _о='ч~е fеодо'сiе, и=зъ негw'же
и=сточа'еши и=сто'чникъ ста'ду поуче'нiя, па'че ме'да и=
со'та сладча^йша.

%<_Е=%>стество` плотско'е о_у=мертви'лъ _е=си`
добродjь'тельными пw'двиги, _о='ч~е му'дре fеодо'сiе:
тjь'мже тя` па'стыря хр\сто'съ показа`, и=дjь'же па'жить
пре'жде и=збра` чи'стjьй дв~jь.

%<И='%>же мона'хwмъ бы'лъ _е=си` наста'вникъ и=
па'стырь _о=вца'мъ пасw'мымъ на па'жити бж~iя мт~ре:
сегw` ра'ди бг~ъ сугу'бу ра'дость подае'тъ ти`,
fеодо'сiе, моли'твами ч\стыя бг~ома'тере.

%<Бг~оро'диченъ:%>

%<W=%>брjь'тъ тя` свяще'нный до'мъ, живы'й на
нб~сjь'хъ, во'лею въ твою` о_у=тро'бу всели'ся. тjь'мъ
благода'рными гла'сы пое'мъ преч\стое твое` рж\ство`
при'снw, въ дому` твое'мъ стоя'ще.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw
i=w'на: w\т тли`, бж~е, возведи' мя.

%<М%>оли'твами и= бдjь'нiемъ, и= _псало'мскими
пjь^нiи, непреста'ннw твою` ду'шу, ра'й бж\ственный
сотвори'лъ _е=си`, и= живоно'сное возрасти'въ дре'во
честно'е jа='вjь, сп~са и= гд\са.

%<И=%>зво'лилъ _е=си` та'йное смире'нiе, вл\дчнjь
нищетjь`подо'бяся, бл~же'нне: во'лею твое'ю
пу'ть ше'ствуя, повелjь'нiемъ лjьни'вагw раба`, везти`
во'зъ къ бж\ственному мjь'сту прiя'лъ _е=си`, и=дjь'же
покланя'емь w\т срjьта'ющихъ позна'лся _е=си`.

%<П%>одо'бяся но'ги о_у=мы'вшему свои^мъ
о_у=ченикw'мъ, бг~ому'дре, во'ду черпа'ти и= на ра'му
носи'ти и=зво'лилъ _е=си`, и= древа` свои'ма рука'ма
принося` и= сjьчя`, нача'льника трудw'въ себе` мона'хwмъ
показа'лъ _е=си`.

%<Бг~оро'диченъ:%>

%<О_у=%>мерщвле'нъ бы'сть, бц\де, тобо'ю
многоко'зненный вра'гъ, всю` тва'рь пре'жде тле'ю
погуби'вый, ме'ртвiи же тобо'ю къ жи'зни взыдо'хомъ:
и='бо родила` _е=си` вои'стинну жи'знь всjь'хъ гд\са.

%<И='нъ. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю'
ти: возведи` w\т тли` живо'тъ мо'й, многоми'лостиве.

%<И='%>стинную воздви'гъ це'рковь бж~iя мт~ре, въ
не'йже мно'ж_ества мона'шествующихъ собра'лъ _е=си`
ли^къ, любо'вiю пою'щихъ ч\стну'ю твою` па'мять.

%<П%>рибjьга'ющымъ къ кро'ву твоему` съ вjь'рою,
и=сто'чникъ и=сцjьле'нiй и=сточа'еши всjь^мъ, и= ст~ы'ню
и=злива'еши, прп\дбне, и= просвjьща'еши сердца`,
бjьсw'вскiя л_е'сти прогоня'я.

%<П%>о хр\сту` бг~у воздви'гни твои` ру'ки, прп\дбне,
и= твое` ста'до соблюди`, _о='ч~е, _е='же собра'лъ _е=си`
ду'хомъ свjь'тлw, моли'твами твои'ми пою'щихъ твою`
па'мять.

%<Бг~оро'диченъ:%>

%<Р%>а'дуйся, препjь'тая, препjь'таго бг~а всjь'хъ
поро'ждшая: пою'щыя тя` прича'стники jа=ви` свjь'ту,
ч\стая, и= _о=гня` вjь'чнагw и=зба'ви.

%<Конда'къ, гла'съ г~. Подо'бенъ: Д%>в~а дне'сь:

%<S%>вjьзду` рwссi'йскую дне'сь почти'мъ, w\т восто'ка
возсiя'вшую, и= на за'падъ прише'дшую: всю' бо страну`
сiю`чудесы` и= добро'тою w=богати'вшу, и= вся^
ны`, содjь'янiемъ и= бл~года'тiю мона'шескагw о_у=ста'ва,
бл~же'ннаго fеодо'сiа.

%<I='косъ:%>

%<К%>то` и=зрещи` возмо'жетъ по'двиги твоя^, _о='ч~е;
и=ли` кто` и=зочте'тъ мно'ж_ества трудw'въ твои'хъ и=
чуде'съ ди'вныхъ; _е=ще' бо въ пло'ти сы'й, безпло'тнаго
ви'дjьлъ _е=си`, въ пло'тянjь _о='бразjь бесjь'дующа къ
тебjь`, и= да'ръ принося'ща тебjь`, бг~омъ по'сланное
зла'то. па'че человjь'ка ты` jа=ви'лся _е=си`,
смире'нiемъ и= кро'ткимъ нра'вомъ, и= духо'вныя му'дрости
и=спо'лненъ: тjь'мъ дх~а въ себjь` прiе'мь, во свjь'тjь
ви'дjьнъ бы'лъ _е=си`, jа='кw со'лнце сiя'я. и= мене`
тебе` пою'ща, просвjьти` сiя'нiемъ твои'мъ, прп\дбне,
мона'шескагw о_у=ста'ва, бж\ственный fеодо'сiе.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=тц_е'въ бж~е, бл~гослове'нъ _е=си`.

%<К%>ъ моли'твамъ твои^мъ, бл~же'нне, вся'къ
прибjьга'я вjь'рою, никогда` постыди'тся: прiе'мь
бл~года'ть проше'нiя, _о='ч~е, и= возврати'вся лику'етъ,
поя`: бл~гослове'нъ бг~ъ _о=т_е'цъ на'шихъ.

%<Т%>ы` _о=те'цъ jа=ви'вся и= засту'пникъ си^рымъ, и=
вдови'цамъ наде'жда, и= боля'щымъ, _о='ч~е, воста'нiе
всjь^мъ бы'лъ _е=си`. тjь'мже пое'мъ: бл~гослове'нъ бг~ъ
_о=т_е'цъ на'шихъ.

%<О_у=%>добре'нiе мона'хwмъ, и= пу'ть спасе'нiя
человjь'кwмъ ты` бы'лъ _е=си`: w=бога'щь бо вся^ твои'ми
глаго'лы бж\ственныхъ та^инъ, о_у=чи'лъ _е=си`
глаго'лати: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<И=%>зъ дjьви'ческiя о_у=тро'бы вопло'щся, хр\сте`,
jа=ви'лся _е=си` на спасе'нiе на'ше. тjь'мъ твою` мт~рь
вjь'дуще бц\ду, бл~года'рственнw пое'мъ: бл~гослове'нъ
бг~ъ _о=т_е'цъ на'шихъ.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<Jа='%>же дх~омъ w=сjьни'вшая тя`, бж~iя бл~года'ть
возрасте` въ тебjь`, просвjьща'ющи, _о='ч~е, твое`
се'рдце, _е='юже о_у=чи'лъ _е=си` воспjьва'ти:
бл~гослове'нъ бг~ъ _о=т_е'цъ на'шихъ.

%<И=%>звjьщ_е'нiя глагw'лъ твои'хъ и=зыдо'ша во вся^
страны^ смотре'нiя та^инъ, при'снw пою'щымъ:
бл~гослове'нъ бг~ъ _о=т_е'цъ на'шихъ.

%<М%>ногоразли'чна бл~года'ть дх~а на тебjь`, _о='ч~е,
почи`, и= пресла^вная чудеса` показа` пою'щымъ:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<П%>одъ кро'въ тво'й, вл\дчце, прибjьга'юще,
и=збавля'емся w\т лю^тъ: наде'жду бо и=му'ще вjь'рнiи
вси` мо'лимъ: твоя^ рабы^ не пре'зри, бц\де дв~о.

%<Пjь'снь и~. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю
вопiя'ше: _о='троцы, бл~гослови'те, свяще'нницы,
воспо'йте, лю'дiе, превозноси'те во вся^ вjь'ки.

%<Jа='%>коже пр\оро'къ бж\ственный прови'дя,
fеодо'сiе, jа=вля'ешися, пребл~же'нне: и='бо
повелjьва'еши ду'хомъ прине'сшему къ тебjь` _е=v\гльское
писа'нiе и=знести`, и= вопiя'ше ти`, и=сповjь'дая
чи'стымъ смы'сломъ же'ртву преч\стой бц\дjь.

%<К%>ъ твоему` жили'щу прири'ща, jа='кw _е=ле'нь ко
и=сто'чнику, приснотеку'щiя нетлjь'нныя пи'щи получи'ти,
бл~гочести'вый кня'зь, и='же зе'млю сiю` содержа'й: хотя`
о_у='бw свечеря'ти _е=му`, бл~же'нне, но скудjь'нiемъ
строи'телю вопiю'щу, повелjь'нiемъ же твои'мъ напо'лнися
ме'да ве'сь сосу'дъ тво'й.

%<Т%>воя^ по'двиги воспjь'ша а='гг~льскiя си^лы,
fеодо'сiе, и= твое` житiе` ли'къ прп\дбныхъ похвали`,
свjь'тлое и=о_у=краше'нное мона'хwвъ ра'дованiе.
тjь'мъ и= ны'нjь сра'дуяся _е=му`, весели'шися, поя`
согла'снw: _о='троцы, бл~гослови'те, свяще'нницы,
воспо'йте, лю'дiе, превозноси'те во вся^ вjь'ки.

%<Бг~оро'диченъ:%>

%<Т%>я`, преч\стая бц\де, жи'зни моея` предлага'ю
храни'тельницу и= засту'пницу непобjьди'му, помо'щница
ми` бу'ди w\т бjь'дъ и= скорбе'й, и=збавля'ющи твоего`
недосто'йнаго раба`, любо'вiю пою'ща: _о='троцы,
бл~гослови'те, свяще'нницы, воспо'йте, лю'дiе,
превозноси'те ч\стую во вjь'ки.

%<И='нъ. I=рмо'съ:%>

%<И=%>зъ пла'мене преподw'бнымъ ро'су и=сточи'лъ
_е=си`, и= прв\днагw же'ртву водо'ю попали'лъ _е=си`:
вся^ бо твори'ши, хр\сте`, то'кмw _е='же хотjь'ти, тя`
превозно'симъ во вся^ вjь'ки.

%<Х%>р\ста` воспjьва'етъ ли'къ твои'хъ о_у=ч_ени'къ,
съ наста'вникомъ _о='крестъ стоя` ра'ки твоея`, прiе'мши
твоя^ труды` достw'йныя бг~у, _е=го'же превозно'симъ во
вjь'ки.

%<Р%>а'дуяся послjь'довалъ _е=си` распя'тому хр\сту`
бг~у, мно'гими труды` и= болjь'зньми тjь'ло
о_у=мертви'въ, вjь'ру и='стинную и= любо'вь стяжа'лъ
_е=си`, мi'ра w\тве'ргся, и= хр\ста` _е=ди'наго
возлюби'въ.

%<И=%>сточа'етъ здра'вiе бж\ственною си'лою ра'ка
моще'й твои'хъ, _о='ч~е fеодо'сiе, и= стра^сти душ_е'вныя
и= плотскi^я и=сцjьля'етъ: тjь'мъ воспjьва'емъ досто'йнw
па'мять твою`.

%<Бг~оро'диченъ:%>

%<Г%>аврiи'ловъ ти` гла'съ ны'нjь восклица'емъ:
ра'дуйся, пребл~гослове'нная вл\дчце бг~облагода'тная,
_е=я'же ра'ди кля'твы дре'внiя и=збы'хомъ, ты' бо
хода'таица всjь'хъ спасе'нiя.

%<Пjь'снь f~. I=рмо'съ:%>

%<О_у=%>страши'ся вся'къ слу'хъ неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дв~и'ческагw чре'ва бы'въ чл~вjь'къ. тjь'мже
преч\стую бц\ду вjь'рнiи велича'емъ.

%<П%>а'мять твоя` дне'сь на'мъ, jа='кw со'лнце
возсiя`,преподо'бне, ра'дуемся, цjьлу'юще ра'ку
твою`, и= _о='крестъ стоя'ще, jа='кw бж\ственный кiвw'тъ,
вjь'рнw пое'мъ твое` о_у=спе'нiе, съ вы'шними чи'нми,
fеодо'сiе.

%<Р%>а'дуйся, земле` рw'сская, прiе'мши сокро'вище
некра'домо w\т гд\са, помо'щника вели'ка бг~облаже'ннаго
и= засту'пника те'пла fеодо'сiа: и= съ ли'комъ
по'стническимъ весели'ся, и= ты` нача'ло гра'де рw'сскiй.

%<С%>обра'ся торжество` ны'нjь къ па'мяти твое'й,
воспjьва'ти гд\са, тебjь` пода'вша дw'брыя по'двиги,
jа=`же ты` претерпjь'лъ _е=си`. тjь'мже моли'ся _е=му`,
свя'те, и=зба'витися ста'ду твоему` w\т собла^знъ
вра'жiихъ, _е='же ты` стяжа'лъ _е=си`, му'дре, моли'твами
твои'ми.

%<С%>паси' мя, _е=ди'не и=зба'вителю, блудни'цы и=
блу'днагw прiе'мый те'плое покая'нiе, и= мытаре'во,
сп~се, воздыха'нiе: и= бу'ди ми'лостивъ, хр\сте`, мнjь`
блу'дному, моли'твами твоегw` о_у=го'дника, w\тгоня'я
грjьхw'въ мои'хъ мно'жество.

%<Бг~оро'диченъ:%>

%<П%>ощади' мя, сп~се рожде'йся, сохрани'въ ро'ждшую
тя` безъ тли` по рж\ствjь`, _е=гда` ся'деши суди'ти
дjьла` моя^, грjьхи` моя^ презрjь'въ и= беззакw'нiя,
безгрjь'шенъ сы'й и= ми'лостивъ, jа='кw чл~вjьколю'бецъ.

%<И='нъ. I=рмо'съ:%>

%<Б%>г~а человjь'кwмъ не возмо'жно ви'дjьти, на
него'же не смjь'ютъ чи'ни а='гг~льстiи взира'ти: тобо'ю
бо, всеч\стая, jа=ви'ся человjь'кwмъ сло'во воплоще'нно:
_е=го'же велича'юще, съ нб\сными вw'и тя` о_у=блажа'емъ.

%<_О='%>ч~е, вjь'рою ча^да jа=`же совокупи'лъ _е=си`,
добродjь'тельми сiя^ просвjьти'ти сподо'би, па'стыр_емъ
досто'инъ па'стырь: w=ставле'нiе же грjьхw'въ и= житiя`
и=справле'нiе, преподо'бне, дарова'ти на'мъ моли'ся.

%<Р%>а'внw пожи'въ со святы'ми _о=тцы`, преч\стыя дв~ы
слуга` бы'лъ _е=си`, бл~же'нне, и= па'стырь мона'хwвъ
и=зря'денъ,jа='кw вои'стинну сто'лпъ
правовjь'рiя, вjь'рныхъ наде'жда, и= о_у=пова'нiе
пою'щихъ въ дому` бж~iя мт~ре.

%<W=%>свяща'емь си'лою вседержи'телевою, кw'зни
вра^жiя побjьди'лъ _е=си`, и= си'хъ полки` прогна'лъ
_е=си`, боля'щымъ здра'вiе по'далъ _е=си`: тjь'мъ
веселя'щеся при'снw чти'мъ твою` па'мять.

%<Бг~оро'диченъ:%>

%<В%>озсiя'вшаго w\т _о=ц~а` безъ ма'тере,
неизрече'ннw заче'нши родила` _е=си`, бг~ома'ти,
препjь'тая дв~о ч\стая: моли`, прест~а'я, за рабы^ твоя^
сн~а твоего` и= бг~а на'шего.

%<Свjьти'ленъ. Подо'бенъ: Ж%>_ены` о_у=слы'шите:

%<С%>вjь'тъ _е=диносу'щныя тр\оцы воспрiе'мъ въ
се'рдцjь твое'мъ, fеодо'сiе, _о=тц_е'мъ _о='ч~е,
благочести^выя просвjьти'лъ _е=си`, въ пеще'рjь
о_у=крjь'плься съ вели'кимъ а=нтw'нiемъ, а='гг~лwмъ
_е=динокро'вне: съ ни'миже помина'й тебе` вjь'рою
воспjьва'ющихъ.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры на д~. гла'съ в~. Подо'бенъ:
_Е=%>гда` w\т дре'ва:

%<В%>jь'рою и= любо'вiю хр\сто'вою ве'сь о_у=язви'вся,
блаже'нне, _е=му'же послjь'дуя, мi'ра w\тве'рглся _е=си`,
_о=те'чества же и= ро'да, ко а=нтw'нiю прите'къ
преподо'бному: о_у= негw'же научи'лся _е=си`
неизреч_е'ннымъ, _е='же о_у='хо не слы'ша, въ твое' же
се'рдце вни'де. съ ни'мже тя` свяще'ннw воспjьва'емъ
чту'ще, fеодо'сiе.

%<Два'жды.%>

%<Ж%>и'знь безскве'рную возжделjь'въ, терпjь'нiе же и=
любо'вь, и= смире'нiе, стоя'нiе всено'щное и=
воздержа'нiе, и='миже о_у=мертви'лъ _е=си` плотскi^я
по'хwти. тjь'мъ получе'нiе бж\ственно воспрiе'мъ,
сра'дуешися ликw'мъ прп\дбныхъ: не забыва'й, блаже'нне,
прося` грjьхw'въ w=ставле'нiя тя` досто'йнw
воспjьва'ющымъ.

%<_Е=%>гда` sлонача'льный вра'гъ разбо'йники наведе`
на ста'до твое`, преподо'бне, погуби'ти хотя` су'щыя въ
не'мъ: но ви'дjьвше це'рковь вы'спрь ви'сящу,
w\тхожда'ху, боя'щесяда'нныя тебjь` благода'ти
w\т бг~а, преподо'бне: слы'шаша бо гла'съ въ це'ркви
пjь'нiя а='гг~льскагw неизрече'ннагw. съ ни'миже и=
ны'нjь веселя'ся, помина'й на'съ, вjь'рою пою'щихъ твою`
свjьтоно'сную и= честну'ю па'мять.

%<Сла'ва, гла'съ s~:%>

%<П%>рп\дбне _о='ч~е, во всю` зе'млю и=зы'де вjьща'нiе
и=справле'нiй твои'хъ: тjь'мъ на нб~сjь'хъ w=брjь'лъ
_е=си` мзду` трудw'въ твои'хъ, д_е'мwнскiя погуби'лъ
_е=си` полки`, и= а='гг~льскiя дости'глъ _е=си` чи'ны,
и='хже житiю` безъ поро'ка поревнова'лъ _е=си`.
дерзнове'нiе и=мjь'я ко хр\сту` бг~у, ми'ръ и=спроси`
душа'мъ на'шымъ.

%<И= ны'нjь, пра'здника. Славосло'вiе вели'кое. И=
w\тпу'стъ.%>

%<На лiтургi'и, блаж_е'нна ст~а'гw, пjь'снь г~ и= s~,
w\т _о=бою` канw'нwвъ. Прокi'менъ, гла'съ з~. Ч%>естна`
предъ гд\семъ сме'рть преподо'бныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми;
%<А=п\слъ ко _е=вре'_емъ, зача'ло тл~д. А=ллилу'iа,
гла'съ в~: С%>вяще'нницы твои` w=блеку'тся въ пра'вду, и=
преподо'бнiи твои` возра'дуются. %<_Е=v\глiе матfе'а,
зача'ло м~г. Прича'стенъ: В%>ъ па'мять вjь'чную бу'детъ
пра'ведникъ:

