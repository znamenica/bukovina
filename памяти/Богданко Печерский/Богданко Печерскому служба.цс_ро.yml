---
вечерня:
   отпустительно:
      тропарь:
       - глас: '8'
         текст: Возвысився на добродетель, измлада возлюбив монашеское житие, / к
            желанию доблественне достиг, вселился еси в пещеру / и, украсив житие твое
            пощением и светлостию, / в молитвах, яко безплотен, пребывал еси, / в Российстей
            земли, яко светлое светило, просияв, отче Феодосие, // моли Христа Бога спастися
            душам нашим.
       - глас: '8'
         текст: Православия наставниче, / благочестия учителю и чистоты, / вселенныя
            светильниче, / архиереев богодухновенное удобрение, / Феодосие премудре, /
            ученьми твоими вся просветил еси, цевнице духовная, // моли Христа Бога спастися
            душам нашим.
       - глас: '4'
         текст: Звезды мысленныя, / просиявшия на тверди Церковней, / иноков Российских
            основание, / песньми, людие, почтим, / радостныя похвалы сим воздающе, / радуйтеся,
            преблаженнии отцы, Антоние со Феодосием богомудрым, // присно молящиися о
            возследствующих и чтущих память вашу.
       - глас: '3'
         текст: Двоицу начальных российских светил почтим, / Антония, Богом посланнаго,
            и Феодосия, Богом дарованнаго: / тии бо первии, равноангельным в России житием
            просиявше от гор Киевских, / осветиша отечествия нашего вся концы, / и путь
            к Небеси правый многим показаша, / и, первоотцы иноком бывше, лики спасаемых
            Богови приведоша, // и ныне, предстояще в вышних немерцаемому Божества Свету,
            молятся о душах наших.
      молитва: О священная главо, ангеле земный и человече небесный, преподобне и
         богоносне отче наш Феодосие, изрядный слуго Пресвятыя Богородицы, во имя Ея
         святое обитель пречудну на горах Печерских соорудивый, и в ней чудес множеством
         просиявый! Молим тя со усердием многим, молися за нас ко Господу Богу, и испроси
         от него великия и богатыя милости: веру праву, надежду спасения несомненну,
         любовь ко всем нелицемерну, благочестие непоколебимое, душ и телес здравие,
         житейских потреб довольство, и да не во зло обратим благая, даруемая нам от
         щедродательныя Его десницы, но в славу имени Его Святаго, и во спасение наше.
         Сохрани, угодниче Божий, предстательством твоим святым страну нашу, Церковь
         Православнороссийскую, град твой, и Лавру твою невредимыми от всякаго зла, и
         вся люди притекающия на поклонение к честному твоему гробу и пребывающия во
         святей обители твоей, осени Небесным твоим благословением и от всяких зол и
         бед милостивно избави. Наипаче же в час кончины нашея покажи нам многомощное
         твое покровительство: да избавимся молитвами твоими ко Господу власти лютаго
         миродержца и сподобимся наследити Царство Небесное. Яви нам, отче, благосердие
         твое и не остави нас сирых и безпомощных, да выну славословим дивнаго во святых
         Своих Бога, Отца, и Сына, и Святаго Духа, и твое святое заступление, во веки
         веков. Аминь.
утреня:
   величание: Ублажаем тя, преподобне отче Феодосие, и чтим святую память твою,
      наставниче монахов и собеседниче ангелов.
   канон:
      кондак:
       - глас: '3'
         текст: Звезду Российскую днесь почтим, / от востока возсиявшую и на запад
            пришедшую, / всю бо страну сию чудесы и добротою обогатившу и вся ны / содеянием
            и благодатию монашескаго устава, // блаженнаго Феодосия.
       - глас: '8'
         текст: Наследник отцев был еси, преподобне, / тех последуя житию и учению,
            / обычаю и воздержанию, / молитве же и предстоянию. / С нимиже, имея дерзновение
            ко Господу, / прощение согрешений и спасение испроси вопиющим ти: // радуйся,
            отче Феодосие.
       - глас: '8'
         текст: Двоицу великих отец и правило иноков светлое, / умныя зари, онебесившия
            Российскую Церковь, / кто по достоянию хвалами воспоет? / Тии бо Престолу
            Божию предстоят. / Но яко имущии дерзновение к Святей Троице, / Антоние преблаженне
            и Феодосие приснопамятне, / молитеся о молебная вам приносящих // и любовию
            песньми вас ублажающих.
       - глас: '2'
         текст: Твердыя столпы благочестия, / недвижимая иноческих законоположений
            основания, и необоримыя стены Российския восхвалим: / Антониа, возлюблыпаго
            Бога, и Феодосиа, возлюбленнаго Богом: / труды бо онех и постническия подвиги
            прият паче всякаго всеплодия, // Един во святых прославляемый.
