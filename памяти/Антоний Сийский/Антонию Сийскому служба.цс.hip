<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ з~-й де'нь.%>

%<Слу'жба прп\дбнагw а=нтw'нiа сi'йскагw.%>

%<На ма'лjьй вече'рни стiхи^ры, гла'съ а~. По\д:
В%>сехва'льнiи му'ч_еницы:

%<Ж%>ела'я о_у=лучи'ти, а=нтw'нiе блаже'нне, нб\сную
добро'ту, * земна^я вся^ премину'лъ _е=си`, * и= jа='кw
безпло'тенъ подвиза'вся въ маловре'меннjьй жи'зни се'й, *
мы'сл_енныя враги` крjь'пкw побjьди'лъ _е=си` и= му'жески, *
и=мjь'я посо'бiе _о=ру'жiе непобjьди'мое, *
ра'дуяся восте'клъ _е=си` къ присножела'емому тебjь`
блаже'нству. * тjь'мже моли'ся, * дарова'ти душа'мъ на'шымъ
* ми'ръ и= ве'лiю ми'лость.

%<М%>iрска'гw пристра'стiя возгнуша'вся, * су^щая мi'ра,
jа='кw не су^щая, вмjьни'лъ _е=си`, * и= сегw` ра'ди w\т
всjь'хъ о_у=праздни'вся, * безмо'лвнw жи'ти и=збра'лъ
_е=си`, * несму'тнымъ о_у=мо'мъ и= немяте'жнымъ се'рдцемъ
вы'ну служа` бг~у: * w\т_ону'дуже и= сосу'дъ ст~а'гw дх~а
w=брjь'лся _е=си`, * чистоты` ра'ди души` твоея`, * _е=му'же
моли'ся, * поми'ловати ду'шы на'шя.

%<Б%>ж\ственныя ра'дости и= весе'лiя духо'внагw *
и=спо'лнена jа=ви'ся свjьтоно'сная твоя` па'мять, _о='ч~е
а=нтw'нiе: * w\т_ону'дуже духw'вная твоя^ ча^да, *
ра'достнjь соше'дшеся, свjь'тлw пра'зднуемъ, * бг~олjь'пну
сла'ву воздаю'ще * прославля'ющему тя` бг~у, * вjь'дущему
прославля'ти ст~ы^я своя^ о_у=го'дники, * _е=му'же моли'ся,
* спасти` ду'шы на'шя.

%<Сла'ва, гла'съ и~:%>

%<П%>рiиди'те, _о=тцы` и= бра'тiя, честно'е мона'шеское
собра'нiе, дне'сь w=бстоя'ще всечестну'ю ра'ку любе'знагw
_о=тца`, благоче'стнjь лобза'емъ: и= ра'достнw пою'ще
_псалw'мская пjь^нiя, во о_у=стjь'хъ и=му'ще духw'вная
словеса`, любо'вiю принесе'мъ _е=му`, jа='кw вои'стинну
мона'шескому о_у=добре'нiю и= прп\дбныхъ сожи'телю. и=
свjь'тлw всепра'зднств_енная сотворя'юще, си'це рце'мъ:
ра'дуйся, свjьти'льниче многосвjь'тлый, возводя` ко хр\сту`
мона'хwвъ мно'жество: ра'дуйся, похвало` на'ша и=
о_у=твержде'нiе, и= всjь^мъ вjь^рнымъ благоути'шное
приста'нище спасе'нiя, боля'щихъ цjьли'телю, а=нтw'нiе,
всечестны'й _о='ч~е на'шъ, не w=ста'ви на'съ си'рыхъ, но
пребу'ди съ на'ми ча^ды твои'ми, jа='коже w=бjьща'лся
_е=си`: и= не преста'й моля'ся прест~jь'й тр\оцjь, jа='кw да
ми'лостива бу'детъ на'мъ w= грjьсjь'хъ на'шихъ, и= спасе'тъ
ду'шы на'шя.

%<И= ны'нjь, бг~оро'диченъ: В%>л\дчце, прiими` моли^твы
ра^бъ твои'хъ:

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<П%>и'щи ра'йскiя наслади'тися возжелjь'лъ _е=си`, *
гла'домъ и= жа'ждею и=ста'илъ _е=си` пло'ть твою`, * и=
сла'вою w\т бг~а вjьнча'нъ бы'ти восхотjь'въ, * земну'ю
сла'ву преwби'дjьлъ _е=си`: * w\т негw'же и= просла'вился
_е=си`, всебл~же'нне.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Л%>юбо'вiю бж~iею о_у=крjь'плься, бл~же'нне а=нтw'нiе,
жела'нiе пло'ти о_у=мертви'лъ _е=си`: * душе'вное же _о='ко
w\т помы'сленныхъ прилw'гъ * свобо'днw къ бг~у возве'лъ
_е=си`, * и= всего` себе` чи'ста * предста'вилъ _е=си` бг~у.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<С%>вjьти'ло вели'кое jа=ви'ся на'мъ дне'сь, * ст~а'я
твоя` па'мять, прп\дбне а=нтw'нiе, * мi'ръ ве'сь
просвjьща'ющи заря'ми * и=зря'дныхъ чуде'съ твои'хъ, *
любо'вiю пра'зднующымъ и=сцjьл_е'нiя неwску'днw подава'ющи.

%<Сла'ва, и= ны'нjь, бг~оро'диченъ, гла'съ и= подо'бенъ
то'йже:%>

%<Г%>о'рнiи тя` ли'цы, * бц\де дв~о, * пою'тъ съ
до'льными, * славосло'вяще непреста'ннw * рж\ство` твое`
преч\стое.

%<Тропа'рь, гла'съ а~:%>

%<Ж%>ела'нiемъ духо'внымъ распали'вся, и= мяте'жи
мiрскi^я w\три'нувъ, ко _е=ди'ному же бг~у любо'вiю
прилjьпи'лся _е=си`, и= тогw` вседу'шнjь взыску'я, во
вну'треннюю пусты'ню w\тше'лъ _е=си`, при вода'хъ всели'вся.
и=дjь'же во слеза'хъ и= трудjь'хъ пребыва'я многолjь'тное
вре'мя, въ терпjь'нiи мно'зjьмъ житiе` а='гг~льское
проходи'лъ _е=си`, въ наставле'нiи бж\ственнагw ра'зума: и=
мно'жество мона'хwвъ собра'лъ _е=си`, му'дре, и=`хже
посjьща'я не w=ста'ви, а=нтw'нiе прп\дбне, _о='ч~е на'шъ,
прест~jь'й тр\оцjь моля'ся w\т sw'лъ вся'ческихъ и=зба'вити
и= спасти` ду'шы на'шя.

%<Сла'ва, и= ны'нjь, бг~оро'диченъ: Г%>аврiи'лу
вjьща'вшу:



%<На вели'цjьй вече'рни пое'мъ: Б%>л~же'нъ му'жъ, %<а~-й
а=нтiфw'нъ.%>

%<На Гд\си, воззва'хъ, стiхи^ры, гла'съ s~. Подо'бенъ:
В%>се` w\тло'жше:

%<В%>ся^ w=ста'вилъ _е=си`, * къ нб\снымъ возложи'въ
о_у='мъ тво'й, * хр\ста` _е=ди'нагw въ слjь'дъ ходи'ти
возлюби'лъ _е=си`. * сегw` ра'ди безмо'лвнw жи'ти взыска'лъ
_е=си`, * о_у=клони'вся въ пусты'ню, * въ не'йже
подвиза'вся, * житiе` а='гг~льское притяжа'лъ _е=си`, * къ
боре'нiю льсти'вагw посто'мъ и= моли'твами воwружи'въ себе`,
* и=скуш_е'нiя мнw'га претерпjь'лъ _е=си`, * и= вjьнцы^
нетлjь'нными w=богати'лся _е=си`. * бл~года'ть прiе'мъ w\т
бг~а, * и=сцjьля'еши неду'ги разли^чныя: * тjь'мъ прест~о'му
дх~у, а=нтw'нiе прп\дбне, моли'ся, * поми'ловатися душа'мъ
на'шымъ.

%<В%>е'сь w=свяще'нъ, * бг~оно'сецъ показа'лся _е=си`, *
дре'внягw человjь'ка совле'кся съ похотьми`, * и= во хр\ста`
вои'стинну w=бле'къ себе`, * духо'вную хра'мину
нерукотворе'нную назда'лъ _е=си`, * положи'въ w=снова'нiе
добродjь'телей: * къ высотjь` безстра'стiя дости'глъ _е=си`,
* о_у=ма` высо'кое смире'нiемъ возве'лъ _е=си` бг~у, * w\т
негw'же зна'нiя глубо'кое воспрiя'лъ _е=си`, *
проразумjьва'ти бу^дущая, jа='кw настоя^щая, * и= о_у=ма`
сокров_е'нная человjь'кwмъ пред\ъглаго'лати. * и= ны'нjь
прест~jь'й тр\оцjь, бл~же'нне, моли'ся * w= душа'хъ на'шихъ.

%<З%>рjь'ти жела'я мы'сленную добро'ту, * чу'вств_енная
вся^ премину'лъ _е=си`, * въ слеза'хъ и= воздыха'нiихъ живя`
дни^ своя^, * w=горчева'лъ _е=си` пло'ть твою` всено'щными
бдjь^нiи и= ча'стыми колjьнопреклон_е'нiи. * и= сегw` ра'ди
вся'къ ви'дъ добродjь'телей проходи'лъ _е=си`, * немощна^я
w=полч_е'нiя вра^жiя w=бличи'въ, * крjьпкоду'шнымъ
терпjь'нiемъ, * многоболjь'зненнымъ страда'нiемъ къ
неболjь'зн_еннымъ дости'глъ _е=си`, * и=дjь'же свjь'тъ
невече'рнiй и= а='гг~лъ ликостоя'нiе. * съ ни'миже,
прп\дбне, хр\сту` со дерзнове'нiемъ моли'ся * w= спасе'нiи
ду'шъ на'шихъ.

%<И='ны стiхи^ры, гла'съ д~. Подо'бенъ: З%>ва'нный
свы'ше:

%<_Е=%>гда` бж\ственное раче'нiе * на'йде на тя`,
пребога'те, * тогда` тя'жесть мi'ра w\т души` твоея`
w\три'нувъ, * вjь'трило о_у=ма` jа='кw легко` къ бг~у
впери'лъ _е=си`, * кора'бль тво'й направля'я въ ти'хое
приста'нище, * и=дjь'же и= сподо'бился _е=си` ст~а'гw
_о='браза мона'шескагw благоукраше'нiя, * и= та'мw
о_у=чи'телемъ твои'мъ наставля'емь, * _о='бразы благоче'стiя
сiя'я, * благи'ми нра^вы о_у=краша'яся, * свяще'нства,
jа='кw сосу'дъ и=збра'нъ, сподо'бился _е=си`. * тjь'мъ
хр\сту` бг~у моли'ся, * спасти` и= просвjьти'ти ду'шы на'шя.

%<_Е=%>гда` любо'вь бж~iя * двиза'шеся въ се'рдцы
твое'мъ, преблаже'нне, * тогда` мi'ра сегw` суету` * и=
преле'стное мудрова'нiе въ ничто'же вмjьни'лъ _е=си`: * въ
пусты'ню пресели'вся, * и= въ не'й, jа='кw безпло'тенъ, *
до'брымъ по'двигомъ подвиза'вся, * неви'димыхъ врагw'въ
w=полч_е'нiя * терпjь'нiемъ твои'мъ вся^ побjьди'лъ _е=си`.
* но _е=му'же w\т ю='ности твоея` послужи'лъ _е=си`, *
хр\сту` бг~у моли'ся, * спасти` и= просвjьти'ти ду'шы на'шя.

%<_Е=%>гда` бж\ственнымъ манове'нiемъ * пока'заннаго
тебjь` въ видjь'нiи о_у=зрjь'въ, * кр\стнымъ зна'менiемъ
воwружа'юща тебе`, * тогда`, прп\дбне а=нтw'нiе, * и= ты`,
кр\сто'мъ воwружи'въ себе`, * вседу'шнw хр\сту`
послjь'довалъ _е=си`, * и= тогw` любо'вiю простира'яся, *
кро'тость и= неsло'бiе стяжа'лъ _е=си`. * тjь'мъ и=
кро'ткихъ зе'млю наслjь'довалъ _е=си`, * w\т_ону'дуже
и=сто'чникъ цjьле'нiй пролива'еши приходя'щымъ ти` съ
вjь'рою, * прест~jь'й тр\оцjь моля'ся, * ю='же моли` *
спасти` и= просвjьти'ти ду'шы на'шя.

%<Сла'ва, гла'съ и~:%>

%<П%>рп\дбне _о='ч~е бг~облаже'нне а=нтw'нiе, жесто'кое
твое` житiе` и= труды`, jа=`же по бг~у, въ
безмо'лвнjьмъ се'мъ о_у=едине'нiи, jа='кw прiя'то бы'сть
бг~у: тогда` вседjь'йствiемъ прест~а'гw дх~а стезя'ми
пра'выми и=справля'лъ _е=си` жи'знь твою`, и='миже дости'глъ
_е=си` w=брjьсти` бг~ода'ненъ да'ръ свjьтолjь'пный,
свяще'нную мзду` трудw'въ твои'хъ прему'дрое сниска'нiе,
пречу'дный _о='бразъ _е=диносу'щныя тр\оцы: къ не'йже
хода'тайствы твои'ми моли'твенными, душе'внымъ _о='комъ
взира'я къ бж\ству` трисвjь'тлому, заря'ми чуде'съ, па'че
со'лнца, ве'сь мi'ръ w=зари'лъ _е=си`, тму` де'мwнwвъ
дале'че прогоня'я. дне'сь же, и= по твое'мъ преставле'нiи
бг~у хотя'щу наипа'че просла'вити тя`, _о=би'льна
и=сцjьл_е'нiя и=сточа'етъ съ вjь'рою приходя'щымъ къ
цjьльбоно'сному твоему` гро'бу, благоуха'нiе подая`
прест~а'гw дх~а. тjь'мже, jа='кw и=мjь'я дерзнове'нiе,
прилjь'жнw моли'ся прест~jь'й тр\оцjь, цр~квамъ
_е=диномышле'нiе и= правосла'вному наро'ду на'шему здра'вiе
неwску'дное дарова'ти, и= на враги` крjь'пкое w=долjь'нiе и=
спасе'нiе и=спроси'ти душа'мъ на'шымъ.

%<И= ны'нjь, бг~оро'диченъ: Ц%>р~ь нб\сный за
чл~вjьколю'бiе:

%<Вхо'дъ, прокi'менъ дне`, чт_е'нiя г~, пи'саны сегw`
мjь'сяца въ _е~ де'нь.%>

%<На лiтi'и стiхи^ры самогла'сны, гла'съ в~:%>

%<С%>тезе'ю присноживо'тною при'снw ходи'ти возжелjь'лъ
_е=си` бу'дущiя ра'ди _о='ныя присноблаже'нныя сла'вы: тогw`
ра'ди, въ пусты'няхъ пребыва'я, служи'лъ _е=си` бг~у,
подо'бяся свjьти'лу _о='ному, вели'кому а=нтw'нiю: jа='коже
бо _о='нъ вели'кiй въ пусты'няхъ _е=гv'петскихъ безмо'лвiя
ра'ди всели'ся, та'коже и= ты`, всеблаже'нне, душе'внагw
ра'ди безмо'лвiя, тjьл_е'сная чу^вства во вну'треннихъ
пусты'няхъ си'хъ неисхо'днjь затвори'лъ _е=си`. но _о='нъ
о_у='бw дре'внихъ ст~ы'хъ _о=тц_е'въ, въ постjь`
просiя'вшихъ, _о=т_е'цъ и= нача'льникъ бы'сть: ты' же,
прп\дбне, въ послjь^днiя ро'ды сiя^ возсiя'лъ
_е=си` бг~оуго'днымъ житiе'мъ твои'мъ, _о=те'цъ, и=
нача'льникъ бы'въ мона'хwмъ. _е=му'же бо въ житiи` се'мъ
наслjь'дникъ и= ревни'тель бы'лъ _е=си`, си'це тогw` и=
и=менова'нiе w\т дjь'лъ прiе'мъ, съ ни'мже прест~jь'й
тр\оцjь моли'ся, спасти'ся душа'мъ на'шымъ.

%<П%>рiиди'те, бг~олюбе'зное ста'до, мона'шеское
собра'нiе, съ празднолюбе'зными чи'нми хр\стiа'нскагw
мно'жества бг~оимени'тыхъ люде'й бж~iихъ, дне'сь восхва'лимъ
хр\сто'ва рачи'теля, граждани'на пусты'ннаго, мона'хwмъ
прему'драго наста'вника, пусты'нникwвъ похвалу`
святолjь'пную, бж\ств_енныя пjь^сни принесе'мъ _е=му`. се'й
бо ре'вность бж\ственную въ се'рдцы прiе'мъ, мiрску'ю
пре'лесть всю` w=ста'вивъ, хр\сту` послjь'дова, труды^
по'стническими простира'яся, де'мwнскiя па^губы побjьди`
му'жески, дх~а ст~а'гw _о=ру'жiи непобjьди'мыми. тjь'мже,
возше'дъ на лjь'ствицу добродjь'телей, дости'же кругw'въ
_о='ныхъ нб\сныхъ, и=дjь'же бг~онача'льнымъ свjь'томъ со
а='гг~льскими ли^ки просвjьща'яся, моли'твенникъ
непреста'ненъ быва'етъ за ду'шы на'шя.

%<В%>ъ ти'хое и= небу'рное приста'нище безмо'лвiя
вше'дъ, во w\тхо'дную пусты'ню бг~олюбе'зную, и=дjь'же съ
бг~омъ _е=ди'нъ безмо'лвствовалъ _е=си`, тjь'снымъ путе'мъ
и= приско'рбнымъ присноше'ствовавъ, та'мw житiе` а='гг~льско
проходи'лъ _е=си`, неудобопокори'вое пло'ти возрази'въ
воздержа'нiемъ, научи'въ сего` повинова'тися благо'му
по'мыслу въ хотjь^нiя бж~iя. тjь'мже свjь'тъ безстра'стiя
возсiя` тебjь`, въ не'мже о_у=зрjь'лъ _е=си` присносу'щнаго
свjь'та, хр\ста`, бг~а на'шего. _е=го'же непреста'ннw
моли'ти мо'лимся, w\т вся'кихъ sw'лъ на'съ и=зба'вити,
всечестно'е твое` о_у=спе'нiе пра'зднующыя, и= спасти` ду'шы
на'шя.

%<Сла'ва, гла'съ s~:%>

%<Р%>а'дуйтеся и= весели'теся w= гд\сjь, бг~оизбра'нное
ста'до бл~же'нное, духw'вная ча^да преподо'бнагw,
jа='кw такова'го свjьти'льника _о=тца` себjь` и=му'ще, и=
ча^да нареко'стеся, пресвjь'тлымъ житiе'мъ свои'мъ ве'сь
мi'ръ w=зари'вшаго: _е=го'же просла'ви бг~ъ зна'м_енiи же и=
чудесы` свои'ми пресла'вными, _о=би^льна и=сцjьл_е'нiя
неwску'днw да'рующа приходя'щымъ къ нему` съ вjь'рою.
тjь'мже, w=бстоя'ще всечестну'ю ра'ку _е=гw`, мо'лимся
_е=му`, глаго'люще: _w всебл~же'нне а=нтw'нiе, _о='ч~е
на'шъ, непреста'ннw моли` всест~у'ю тр\оцу, ста'до твое`
спасти` и= вjь'рнw чту'щихъ пресвяту'ю па'мять твою`, и=
труды` твоя^ и= терпjь^нiя любоче'стнjь и=мjь'ющихъ, jа=`же
за хр\ста` под\ъя'лъ _е=си`, jа='кw да то'й ми'лостивъ
бу'детъ на'мъ w= грjьсjь'хъ на'шихъ въ де'нь су'дный, и=
спасе'тъ ду'шы на'шя.

%<И= ны'нjь, бг~оро'диченъ: Т%>воре'цъ и= и=зба'витель:

%<На стiхо'внjь стiхи^ры, гла'съ _е~. Подо'бенъ:
Р%>а'дуйся.

%<Р%>а'дуйся, всесвяще'нная главо`, прп\дбне _о='ч~е
на'шъ а=нтw'нiе, о_у=го'дниче хр\сто'въ присножела'нный,
вы'шнихъ си'лъ ревни'телю и= собесjь'дниче а='гг~лwвъ. на
земли' бо, въ пло'ти сы'й, безпло'тныхъ житiе` проходи'лъ
_е=си`, подо'бяся тjь'хъ житiю' же и= нра'ву: съ ни'миже
ны'нjь въ присноблаже'ннjьмъ свjь'тjь пребыва'я,
наслажда'яся зрjь'нiй бж\ственныхъ, хр\сту` бг~у моли'ся,
ми'ръ вселе'ннjьй дарова'ти, и= душа'мъ на'шымъ ве'лiю
ми'лость.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Р%>а'дуйся, свяще'нный ве'рше предо'брый, прп\дбнымъ
и= пра'в_еднымъ совсе'льниче _е=динонра'вный. тjь'хъ бо
житiю` послjь'дствовавъ, страсте'й и=гра^нiя, jа='кw
сjь'чивомъ, кр\ста` зна'менiемъ посjь'клъ _е=си`, свjь'томъ
пресвjь'тлымъ, дх~омъ ст~ы'мъ w=заря'емь, на свjь'щницjь
добродjь'телей вся^ w=свjьща'еши, бл~гоче'стiя ве'рше
преизя'щный, о_у=кра'шенный дарова^нiи
бж\ственными. тjь'мже хр\сту` бг~у моли'ся, дарова'ти
душа'мъ на'шымъ ми'ръ и= ве'лiю ми'лость.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Р%>а'дуйся, свяще'нный на'шъ наста'вниче, главо`
предо'брая, о_у=ч~ни^къ твои'хъ ста'до и=збра'нное, и=`хже
бг~олю'бнjь въ пусты'ни се'й собра'лъ _е=си` му'дрjь, w=
ни'хже труды` и= по'ты простира'я, ду'шу твою` положи'лъ
_е=си`: не w=ста'ви посjьща'я, и= w= и=`же вjь'рою
соверша'ющихъ па'мять твою` святу'ю, и= любоче'стнjь
почита'ющихъ всечестны^я твоя^ мо'щи ст~ы^я, хр\сту`
моли'ся, и=зба'вити всjь'хъ на'съ вся'кагw гнjь'ва и=
томле'нiя, и= спасе'нiе дарова'ти душа'мъ на'шымъ.

%<Сла'ва, гла'съ и~:%>

%<П%>усты'ня, пре'жде непло'дствующи, ны'нjь же
весели'тся, зря'щи въ себjь` ста'до мона'хwвъ, w=бстоя'щихъ
всечестны'й гро'бъ пречу'днагw _о=тца` сегw` и= духо'внw
веселя'щихся, и=`же пра'зднств_енная торжеству'ютъ,
глаго'лющи: ра'дуйся, свjьти'льниче пресвjь'тлый, и='же,
чудесы` сiя'я, w=заря'еши ду'шы вjь'рныхъ. ра'дуйся, _о='ч~е
всеблагi'й, о_у=мно'живый ча^да въ пусты'ни духо'вныхъ
жела'нiй, w= ни'хже, труды` и= по'ты полага'я, ду'шу твою`
пре'далъ _е=си` бг~у, _е=му'же моли'ся, свя'те а=нтw'нiе, w=
на'съ, ча'дахъ твои'хъ, бл~гоче'стнjь па'мять твою`
пра'зднующихъ, и=зба'вити w\т навjь^тъ вра'жiихъ: jа='кw да,
до'брjь сконча'вше жи'знь свою`, дерзнове'нiе получи'мъ въ
де'нь стра'шнагw и=спыта'нiя.

%<И= ны'нjь: Б%>езневjь'стная дв~о:

%<Тропа'рь, и= бг~оро'диченъ, пи'саны на ма'лjьй
вече'рни.%>



%<На о_у='трени, на Б%>г~ъ гд\сь, %<тропа'рь ст~а'гw,
два'жды. Сла'ва, и= ны'нjь, бг~оро'диченъ:%>

%<По а~-мъ стiхосло'вiи, сjьда'ленъ, гла'съ и~:%>

%<М%>но'гимъ воздержа'нiемъ, прп\дбне, жи'знь твою`
о_у=краси'въ, пу'ть показа'лъ _е=си`, веду'щiй въ жи'знь
добродjь'тели смире'нiемъ: мi'ра бо w\тве'ргся, и= вся^,
jа=`же въ мi'рjь кра^сная, преwби'дjьвъ, _е=v\гльскимъ
о_у=че'нi_емъ послjь'довалъ _е=си`: жесто'кимъ же житiе'мъ
пло'ть твою` и=знуря'я, го'рдаго sмi'я воздержа'нiемъ
о_у=би'лъ _е=си`. тjь'мже, на нб~сjь'хъ водворя'яся,
трисо'лнечному бж\ству` предстои'ши, прп\дбне а=нтw'нiе,
моли` хр\ста` бг~а, согрjьше'нiй w=ставле'нiе дарова'ти
чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру,
свjь'тлый _о='блакъ воспои'мъ, неwпали'мую купину`,
слове'сный ра'й, _е='vы воззва'нiе, вселе'нныя всея`
вели'кое сокро'вище, jа='кw спасе'нiе въ не'й содjь'лася
мi'ру и= w=ставле'нiе дре'внихъ согрjьше'нiй. сегw` ра'ди
вопiе'мъ _е='й: моли'ся сн~у твоему`, прегрjьше'нiй
w=ставле'нiе дарова'ти бл~гоче'стнw покланя'ющымся
всест~о'му рж\ству` твоему`.

%<По в~-мъ стiхосло'вiи, сjьда'ленъ, гла'съ д~:%>

%<W\т%> ю='ности взе'мъ тво'й кр\стъ, бл~гоче'стнw
хр\сту` послjь'довалъ _е=си`, о_у=вяди'въ плотско'е
мудрова'нiе воздержа'нiемъ и= побjь'ду взе'мъ на дiа'вола,
надъ страстьми` тjьле'сными воцари'лся _е=си`. тjь'мже и= по
кончи'нjь и=сточа'еши и=сцjьл_е'нiя вjь'рою приходя'щымъ къ
чудотво'рному _о='бразу всест~ы'я тр\оцы и= къ твоему`
цjьльбоно'сному гро'бу: а=нтw'нiе всече'стне, и=спроси`
на'мъ ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>езневjь'стная, ч\стая бц\де дв~о, _е=ди'на
предста'тельнице вjь'рныхъ и= покро'въ, бjь'дъ и= скорбе'й
и= лю'тыхъ w=бстоя'нiй вся^ и=зба'ви, и=`же на тя`
о_у=пова'нiе и=му'щыя, _о=трокови'це, и= ду'шы на'шя спаси`
бж\ственными мольба'ми твои'ми.

%<По полv"еле'и сjьда'ленъ, гла'съ и~:%>

%<В%>ъ пусты'ню, пребл~же'нне, всели'лся _е=си`, и= въ
не'й проходя` жесто'кое жи'тельство, jа='коже безпло'тенъ,
жи'знь и=справля'я, пло'ть твою` о_у=мертви'лъ _е=си`, и=
поревнова'въ а=нтw'нiа вели'кагw и=зря'дному жи'тельству,
тр\оцы служи'тель показа'лся _е=си` преизя'щный. тjь'мже къ
ре'вности тоя` бж\ственнjьй ли'къ мона'шествующихъ, сла'вне,
совокупи'лъ _е=си`, бг~оно'се _о='ч~е на'шъ а=нтw'нiе: моли`
хр\ста` бг~а, согрjьше'нiй w=ставле'нiе дарова'ти чту'щымъ
любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя`, безъ
сjь'мене ро'ждшую бг~а пло'тiю, вси` о_у=блажа'емъ, ро'ди
человjь'честiи: _о='гнь бо всели'ся въ тя` бж\ства`, и=
jа='кw младе'нца, дои'ши зижди'теля и= гд\са. тjь'мъ
а='гг~льскiй и= человjь'ческiй ро'дъ досто'йнw сла'вимъ
прест~о'е рождество` твое`, и= согла'снw вопiе'мъ ти`: моли`
хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са. Прокi'менъ:
Ч%>естна` пред\ъ гд\семъ сме'рть прп\дбныхъ _е=гw`.
%<В%>ся'кое дыха'нiе: %<Стi'хъ: Х%>вали'те бг~а во ст~ы'хъ
_е=гw`. %<_Е=v\глiе матfе'а, зача'ло м~г.%>

%<По н~-мъ _псалмjь` стiхи'ра, гла'съ s~:%>

%<П%>ребл~же'нне _о='ч~е на'шъ а=нтw'нiе, _е=гда` къ
бг~у во w\тше'ствiи твое'мъ w\тсю'ду бг~олюбе'зное собра'нiе
о_у=чени^къ твои'хъ нака'зовалъ _е=си`, jа='кw _о=ц~ъ
чадолюби'въ, вели'кую глави'зну соблюда'ти и= и=спо'лнити
бж\ственныхъ пр\орw'къ и= зако'на, глаго'ля:
пребыва'йте, ча^да, въ соверше'нiи дх~о'внагw ва'шегw
и=сполне'нiя, любо'вь и=мjь'ти и=`мъ къ бг~у и= бли'жнему,
и= _е=ли'ка си'ла, подвиза'тися на _о='бщаго врага`,
внима'ющымъ своему` спасе'нiю, да получа'тъ бу'дущее
присноблаже'нствiе. но о_у='бw, всеблаже'нне, не преста'й
моля'ся прест~jь'й тр\оцjь, и= на'съ, чту'щихъ тя`,
сохрани'ти въ любви` тоя`, jа='кw да получи'мъ w\т нея`
вели'кую ми'лость.

%<Канw'нъ бц\дjь со i=рмосо'мъ на s~. И= ст~а'гw два`
канw'на на и~.%>

%<Пе'рвый канw'нъ:%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у,
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<_W%> тр\оце всемилосе'рдая, бж~е пребл~гi'й, _о='ч~е,
и= сн~е, и= ст~ы'й дш~е, трист~о'е _е=стество`, нему'дрыхъ
наказа'телю! пода'ждь просвjьще'нiе моему` неразу'мiю,
пjь'снь воспjь'ти твоему` служи'телю, въ наставле'нiи
бж\ственнагw твоегw` просвjьще'нiя.

%<W\т%> ма'терня чре'ва прилjьпи'лся _е=си` къ бг~у,
прп\дбне, сегw` ра'ди жи'знь сiю` въ ничто'же вмjьни'въ,
кр\стъ гд\сень и=зъ ю='ности твоея` возжелjь'лъ _е=си`
носи'ти, и= вся^ земна^я возненави'дjьвъ, въ нб\сная
приснwблаж_е'нствiя взира'лъ _е=си`.

%<Д%>и'внw житiе` твое`, бл~же'нне, ку'пнw же и=
смире'нiе, _е='же w\т ю='ности стяжа'лъ _е=си`. и= сегw`
ра'ди w\т всегw` мi'ра w\тлучи'въ себе`, и= а='гг~льскимъ
_о='бразомъ w=бле'кся, бы'лъ _е=си` мона'хъ преди'венъ,
цвjьтя` въ добродjь'телехъ.

%<Бг~оро'диченъ:%>

%<В%>опло'щся и=зъ преч\стыхъ ложе'снъ твои'хъ, дв~о
всеч\стая, бж~iе сло'во, всjь^мъ и=з\ъясни` бг~оразу'мiя
любо'вь: человjь'ческое торжество` ли'ку а='гг~льскому
совокупи'въ, въ нб\сная возведе`.

%<Другi'й канw'нъ прп\дбному.%>

%<Гла'съ и~. I=рмо'съ:%>

%<К%>олесницегони'теля фараw'ня погрузи`, чудотворя'й
и=ногда` мwv"се'йскiй же'злъ, кр\сто_обра'знw порази'въ, и=
раздjьли'въ мо'ре, i=и~ля же бjьглеца`, пjьшехо'дца спасе`,
пjь'снь бг~ови воспjьва'юща.

%<В%>е'сь вседержи'телю бг~у возложи'въ себе`,
бг~ому'дре, и= къ тому` жела'нiемъ и= любо'вiю о_у='мъ тво'й
впери'въ: тогw` ра'ди безмw'лвная и= о_у=един_е'нная мjь^ста
возлюби'лъ _е=си`, да со хр\сто'мъ пребыва'я, жи'знь
вjь'чную наслjь'диши.

%<О_у=%>пова'нiемъ на бг~а всебл~га'го о_у=крjьпля'емь,
блаже'нне а=нтw'нiе, къ бу'дущымъ благи^мъ простира'лся
_е=си`, и= твое'й пло'ти неми'лостивъ, _о='ч~е, бы'лъ
_е=си`.

%<Л%>ука'вый вра'гъ, _о=па'снw вjь'дый jа='кw хо'щетъ
тобо'ю и=згна'нъ бы'ти w\т мjь'ста сегw` ст~а'гw, сегw`
ра'ди непра'в_едныя человjь'ки воздвиза'етъ на тя`: но сi'и
о_у='бw, ничто'же сотво'рше, вспя'ть бjьжа'ша, лука'вый же
побjьжде'нъ бы'сть _о=ру'жiемъ моли'твъ твои'хъ: бг~ъ бо
снабдjьва'ше тя`.

%<Бг~оро'диченъ:%>

%<Н%>еискусому'жнw хр\ста` родила` _е=си`, су'ща по
на'мъ на'съ ра'ди, непремjь'нна _е=стество'мъ, преч\стая, и=
невра'щна во _о=бои'хъ пребы'вша. _е=го'же моли`
непреста'ннw, грjьхw'въ мои'хъ дарова'ти и= напа'стей
и=збавле'нiе.

%<Катава'сiа: Х%>р\сто'съ ражда'ется:

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си,
jа=зы'ческая неплодя'щая цр~ковь, прише'ствiемъ твои'мъ, въ
не'йже о_у=тверди'ся мое` се'рдце.

%<В%>ели'ко къ бг~у дерзнове'нiе стяжа'лъ _е=си`,
преподо'бне, присносу'щныя тр\оцы ст~о'му _о='бразу,
стяжа^нiи трудw'въ твои'хъ, бл~года'ть и=спроси` прест~а'гw
дх~а: _е=го'же и=зъ пла'мене пресла'внw и=зы'ти сотвори'лъ
_е=си` моли'твами твои'ми.

%<В%>ъ нача'лjь w=снова'нiе добродjь'телей, блаже'нне,
положи'лъ _е=си` въ души` твое'й стра'хъ бж~iй, и= на се'мъ
w=снова'нiи назда'лъ _е=си` чи^стыя добродjь'т_ели
сохране'нiемъ бж~iихъ за'повjьдей. и= сегw` ра'ди всели'лся
_е=си` въ вjь^чная блага^я, jа=`же о_у=гото'ва бг~ъ
боя'щымся _е=гw`.

%<В%>ре'менныхъ и= до'льныхъ возгнуша'вся, высw'кая
при'снw пребыва^ющая возлюби'лъ _е=си`, бж\ственнымъ
раче'нiемъ распала'я благолюби'вую твою` ду'шу, и= тогw`
сотвори'въ живу'щагw бг~а во'лю, воспрiя'лъ _е=си` блага^я
нб\сная.

%<Бг~оро'диченъ:%>

%<С%>казу'я и=ногда` сокрове'нное та'инство,
_о=трокови'це, тебjь` дре'вле гаврiи'лъ, зовя'ше: ра'дуйся,
бж~iя пала'то, въ ню'же всели'вся, w=божи` вся^ человjь'ки,
jа='кw милосе'рдъ.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<О_у=%>тверди'въ твоя^ помышл_е'нiя, блаже'нне,
о_у=пова'нiемъ на бг~а, вра'жiихъ навjь'тwвъ ника'коже
о_у=боя'ся, но мы'сленныхъ рjь'къ стремл_е'нiя, къ
душе'внjьй твое'й хра'минjь приража^ющаяся, возрази'лъ
_е=си` w= ка'мень терпjь'нiя.

%<Ж%>ела'я, прп\дбне, насыща'тися приснопребыва'ющiя
сла'дости, бы^лiи самора'сленными трилjь'тное вре'мя
проводи'лъ _е=си` жи'зни твоея`: тjь'мже и= ны'нjь получи'лъ
_е=си` трапе'зу _о='ну неги'бнущiя jа='ди, но при'снw
пребыва'ющiя въ жи'зни вjь'чнjьй.

%<В%>о о_у='мъ прiе'мъ цр\ствiя нб\снагw вjь'чное
наслажде'нiе, земна^я вся^ пренебре'глъ _е=си`: и= сегw`
ра'ди скw'рбная наш_е'ствiя мнw'га, и= и=згна^нiя въ жи'зни
се'й претерпjь'лъ _е=си`, но w\т всjь'хъ си'хъ свободи' тя
тебjь` жи'знь вjь'чную дарова'вый.

%<Бг~оро'диченъ:%>

%<Т%>вою` по'мощь пода'ждь ми`, рабу` твоему`
недосто'йному, дв~о вл\дчце, и= вразуми'вши бж\ственное сiе`
начина'нiе, сотвори` w\т недосто'йнагw достw'йная, и=
и=зба'ви бjь'дъ и= скорбе'й и= прегрjьше'нiй мно'гихъ,
jа='кw ро'ждши всjь'хъ и=збавле'нiе.

%<Сjьда'ленъ, гла'съ г~:%>

%<М%>ногомяте'жiе мi'ра и= непостоя'нную суету`, jа='кw
пра'хъ, вмjьни'въ, къ премi^рнымъ возве'лъ _е=си` о_у='мъ
тво'й, затво'ромъ безмо'лвiя воздержа'въ тjьл_е'сная
чу^вства, и= стяжа'въ жи'знь а='гг~льску, бг~у о_у=годи'лъ
_е=си`, де'мwнwвъ па'губникъ, страсте'й и=скорени'тель,
человjь'кwвъ спаси'тель нело'женъ бы'лъ _е=си`. тjь'мже и=
на'съ w\т тлетво'рныхъ страсте'й и=зба'ви, мо'лимся, твою`
па'мять при'снw въ пjь'снехъ почита'ющихъ, блаже'нне
а=нтw'нiе, _о='ч~е на'шъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw невоздjь'ланная, дв~о, лоза`, краснjь'йшiй
гро'здъ прозябла` _е=си`, и=сточа'ющъ на'мъ вiно` спасе'нiя,
всjь'хъ веселя'щее ду'шы же и= тjьлеса`. тjь'мже jа='кw
вину' тя до'брыхъ блажа'ще, при'снw со а='гг~ломъ вопiе'мъ
ти`: ра'дуйся, w=бра'дованная.

%<Пjь'снь д~. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и=
о_у=жасо'хся: до мен_е' бо и='деши, мене` и=щя`
заблу'ждшаго. тjь'мъ мно'гое твое` снизхожде'нiе, _е='же на
мя`, прославля'ю, многоми'лостиве.

%<К%>о'ль бла'гw положи'лъ _е=си` во о_у=мjь` твое'мъ,
_е='же прилjьпля'тися бг~у на'шему: сегw` ра'ди w=ста'вивъ
вся^, на земли` су^щая, о_у='мъ тво'й вседу'шнw возложи'лъ
_е=си` къ нб\снымъ w=би'телемъ, въ безмо'лвiи мно'зjь
препровожда'лъ жи'знь твою`: да никогда'же w\тто'ргнешися
сладча'йшагw твоегw` i=и~са.

%<С%>ме'рть, па'че всегw` житiя` сегw`, и=збра'лъ
_е=си`, да хр\сту` жи'ти бу'деши, сегw` ра'ди въ ме'ртвость
повседне'вную вдая'лся _е=си`, труды^ по'стническими
о_у=мерщвля'лъ _е=си` вся^ о_у='ды своя^, и=стни'въ пло'ть
свою` посты^ мно'гими.

%<П%>омина'яй, прп\дбне, послjь'днiй де'нь жи'зни сея`,
прише'льца вмjьня'лъ _е=си` себе` въ мi'рjь се'мъ бы'ти, на
вся'къ де'нь гото'вился _е=си` ко и=схожде'нiю, благи'ми
дjь'лы о_у=краша'я ду'шу твою`, w=жида'я прише'ствiя вл\дки
твоегw`.

%<Бг~оро'диченъ:%>

%<Б%>г~овидjь'нiемъ просвjь'щся пр\оро'къ, jа=вле'ннw
зри'тъ го'ру бж~iю бл~гослове'нную, земны^мъ о_у=краше'нiе,
нб\снымъ славосло'вiе бг~олjь'пное, _е=ди'ну всепjь'тую.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж~ество`.

%<П%>отw'ки сле'зными пусты^ни напои'лъ _е=си`,
блаже'нне, сjь'мя трудw'въ твои'хъ сjь'я въ ни'хъ. тjь'мже
и= стори'чный пло'дъ ра'достнjь пожа'лъ _е=си`, вопiя`:
сла'ва си'лjь твое'й, гд\си.

%<С%>тена'нiемъ се'рдца и= о_у=миле'нiемъ мно'зjьмъ
житiя` по'прище преше'дъ, му'дре, и= въ страну` безстра'стiя
пресели` себе`, въ не'йже свjь'тъ прiе'мъ въ се'рдцы
твое'мъ, непреста'ннw весели'шися, неизрече'ннагw свjь'та
хр\ста` наслажда'яся.

%<М%>оля'ся не преста'й, _о='ч~е, w= ста'дjь твое'мъ,
_е=го'же мно'гими труды^ и= пw'ты стяжа'лъ _е=си`,
и=збавле'нiя прося` sлы'хъ w=бстоя'нiй и= скорбе'й
вся'ческихъ: да тя` вси`, jа='кw _о=ц~а` чадолюби'ва,
непреста'ннw воспjьва'емъ.

%<Бг~оро'диченъ:%>

%<К%>о'рень и=зъ чре'слъ ца'рскихъ, цр~ь всjь'хъ, jа='кw
су'щу возлюби'въ, и= вы'шшу херувi^мъ и= серафi^мъ показа`,
ве'сь, бц\де, всели'ся въ тя`.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте`
бж~е: тобо'ю бо, вл\дко, къ свjьтонача'льнику _о=ц~у`
твоему`, w\т но'щи невjь'дjьнiя приведе'нiе и='мамы.

%<Jа='%>кw дре'во благора'сленно, при и=схо'дищахъ
мно'гихъ во'дъ насажде'нъ бы'въ, _о='ч~е, вjь^тви
добродjь'телей мнw'ги и=зрасти'лъ _е=си`, подъ сjь'нь твою`
вся^ прiе'мля, хотя'щыя спасе'нiя.

%<П%>учи'ною сле'зъ твои'хъ мо'ре грjьхо'вное потопи'лъ
_е=си`, погружа'я о_у='мъ сво'й во глубину` видjь'нiй
бж\ственныхъ, и=дjь'же сокрове'нныхъ та^инъ jа='снw зри'тель
бы'въ, проре'клъ _е=си` кому'ждо напослjь'докъ хотя^щая
бы'ти и=`мъ.

%<М%>оли'твенникъ jа='кw те'плъ въ жи'зни се'й
прест~jь'й тр\оцjь бы'лъ _е=си`, бл~же'нне, хода^тайствы
твои'ми здра'вiе всjь^мъ подава'я неску'дное. тjь'мъ и=
ны'нjь па'че въ моли'тву предлага'емъ тя`, прося'ще тобо'ю
прiя'ти ми'лwсти и= грjьхw'въ w=ставл_е'нiя.

%<Бг~оро'диченъ:%>

%<М%>ои'хъ прегрjьше'нiй плени'цу, вл\дчце, расто'ргни,
твоего` сн~а и= бг~а моля'щи, и= томя'щiй грjь'хъ,
приснодв~о, низложи`: jа='кw да пою' тя всегда`,
всенепоро'чная, тобо'ю спаса'емь.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго. но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<П%>и'щи малопрiя'тiемъ ску'днымъ sjьлw` жела'нiе
пло'ти w=бузда'лъ _е=си`, во всено'щныхъ же славосло'вiихъ
бж\ственныхъ слове'съ дш~и` слове'сное непоро'чнw бг~у
соблю'лъ _е=си`.

%<Ц%>р\ство нб\сное стяжа'въ нището'ю самово'льною,
w\т_ону'дуже и=сточа'еши w=би^льная дарова^нiя духо'вныхъ
и=сцjьле'нiй вjь'рнw почита'ющымъ всест~у'ю твою` па'мять.

%<С%>вjьщу` твою` дх~о'вную, чистоты` свjьти'ло вже'глъ
_е=си`, бл~же'нне, _е=ле'емъ ми'лости напоя'я непреста'ннw.
тjь'мъ дости'глъ _е=си` черто'га нб\снагw, и=дjь'же _е='сть
жени'хъ _о='нъ, _е=го'же и=змла'да возжелjь'лъ _е=си`.

%<Бг~оро'диченъ:%>

%<Х%>ра'мъ jа=ви'лася _е=си` че'стенъ, дв~о мт~и мр~i'е,
вся'ч_еская всеси'льнw и= прему'дрw соста'вльшагw
хр\ста`, и= w=чи'стивша и= нося'ща: _е=го'же на'мъ
ми'лостива сотвори` ма'терними твои'ми мольба'ми.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<Ч%>естно'е тjь'ло твое`, прп\дбне, мнw'га
и=сцjьл_е'нiя, jа='кw и=сто'чникъ при'снw кипя'щь,
и=сточа'етъ вjь'рою приходя'щымъ къ чудотво'рному _о='бразу
всест~ы'я тр\оцы и= къ цjьльбоно'сному твоему` гро'бу.

%<Н%>епреста'нными твои'ми къ бг~у, _о='ч~е, моли'твами,
кругw'въ нб\сныхъ дости'глъ _е=си`, и=дjь'же _е='сть свjь'тъ
неизрече'нный и= наслажде'нiе прв\дныхъ, съ ни'миже
предстои'ши тр\оцjь всjь'хъ бг~у, w\т_ону'дными
свjьтлостьми` просвjьща'яся.

%<А=%>нтw'нiе прп\дбне, а='ще и= напослjь'докъ лjь'тъ
w\т земли`, jа='кw сл~нце, возсiя'лъ _е=си`, но дре'внихъ
_о=т_е'цъ, пре'жде теб_е` бы'вшихъ, че'сти и= да'ра w\т бг~а
сподо'бился _е=си`: бу'дутъ бо, рече` гд\сь, послjь'дни
пе'рвiи.

%<Бг~оро'диченъ:%>

%<В%>озсiя` и=зъ теб_е` мы'сленное сл~нце, и= свjь^тлыя
лучи` своегw` бж~ества` всjь^мъ простре`, бц\де вл\дчце:
тjь'мъ тя` вси` непреста'нными пjь^нiи велича'емъ.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<В%>ъ пусты'няхъ, jа='кw пти'чищь, возгнjьзди'лся
_е=си`, прп\дбне, w\т всjь'хъ хотя` _е=ди'ному бг~у
_е=ди'нствовати: но, jа='кw на свjь'щницjь, jа='вjь бы'ша
всjь^мъ твоя^ и=справл_е'нiя, бг~у тя` прославля'ющу.

%<Н%>о'щь тебjь`, jа='кw де'нь, бл~же'нне, вмjьня'шеся,
и= де'нь, jа='кw но'щь. не да'лъ _е=си` поко'я
тjьлеси` твоему`, ни сна` _о=чес_е'мъ, ни вjь'ждwмъ
дрема'нiя, до'ндеже дости'глъ _е=си` поко'я нб\снагw.

%<С%>о'нъ и= сjь'нь житiе` сiе`, прп\дбне вмjьни'лъ
_е=си`, тjь'мъ, и= на ничто'же w=браща'лся _е=си` су'щихъ въ
не'мъ: но все` твое` помышле'нiе и= ду'шу къ бу'дущымъ
просте'рлъ _е=си`, и=дjь'же съ преподо'бными всjь'ми ны'нjь
весели'шися.

%<Бг~оро'диченъ:%>

%<Р%>асто'ргни мои'хъ прегрjьше'нiй рукописа'нiе,
w=держа'щихъ мя` печа'лей и= страсте'й разрjьше'нiе
да'рующи, и= соблюда'ющи вы'ну неврежде'на, вл\дчце.

%<Конда'къ, гла'съ и~. Подо'бенъ: В%>збра'нной:

%<W\т%> ю='ности, прп\дбне, пло'ть твою` въ постjь'хъ и=
моли'твахъ и=стончи'лъ _е=си`, и= кр\стъ тво'й взе'мъ,
хр\сту` послjь'довалъ _е=си`. тjь'мже и= къ вы^шнимъ
тече'нiе ра'достнw соверши'лъ _е=си`, и=дjь'же со всjь'ми
ст~ы'ми ст~jь'й тр\оцjь предстои'ши: и= ны'нjь ста'до твое`
посjьща'я, помина'й чту'щихъ прест~у'ю па'мять твою`, да
вси` благода'рнjь вопiе'мъ ти`: ра'дуйся, бг~ому'дре
а=нтw'нiе, наста'вниче пусты'нный.

%<I='косъ:%>

%<_Е=%>v\гльскагw гла'са ревни'тель блаже'нне,
w=брjь'лся _е=си`, вся^ бо земна^я вмjьни'въ о_у=ме'ты,
хр\сто'въ вослjь'дователь въ жи'зни се'й и=зя'щенъ бы'лъ
_е=си`, w\т негw'же и= ра'зумомъ w=богати'вся дарова'нiй
бж\ственныхъ, вразуми' ны вjьща'ти тебjь` сицева^я:
ра'дуйся, бг~оно'се, нб\сный чл~вjь'че, земны'й а='гг~ле:
ра'дуйся, чи'стый до'ме прест~а'гw дх~а: ра'дуйся, jа='кw въ
жи'зни се'й служи'тель прест~ы'я тр\оцы бы'лъ _е=си`:
ра'дуйся, jа='кw моли'твами твои'ми _о=би'тель твою`
и=зба'вилъ _е=си` невре'дну w\т _о='гненнагw возгорjь'нiя:
ра'дуйся, jа='кw пусты'ню слеза'ми напои'въ, многопло'дну
сотвори'лъ _е=си`: ра'дуйся, jа='кw всено'щными бж\ственными
пjьснопjь^нiи сiю` просвjьти'лъ _е=си`: ра'дуйся,
jа='кw въ не'й сjь'мя бж\ственное многотру'днw всjь'ялъ
_е=си`, _е=гw'же о_у=плоди` бг~ъ во мно'го: ра'дуйся, jа='кw
въ то'й о_у=чени^къ стада` собра'въ, стра'ху бж~iю наказа'лъ
_е=си`: ра'дуйся, jа='кw моли'твами твои'ми нечи'стiи ду'си
w\т чл~вjь^къ w\тгони'ми быва'ютъ: ра'дуйся, jа='кw
непреста'ннw мо'лишися прест~jь'й тр\оцjь w= соверша'ющихъ
благоче'стнw па'мять твою`, _е='же соблюсти'ся w\т вра^гъ
ненавjь^тнымъ, да зове'мъ ти`: ра'дуйся, бг~ому'дре
а=нтw'нiе, пусты'нный наста'вниче.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля
высо'къ пла'мень вознесло` _е='сть. хр\сто'съ же простре`
бг~очести^вымъ _о=трокw'мъ ро'су духо'вную, сы'й
бл~гослове'нъ и= препросла'вленъ.

%<С%>мире'нъ нра'въ и= _о=бы'чай кро'токъ и=мjь'въ,
блаже'нне, кро'ткому па'стырю хр\сту`, jа='кw _о=вча`
неsло'биво, о_у=се'рднw послjь'довалъ _е=си`. _е=му'же
непреста'ннw пое'ши со и=збра'нными всjь'ми: _о=ц~ъ на'шихъ
бж~е, бл~гослове'нъ _е=си`.

%<Ж%>ела'я наслади'тися нб\снагw хлjь'ба, хр\ста`,
_е=го'же jа=ды'й никогда'же о_у='мретъ, а='лчбою и= жа'ждею
томи'лъ _е=си` пло'ть твою`: _е=гw'же ны'нjь, _о='ч~е
а=нтw'нiе, насыща'яся, и= на'мъ прича'стникwмъ бы'ти
_о='нагw моли'ся.

%<С%>вjьти'ло мi'ра въ послjь'днемъ ро'дjь се'мъ гд\сь
сотвори` тя`, _о='ч~е, чу'вств_еннымъ _о=чес_е'мъ и=
душ_е'внымъ тобо'ю да'руетъ прозрjь'нiе. того` моли`
просвjьти'ти ны` свjь'томъ за'повjьдей бж\ственныхъ,
пою'щыя: _о=ц~ъ на'шихъ бж~е, бл~гослове'нъ _е=си`.

%<Бг~оро'диченъ:%>

%<W=%>бветша'вшыя ны` го'рькимъ дре'вле дре'ва
вкуше'нiемъ, и= па'дшыя преступле'нiемъ, пречи'стая,
w=бнови'ла _е=си`, зижди'теля, ро'ждши, сло'во v=поста'сное,
дв~о мт~и, вл\дчце.

%<И='нъ. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда`, вjь'рою тр\оческою пла'мень пе'щный
попра'ша, пою'ще: _о=тц_е'въ бж~е, бл~гослове'нъ _е=си`.

%<Jа='%>кw высо'къ о_у='мъ, прп\дбне, w\т земны'хъ
всjь'хъ къ бг~у и=мjь'я, высо'къ въ добродjь'телехъ
w=брjь'лся _е=си`, и= къ вы^шнимъ тече'нiе твое`
и=спра'вивъ, сла'виши съ ни'ми непреста'нными гла'сы
прест~у'ю тр\оцу: _о=ц~ъ на'шихъ бж~е, благослове'нъ _е=си`.

%<Н%>и'щыя ми'луя, а='лчущыя пита'лъ _е=си`, жа'ждущыя
напая'лъ _е=си`. тjь'мъ прiя` тебе` въ вjь^чныя кро'вы,
теб_е` ра'ди въ ни'щихъ бы'вый. _е=му'же пое'ши: _о=ц~ъ
на'шихъ бж~е, бл~гослове'нъ _е=си`.

%<Н%>е о_у=страши` теб_е`, блаже'нне, долгота` лjь'тняя,
ни пусты'нное w=sлобле'нiе, ни въ потре'бныхъ ску'дость, ни
разбw'йникъ наше'ствiе: но _е=ди'но предъ _о=чи'ма и=мjь'я,
_е='же хр\ста` ра'ди сме'рть прiя'ти въ пусты'ни се'й, да
хр\сту` жи'ти бу'деши.

%<Бг~оро'диченъ:%>

%<О_у=%>краси'лася _е=си` дjь'вства добро'тами, и=
_е='vы покры'ла _е=си` сту'дъ sло_обра'зный, хр\ста`
ро'ждшая, w=дjья'нiе безсме'ртiя да'рующаго тебе` чту'щымъ.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго, и= пла'мень въ ро'су прело'жшаго бг~а, по'йте
дjьла`, jа='кw гд\са, и= превозноси'те во вся^ вjь'ки.

%<С%>вjьтоно'сная бл~года'ть и= и=сцjьле'нiй дарова^нiя
да'шася w\т бг~а все'й странjь` на'шей, прп\дбне,
чудотво'рный _о='бразъ _е=диносу'щныя тр\оцы и= твоя^ мо'щи
ст~ы^я. _е=му'же покланя'ющеся, тя` почита'емъ.

%<Jа='%>кw шипо'къ сладкоуха'нный, _о='ч~е а=нтw'нiе,
гро'бъ тво'й мi'ру w=брjь'теся. къ нему'же вси` приходя'щiи
дх~о'вное благово'нiе въ сердца'хъ свои'хъ w\т негw`
w=б\ъе'млютъ благопотре'бное sjьлw`.

%<В%>сjь^мъ вся'къ, бл~же'нне, благоче'стнjь предложи'лъ
_е=си` себе`: _о='вjьмъ о_у='бw и=збавле'нiе подая` w\т
вся'кихъ sлы'хъ w=бстоя'нiй, _о='вjьмъ же w\т неду^гъ
здра'вiе неwску'дное, _о='вjьмъ же спасе'нiе предлага'я,
хотя'щымъ мона'шеское пребыва'нiе.

%<Бг~оро'диченъ:%>

%<О_у=%>мертви`, бц\де, многоко'зненнаго врага`, всю`
тва'рь пре'жде тле'ю о_у=мертви'вшаго: ны'нjь же тобо'ю
ме'ртвiи на жи'знь взыдо'хомъ: родила' бо _е=си` вои'стинну
жи'знь бг~а всjь'хъ.

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<А='%>ще и= за'йде подъ зе'млю тjь'ло твое`, но, jа='кw
со'лнце, дне'сь возсiя`, вся^ w=свjьща'ющее, хва'лящыя
хр\ста` во вjь'ки.

%<М%>ногосвjь'тлое житiя` твоегw`, бг~облаже'нне
а=нтw'нiе, просвjьща'етъ душ_е'вныя _о='чи, и= и=справля'етъ
стопы^ къ добродjь'тели хва'лящихъ хр\ста` во вjь'ки.

%<П%>о сме'рти jа=вле'нiемъ твои'мъ jа='кw прокаже'ннаго
w=чи'стилъ _е=си`, та'кw, блаже'нне, и= мене`, о_у=я'звленна
грjьхо'мъ, моли'твъ твои'хъ v=ссw'помъ w=чи'сти, пою'ща
хр\ста` во вjь'ки.

%<Бг~оро'диченъ:%>

%<Н%>а тя` наде'жду возложи'хъ, мт~и приснодв~о,
спасе'нiя моегw`, и= тя` предста'тельницу и=мjь'ю жи'зни
моея`, поя` хр\ста` во вjь'ки.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь,
вопло'щся w\т дв~ы, на'мъ jа=ви'ся, w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бц\ду велича'емъ.

%<Т%>jь'снымъ и= приско'рбнымъ на земли` ше'ствовавъ
путе'мъ, простра'нства нб\снагw ра'достнjь дости'глъ _е=си`:
и=дjь'же зри'ши jа='снjь прест~у'ю тр\оцу со а='гг~льскими
ли^ки.

%<Jа='%>кw зла'то, и=скуше'но въ горни'лjь терпjь'нiя,
jа=ви'лся _е=си`, блаже'нне, безъ вся'кагw sло'бы примjь'са:
и= тогw` ра'ди высоту` дости'гъ добродjь'телей,
воспрiя'лъ _е=си` прест~а'гw дх~а w=заре'нiе.

%<Ч%>естна` вои'стинну сме'рть твоя`, прп\дбне: а='ще бо
и= преста'вился _е=си` w\т на'съ, но ду'хомъ неw\тсту'пнw съ
на'ми пребыва'еши, вjь'рнw почита'ющими тя`.

%<Бг~оро'диченъ:%>

%<В%>ся^ сотво'ршаго матеролjь'пнw въ твои'хъ нjь'дрjьхъ
носи'вши, марi'е дв~о, w\т руки' мя и=зба'ви борца`, jа='кw,
да спаса'емь тобо'ю, твоя^ хвалю` вели^чiя.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли^ки тя` велича'юще.

%<_Е=%>ди'нагw лjь'та ко _о=сми'десятимъ въ тече'нiи
твое'мъ не досконча'въ, блаже'нне, вы'шнее цр\ствiе
воспрiя'лъ _е=си`, со хр\сто'мъ цр\ствуя во вjь'ки.

%<W=%>ста'вивъ земну'ю сла'ву, къ нб\снjьй взя'лся
_е=си` любо'вiю, и= jа='кw а='гг~лъ, въ жи'зни се'й бг~у
послужи'въ, къ премi^рнымъ духовw'мъ преста'вился _е=си`,
бж\ственнымъ та'мw свjь'томъ просвjьща'яся.

%<Р%>у'ки, а=нтw'нiе свя'те, къ прест~jь'й тр\оцjь на
мольбу` простри`, ми'лостивное прося`, и=`же съ любо'вiю
пjь'нiе ти` сiе` прине'сшымъ: и= и=зба'ви всjь'хъ напа'стей
и= бjь'дъ вjь'рою соверша'ющихъ па'мять твою` ст~у'ю.

%<Бг~оро'диченъ:%>

%<П%>jь'нiе съ пjь'снiю и= хвале'нiе, и=сплете'нное w\т
болjь'зненны души`, принесо'хъ со стра'хомъ тебjь`, ро'ждшей
хр\ста`, _е=стество'мъ су'ща бг~а: _е=го'же моля'щи, бц\де,
благопрiя^тна сотвори` мол_е'нiя на^ша, и= моли'твами
твои'ми соблюди` лю'ди твоя^.

%<Свjьти'ленъ.%>

%<Т%>вое` о_у=спе'нiе въ пjь'снехъ пра'зднующихъ
посjьща'й моли'твами твои'ми, w=ставле'нiе прося`
грjьхо'вныхъ собла^знъ и= и=зба'вити всjь'хъ w\т разли'чныхъ
напа'стей: да вси' тя прославля'емъ, бл~же'нне а=нтw'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>ъ бг~омъ о_у=пова'нiе на тя`, преч\стая,
возложи'хомъ, и=зъ теб_е` проше'дшему распя'тому хр\сту`,
твои'ми къ нему` мольба'ми невр_е'дны да'же до конца`
сохрани' ны.

%<На хвали'техъ стiхи^ры на д~, гла'съ и~. По\д: _W%>
пресла'внагw чудесе`!

%<П%>рп\дбне _о='ч~е а=нтw'нiе, * ты` w\т ю='ности
хр\сту` послjь'довати возлюби'въ, * вся^, jа=`же на земли`,
мудрова^нiя w\три'нувъ, * по'стническими труды^ бг~у
о_у=годи'лъ _е=си`, * сла'бое по'мысла повину'я ду'ху. * и=
ны'нjь на нб~сjь'хъ со ст~ы'ми всjь'ми тр\оцjь предстои'ши,
* бж\ств_енныя да'ры w\т нея` прiе'мля: * ю='же моли`,
бл~же'нне, * w= и=`же вjь'рою пресвяту'ю твою` па'мять
почита'ющихъ.

%<Два'жды.%>

%<П%>рп\дбне _о='ч~е а=нтw'нiе, * ты` струя'ми сле'зъ
твои'хъ пусты'ню безпло'дную напои'лъ _е=си`, * и= въ не'й
плоды` преподо'бiя и= пра'вды и=зрасти'лъ _е=си`: * и= сегw`
ра'ди всыновле'нiя да'ръ прiя'ти w\т бг~а сподо'бился
_е=си`, * ст~ы'мъ дх~омъ просвjьща'емь, * сокрове'нныхъ
та^инъ jа='снw зри'тель w=брjь'лся _е=си`, сбытiя`
послjь'днихъ време'нъ * сказа'тель нело'женъ бы'въ. *
тjь'мже моли'ся, спасти` ду'шы на'шя.

%<П%>рп\дбне _о='ч~е, блаже'нне а=нтw'нiе, * и='го
хр\сто'во на ра'мо твое` взе'мъ, * добродjь'тели ве'рхъ
о_у=се'рднw дости'глъ _е=си`, * на не'мже о_у=твержде'на
любо'вiю гд\са о_у=зрjь'лъ _е=си`, * восхо'дъ тебjь` къ
нб\снымъ _о=би'телемъ и=справля'юща. * _е=му'же предстои'ши
съ преподо'бными всjь'ми, * моля'ся спасти` благоче'стнjь
вjь'рующыя въ прест~у'ю тр\оцу, * и= любоче'стнjь
почита'ющыя * честны^я мо'щи твоя^ трудолюб_е'зныя.

%<Сла'ва, гла'съ s~:%>

%<Р%>а'дуйся, пусты'не ст~а'я и= бг~олюбе'зная,
и=зрасти'вшая _о=ц~а` сего` досточу'днаго, и=
воспита'вшая самора'сленными свои'ми бы^лiи, _е=гw'же
житiе'мъ w=святи'вши ложесна` своя^, небу'рное приста'нище
всjь^мъ вjь^рнымъ w=брjь'теся: то'й бо просла'ви бг~а
добродjь'тельнымъ житiе'мъ свои'мъ, въ жи'зни се'й вjь'рнw
послужи'въ _е=му`. сегw` ра'ди и= бг~ъ просла'ви тогw`
чудесы` свои'ми бг~одарова'нными, _о=би^льна и=сцjьл_е'нiя
подава'етъ приходя'щымъ съ вjь'рою къ цjьльбоно'сному
ст~о'му _е=гw` гро'бу. тjь'мже и= мы`, w=бстоя'ще
всечестну'ю ра'ку _е=гw`, со стра'хомъ покланя'ющеся,
благоче'стнjь цjьлу'емъ ст~ы'й _о='бразъ священнолjь'пнагw
_е=гw` подо'бiя, и= любе'знw вопiе'мъ къ нему`: _w
всебл~же'нне _о='ч~е на'шъ а=нтw'нiе! моли'ся неw\тсту'пнw
прест~jь'й тр\оцjь, во'инству дарова'ти на враги` посо'бiе
и= крjь'пкое w=долjь'нiе и= хр\стоимени^тыя лю'ди w\т sw'лъ
спасти` вся'ческихъ, и= душа'мъ на'шымъ и=спроси` ми'ръ и=
ве'лiю ми'лость.

%<И= ны'нjь: Б%>ц\де, ты` _е=си` лоза`:

%<Славосло'вiе вели'кое, и= w\тпу'стъ. На лiтургi'и,
Бл~ж_е'нна, пjь'снь г~-я и= s~-я. Прокi'менъ: Ч%>естна`
пред\ъ гд\семъ сме'рть прп\дбныхъ _е=гw`. %<А=п\слъ къ
гала'тwмъ, зача'ло сг~_i. _Е=v\глiе матfе'а зача'ло _i~.
Прича'стенъ: В%>ъ па'мять вjь'чную.

