---
вечерня:
   отпустительно:
      тропарь:
         глас: 4
         текст: Заступнице земли Российския / от нашествия Свейскаго / и непрестанная
            за нас Молитвеннице, / мир земли и душам нашим / у Господа испроси, / да святится
            в нас // Имя Божие во веки.
      молитва: 'О, Мати Божия, некогда от нашествия иноверных свеев в велицей беде
         Отечеству нашему бывшу, явила еси всемощное заступление прославлением в стране
         Северстей всечестнаго образа Твоего, именуемаго Балыкинским, и зримыми на нем
         слезами очес Твоих умолила Сына Твоего и Бога нашего даровати православным Христианом
         преславную победу и одоление на супостаты. Ты, Премилосердная Мати, и в мимошедшия
         дни во граде Орле пред Пречистым образом Твоим даровала исцеление страждущей
         от духа нечистаго девице, возвратив ю родителям здраву и невредиму.Ты, скорая
         Помощнице в бедах человеческих, услышала вопль матери детища, с высоты жилища
         внезапу спадша, и возставила е здраво и безвредно. Ты, неизсякаемый источниче
         чудес и щедрот, принесенной к дивному образу Твоему отроковице зело раз-слабленной
         благоизволила даровати скорое исцеление, укрепив плесне ея к желанному хождению.
         Ты, всемощная Царице неба и земли, воздвигла от неис-цельнаго недуга младенцев,
         их же родители притеко-ша к Тебе с верою и любовию.Ты, Подательнице мира душам
         нашим, избавила юношу от свирепеющих страстей и преклонила злонравие его ко
         благонравию и покорению родителям. Ты неоскудно изливала струи Своей милости
         на всех, притекающих к пресвятому образу Твоему в душевных скорбех, телесных
         недузех и житейских напастех. Вонми, о Всеблагая, и нынешнему усердному молению
         нашему: управи пути земнаго странствия нашего к мирному и благодетельному житию,
         украси жительство наше благими обычаи, загради всесильною дланию Твоею уста
         лжеучителей, вздымающихся на Разум Божий, тлящих обычаи православных предков
         наших и развращающих умы и сердца юных чад наших, поели нам во все 1 дни жития
         нашего имети чистоту помыслов и сердечных движений. Сама, о Всепетая, заступи
         и имиже веси судьбами спаси и введи нас в прерадостныя обители Сына Твоего и
         Бога нашего. Аминь.'
