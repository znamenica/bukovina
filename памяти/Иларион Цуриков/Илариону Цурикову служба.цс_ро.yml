---
вечерня:
   отпустительно:
      тропарь:
         глас: 1
         текст: 'Верный ученик Христа / даже до смерти быв, / преподобномучениче Иларионе
            приснопамятне, / подвиги бо поста / и кровию мучений / землю Русскую освятил
            еси. / Темже и мы, чада твоя, / любовию вопием ти: / слава Давшему ти крепость, /
            слава Венчавшему тя, / слава Прославльшему тя // с новомученики Российскими.'
      молитва: О священная и многострадальная главо, преподобномучениче Иларионе
         приснопамятне, воине Христов добропобедный, Православныя Русския Церкве сыне
         верный! Ты, первее труды постническими душу твою очистив, демонская ополчения
         посрамил еси, в годину же гонений безбожных терпением мужески облеклся еси и,
         яко жертва непорочная и благоприятная за грехи народа нашего, Богу принеслся
         еси. Темже, яко благий раб и верный, в радость Господа твоего вшел еси. О преподобне
         и достохвальне страдальче, не остави ныне и нас, сродник твоих, благодарною
         любовию подвиг твой почитающих и заступления твоего просящих. Моли тепле Всеблагаго
         Господа нашего Иисуса Христа, да утвердит в Православии до скончания века Церковь
         нашу, Отечество и люди, да сохранит обители монашеския, верныя обетом иноческим,
         да дарует нам покаяние и прощение грехов и да поможет во всяцем чине и звании
         Ему угождати и во всех обстояниих на Него Единаго уповати. Емуже подобает всякая
         слава, честь и поклонение со Отцем и Святым Духом ныне и присно и во веки веков.
         Аминь.
утреня:
   канон:
      кондак:
         глас: 3
         текст: Мирскаго мятежа удалився, / добре Богу послужил еси, / во дни же гонений /
            на Церковь Русскую / кровь твою / за Христа пролиял еси / и страданьми твоими /
            землю нашу обагрил еси. / Темже молися, / преподобномучениче Иларионе, / сохранитися
            ей / в Православии и благочестии // до скончания века.
