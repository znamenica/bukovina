---
вечерня:
   отпустительно:
      тропарь:
         ссылка: И нравом причастник
      молитва: 'О, всеблаженне святый священномучениче святителю отче наш Иоанне,
         правды Божия поборниче и святыя православныя веры Христовой защитниче, хулителей
         Святыя Церкве обличителю, врагов прогонителю, обидимым покровителю и всех верных
         христиан теплый предстателю. Ты всею душею от юности заповеди Христовы возлюбил
         еси. И во дни гонения лютаго на веру Православную, яко истинный пастырь явился
         еси, крестный путь прошед: поругание, заточение, оклеветание претерпевый и тако
         мученический венец восприял еси, обретши благодать Господу молитися за ны. Вемы,
         яко ты, предстоя Престолу Вседержителя, имаши велие дерзновение в молитвах пред
         Господем. И ныне смиренно припадаем и усердно молимся: о, скорый заступниче
         наш, святителю священномучениче отче Иоанне, услыши нас грешных и недостойных
         чад твоих: умоли Всемилостиваго Господа и Пречистую Его Матерь Пресвятую Богородицу
         веру православную соблюсти, Святую нашу Церковь укрепити в единстве мира и любви,
         отпадшия от Святыя Церкве паки возвратити, страну нашу Латвийскую в мире, христианских
         добродетелех и благоденствии сохранити. Помози нам и разум наш питати не суетною
         мудростию человеческою, но смиренным познанием воли Божия. О, святый угодниче
         Божий, не презри нас молящихся тебе: не токмо от бед и скорбей избавления просим,
         но силы и твердости, великодушия и любве, дабы претерпети оныя напасти восстающия
         на ны. Испроси нам неослабное терпение до конца жития нашего, мир с Господем
         и грехов наших прощение. Ей, святый священномучениче, моли Господа Бога и Спаса
         нашего Иисуса Христа Сына Божия избавитися нам от всякаго зла и сохранити храм
         сей, и град, и страну нашу, и люди благочестно чтущия тя от всякия напасти,
         от болезней, глада, потопа, огня, меча, нашествия иноплеменников и междоусобныя
         брани, от клеветы и всякаго злаго обстояния. Молитвами твоими святыми рассеянныя
         собери, заблудшия на путь правый настави, старость поддержи, юныя вразуми, младенцы
         воспитай и всех нас с любовию почитающих тя утверди, да пребудем в любве друг
         ко другу, единомысленно исповедуя Отца и Сына и Святаго Духа, Троицу Единосущную
         и Нераздельную, и тако да сподобимся Небеснаго Царствия, идеже славится Пречестное
         и Великолепое Имя Пресвятой и Живоначальной и Нераздельной Троицы. Аминь.'
утреня:
   канон:
      кондак:
         глас: 4
         текст: 'Во святителех благочестно пожив, / и служения путь прошед, / идольския
            угасил еси жертвы, / и поборник быв / твоему стаду Богомудре. / Темже тя почитающе, /
            тайно вопием ти: / от бед избави ны / присно твоими мольбами, // отче наш Иоанне.'
