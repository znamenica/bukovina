---
вечерня:
   отпустительно:
      тропарь:
         глас: 8
         текст: С вышних призирая, / убогия приемля, / посети нас, / озлобленныя грехи, /
            Владыко Всемилостиве, / молитвами Богородицы даруй // душам нашим велию милость.
      молитва:
         текст:
          - 'О Владыко Христе, Сыне Божий, Источниче жизни и просвещению, Долготерпеливый
            и Многомилостивый, подаждь нам славити пресвятое и преславное Твое имя бодренно
            во исповедании сердечном во вся дни живота нашего, до последняго часа. Елико
            хощеши, можеши, велика бо есть слава премногаго Твоего милосердия и непостижима
            всему рожденному естеству. Како претерпит язык наш, таковыя во радости и веселия
            исполни нас, телеснаго и духовнаго? Или како воспоем благодать Твою неизреченную,
            истин­ным желанием усердно величаем и славословим милосердие Твое, яко дарова
            нам Своего угодника, блаженнаго Василия? Толико духом к Тебе зовем: о Господи,
            Живый, Неприступный, Страшный, Мило­стивый и Щедрый, Видимый и Невидимый, помилуй
            нас, всегда Тебе со слезами зовущие, и просве­щай нас, Своего ради угодника,
            пресветло милостивыми чудесы.'
          - О благий Царю всея твари! Помилуй Божественным
            твоим пресвет­ломилостивым изволением хотения Своего и похвалу славы благодати
            Своея приими по премногому милосердию Своему, величествия ради прехвальнаго
            Твоего имене, и Пречистыя Твоея Матере, Преславныя, Преблагословенныя и Пренепорочныя
            Приснодевы Марии, и святых славных и всехвальных апостол, и пророк, и мученик,
            преподобных и праведных ради, и святаго богомудраго юрода Твоего, преблаженнаго
            Василия, и всех святых ради Своих угодник, возвеличи, Господи, Русь Православную
            пред латины и басурманы и прочими языки, враги ея и супостаты покори, Господи,
            вои же ея храбры сотвори и огради я Ангелы святыми Своими, и всем православным
            христианом в целомудрии, и в мире, и в благоденствии пребывати соблаговоли,
            и облаком небесным повели дождя благодарственно земли во благопотребно время,
            яже бо во препитание людем Твоим и траву скотом, исполни я всякия благодати
            в род и род во веки веков, яко Ты еси Бог миру и Спаситель душам нашим, Твое
            бо есть, еже миловати и спасати, Свят еси Ты, Господи Боже наш, и Тебе славу
            возсылаем, со Отцем и Святым Духом, всегда, ныне и присно и во веки веков. Аминь.
утреня:
   канон:
      кондак:
         глас: 4
         подобен: Явился еси днесь
         текст: 'Всякия скверны, / Всемилостивый Спасе, / аз бых делатель, / и во отчаяния
            ров впадся, / но стеню от сердца / и вопию к Тебе, Слове: / ускори, Щедрый, /
            и потщися на помощь нашу, // яко Милостив.'
