---
вечерня:
   отпустительно:
      тропарь:
         глас: 4
         текст: 'Днесь благоволения / Божия предображение / и человеков спасения проповедание: /
            в храме Божии / ясно Дева является / и Христа всем предвозвещает. / Той и
            мы велегласно возопиим: / радуйся, смотрения // Зиждителева исполнение.'
      молитва: О Пресвятая Дево, Царице небесе и земли, прежде век избранная Невесто
         Божия, в последняя же времена пришедшая в храм законный на обручение Жениху
         небесному! Ты оставила еси люди Твоя и дом отца Твоего, во еже принести Себе
         в жертву чистую и непорочную Богови, и первая дала еси обет всегдашняго девства.
         Даруй же и нам соблюдати себе в целомудрии и чистоте и в страсе Божием во вся
         дни живота нашего, да будем храми Духа Святаго, наипаче же помози всем, в подражание
         Твое во обителех живущим и обручившим себе на служение Богови, в чистоте девства
         провождати житие свое и от юности нести иго Христово благое и легкое, свято
         храняще обеты своя. Ты провела еси, Всечистая, вся дни юности Твоея во храме
         Господнем далече от соблазнов мира сего, в присном бодрствовании молитвенном
         и во всяком воздержании душевном же и телеснем, помози убо и нам отражати вся
         искушения вражеская от плоти, мира и диавола находящая на ны от юности нашея,
         и побеждати оная молитвою и постом. Ты бо, во храме Господнем со Ангелы пребывающи,
         украсилася еси всеми добродетельми, наипаче же смирением, чистотою и любовию,
         и достойно воспиталася еси, да готова будеши вместити плотию невместимое Слово
         Божие. Сподоби же и нам, одержимым гордостию, невоздержанием и леностию, облещися
         во всякое совершенство духовное, да уготовает кийждо от нас с помощию Твоею
         одеяние брачное души своея и елей доброделания, да не нази и неготови явимся
         во сретение безсмертному Жениху нашему и Сыну Твоему, Христу, Спасителю и Богу
         нашему, но да приимет ны с мудрыми девами во обители райския, идеже со всеми
         святыми сподоби нас выну славити и прославляти всесвятое имя Отца и Сына и Святаго
         Духа и Твое милостивое заступление всегда, ныне и присно и во веки веков. Аминь.
утреня:
   величание:
      Величаем Тя, / Пресвятая Дево, / Богоизбранная Отроковице, / и чтим еже в храм
      Господень // вхождение Твое.
   канон:
      кондак:
         глас: 4
         текст: 'Пречистый храм Спасов, / многоценный чертог и Дева, / священное сокровище /
            славы Божия, / днесь вводится / в дом Господень, / благодать совводящи, / Яже
            в Дусе Божественном, / Юже воспевают Ангели Божии: // Сия есть селение Небесное.'
