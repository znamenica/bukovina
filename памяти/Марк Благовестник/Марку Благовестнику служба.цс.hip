<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~_е-й де'нь.%>

%<Ст~а'гw а=п\сла и= _е=v\глi'ста ма'рка.%>

%<На вече'рни пое'мъ, Б%>лаже'нъ му'жъ: %<а~-й
а=нтiфw'нъ.%>

%<На Г%>д\си, воззва'хъ, %<стiхи^ры на и~: пра'здника
г~: и= а=п\сла _е~.%>

%<Гла'съ а~. Подо'бенъ: Н%>б\сныхъ чинw'въ:

%<Б%>г~огла'сныхъ слове'съ написа'теля, вjь'рнiи, * и=
_е=гv'пта вели'каго наста'вника, * досто'йнw воспое'мъ
вопiю'ще: * ма'рко му'дре, о_у=ч_е'нiи и= моли'твами твои'ми
* къ невла'емому житiю` наставля'ти всjь'хъ на'съ * не
преста'й, хр\сто'въ о_у=ч~ниче`.

%<Два'жды.%>

%<С%>путеше'ственникъ бы'лъ _е=си` сосу'да и=збра'ннагw,
* и= съ ни'мъ проше'лъ _е=си` всю` македо'нiю, * въ ри'мjь
же о_у=чени'къ бы'въ петру`, * сла'докъ сказа'тель
показа'лся _е=си`, * и= почи'лъ _е=си`, пострада'въ
бг~олjь'пнw во _е=гv'птjь, * ма'рко, дру'же хр\сто'въ.

%<Два'жды.%>

%<И=%>зсо'хшыя и= w=ляденjь'вшыя ду'шы w=живи'лъ _е=си`
* свjь'тлыми кропл_е'нiи _е=v\глiа. * тjь'мже твою`,
бж\ственный ма'рко, *свjь'тлw съ на'ми
а=ле_ксандрi'а дне'сь * торжеству'етъ па'мять и=
восхваля'етъ, * покланя'ющися твои^мъ моще'мъ.

%<Сла'ва, гла'съ s~:%>

%<И=%>злiя'ся бл~года'ть во о_у=стна'хъ твои'хъ, ма'рко
а=п\сле, и= бы'лъ _е=си` па'стырь хр\сто'вы цр~кве, о_у=ча`
слов_е'сныя _о='вцы вjь'ровати въ тр\оцу _е=диносу'щную, во
_е=ди'номъ бж\ствjь`.

%<И= ны'нjь, пра'здника.%>

%<Вхо'дъ. Прокi'менъ дне`. Чт_е'нiя три`, пи^саны сегw`
мjь'сяца въ тридеся'томъ числjь`.%>

%<На стiхо'внjь стiхи^ры, гла'съ а~. Подо'бенъ:
В%>сехва'льнiи мч~ницы:

%<_W%> ма'рко бг~ому'дре, * прему'драгw кни'жника
тро'сть * и= скоропи'сца бы'лъ _е=си`, * хр\сто'во
воплоще'нiе бг~одохнове'ннjь напису'яй, * и= jа='снw
вjьща'яй * жи'зни безконе'чныя глаго'лы: * въ не'йже моли'ся
* написа'тися пою'щымъ тя`, * и= чту'щымъ сла'вную па'мять
твою`.

%<Стi'хъ: В%>о всю` зе'млю и=зы'де вjьща'нiе и='хъ, и=
въ концы` вселе'нныя глаго'лы и='хъ.

%<_W%> ма'рко всехва'льне, * хр\ста` благовjьству'яй, *
вселе'нную проте'клъ _е=си`, * jа='коже со'лнце, *
погубля'яй всю` заря'ми вjь'ры * многобо'жiя тму`. * и=
ны'нjь моли'ся, * дарова'ти душа'мъ на'шымъ ми'ръ * и=
ве'лiю ми'лость.

%<Стi'хъ: Н%>б~са` повjь'даютъ сла'ву бж~iю, творе'нiе
же руку` _е=гw` возвjьща'етъ тве'рдь.

%<_W%> ма'рко а=п\сле, * въ ни'хже пре'жде о_у=мно'жися
sлоче'стiя безу'мiе, * ты` проповjь'далъ _е=си`, *
_е=гv'петскую тму` * просвjьще'нiемъ слове'съ твои'хъ
w\тгоня'я, * бг~опроповjь'дниче пребога'те. * и= ны'нjь
моли'ся, * дарова'ти душа'мъ на'шымъ ми'ръ * и= ве'лiю
ми'лость.

%<Сла'ва, гла'съ и~:%>

%<П%>рiиди'те, нб\снагw та'инства проповjь'дника и=
служи'теля _е=v\глiа, _псалмы` и= пjь'сньми ма'рка вси`
восхва'лимъ: се'й бо рjька` показа'ся мы'сленнагw рая`,
душ_е'вныябразды^ нб\сными ту'чами напая'я, и=
плодонw'сны показу'я хр\сту` бг~у, подаю'щему всjь^мъ
моли'твами _е=гw` w=чище'нiе и= просвjьще'нiе, и= ве'лiю
ми'лость.

%<И= ны'нjь, пра'здника.%>

%<Тропа'рь, гла'съ г~:%>

%<А=%>п\сле ст~ы'й и= _е=v\глi'сте ма'рко, моли`
ми'лостиваго бг~а, да прегрjьше'нiй w=ставле'нiе пода'стъ
душа'мъ на'шымъ.

%<И='нъ тропа'рь, гла'съ то'йже:%>

%<О_у=%> верхо'внагw петра` научи'вся, а=п\слъ хр\сто'въ
бы'лъ _е=си`, и= jа='кw со'лнце страна'мъ возсiя'лъ _е=си`,
а=ле_ксандрi'wмъ о_у=добре'нiе бы'въ, бл~же'нне, тобо'ю
_е=гv'петъ w\т пре'лести свободи'ся, _е=v\гльскимъ твои'мъ
о_у=че'нiемъ просвjь'щь вся^, jа='кw свjь'тъ сто'лпъ
церко'вный. сегw` ра'ди твою` па'мять чту'ще свjь'тлw
пра'зднуемъ, ма'рко бг~огла'се: моли` тобо'ю
бл~говjьсти'маго бг~а, да согрjьше'нiй w=ставле'нiе пода'стъ
душа'мъ на'шымъ.

%<Сла'ва, и= ны'нjь, пра'здника.%>



%<На о_у='трени, на Б%>г~ъ гд\сь, %<тропа'рь пра'здника,
два'жды. Сла'ва, а=п\сла: И= ны'нjь, пра'здника.%>

%<По а~-й стiхоло'гiи сjьда'ленъ, гла'съ а~. Подо'бенъ:
Г%>ро'бъ тво'й:

%<Jа='%>кw о_у='тро бл~голjь'пнw возсiя'лъ _е=си` мi'ру,
тму` глубо'кую пре'лести вjь'рою w\тгна'лъ _е=си`, а=п\сле,
и= ду'шы просвjьти'лъ _е=си`: тjь'мже вся` свjьтоза'рнjь
цр~ковь пое'тъ дне'сь свjьтоно'сную твою` па'мять, хр\ста`
велича'ющи.

%<Два'жды.%>

%<Сла'ва, и= ны'нjь, пра'здника.%>

%<По в~-й стiхоло'гiи сjьда'ленъ, гла'съ д~. Подо'бенъ:
В%>ознесы'йся:

%<Н%>аучи'вся w\т и=сто'чника жи'зни прему'дрости,
о_у=мудри'лъ _е=си` пре'жде неразу'мiемъ служа'щыя
о_у=мовре'днjь и=стука^ннымъ, прему'дре. тjь'мже
о_у=блажа'ешися во вjь'ки вjь'ка, пр\сто'лу предстоя` ст~ы'я
тр\оцы, и= прилjь'жнw моля'ся, w=брjьсти` прегрjьше'нiй
разрjьше'нiе, ма'рко а=п\сле.

%<Два'жды.%>

%<Сла'ва, и= ны'нjь, пра'здника.%>

%<По полv"еле'и сjьда'ленъ, гла'съ и~. Подо'бенъ:
П%>рему'дрости.

%<I='%>дwльскую горды'ню низложи'въ, сп~совы стр\сти
жела'я, ма'рко а=п\сле, jа=ви'лся _е=си` мi'ру съ нб~се`,
всjь^мъ и=сточа'я чудеса`, и= jа=зы'кwмъ бы'лъ _е=си`,
пребл~же'нне, о_у=чи'тель. тjь'мже твою` па'мять по
досто'инству почита'емъ, въ пjь'снехъ сла'вяще, и= вjь'рнw
велича'юще: бг~огла'се пребога'те, моли` хр\ста` бг~а,
грjьхw'въ w=ставле'нiе пода'ти чту'щымъ любо'вiю святу'ю
па'мять твою`.

%<Два'жды.%>

%<Сла'ва, и= ны'нjь, пра'здника.%>

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: В%>о всю` зе'млю и=зы'де вjьща'нiе и='хъ, и= въ
концы` вселе'нныя глаго'лы и='хъ. %<Стi'хъ: Н%>б~са`
повjь'даютъ сла'ву бж~iю: %<В%>ся'кое дыха'нiе: %<_Е=v\глiе
луки`, зача'ло н~.%>

%<По н~ _псалмjь` стiхи'ра, гла'съ s~: И=%>злiя'ся
бл~года'ть: %<пи'сана на Гд\си, воззва'хъ, Сла'ва.%>

%<Канw'нъ пра'здника со i=рмосо'мъ на s~, и= ст~а'гw на
и~.%>

%<Гла'съ а~. Пjь'снь а~. I=рмо'съ:%>

%<Т%>воя` побjьди'тельная десни'ца бг~олjь'пнw въ
крjь'пости просла'вися: та' бо, безсме'ртне, jа='кw
всемогу'щая, проти^вныя сотре`, i=и~льтянwмъ пу'ть глубины`
новосодjь'лавшая.

%<М%>а'рка бг~ови'дца восхваля'я, призыва'ю бл~года'ть
дх~а, jа='кw да вдохну'въ ми` свjь'тлw, w\тжене'тъ
невjь'дjьнiе, и= бж\ственное бога'тство прему'дрости
да'руетъ.

%<Т%>воего` бг~огла'снаго свjь'томъ просвjьти'въ, сп~се,
бл~года'тнымъ, въ мi'ръ посла'лъ _е=си`, сло'ве бж~iй,
благи'хъ jа='кw вино'вный, твое` прише'ствiе на'мъ
бл~говjьству'юща.

%<П%>етру` прему'дрому о_у=чени'къ бы'въ, и= тогw`
w=богавти'вся сыновство'мъ, ма'рко всесла'вне, таи'нникъ
показа'лся _е=си` та^инъ бж~iихъ, и= снаслjь'дникъ сла'вы
_е=гw` бы'лъ _е=си`.

%<Бг~оро'диченъ:%>

%<И='%>же _е=гv'птяны во глубинjь` потопи'въ,
_о='блакомъ дх~а,се'й прiи'де w\т теб_е` ч\стыя
_е=гv'птянwмъ по'слjьжде, и= ма'ркомъ тjь'хъ w\т пре'лести
и=змjьни`.

%<Катава'сiа: В%>оскр\снiя де'нь:

%<Пjь'снь г~. I=рмо'съ:%>

%<_Е=%>ди'не вjь'дый человjь'ческагw существа` не'мощь,
и= ми'лостивнw въ не` воwбра'жся, препоя'ши мя` съ высоты`
си'лою, _е='же вопи'ти тебjь`, ст~ы'й: w=душевле'нный
хра'ме, неизрече'нныя сла'вы твоея`, чл~вjьколю'бче.

%<Т%>я` v=поста'сную, хр\сте`, прему'дрость проповjь'да,
луча'ми твои'ми w=заря'емь, всему` мi'ру jа='вльшуюся,
вл\дко, и= жи'знь даю'щую, и= человjь'ки просвjьща'ющу,
о_у=го'дникъ тво'й, сла'вный ма'рко, чл~вjьколю'бче.

%<С%>трую` прiе'мъ, хр\сте`, прему'дрости
приснотеку'щую, jа='кw рjька` шумя'щи, земны^я напои`
бг~оразу'мiя свjь'томъ концы`, jа=вля'я твое` су'ще
и='стиннw прорече'нiе, самови'децъ тво'й ма'рко,
чл~вjьколю'бче.

%<П%>етру` послjь'дуя, му'дре, jа='вjь _е=v\глiе jа='кw
о_у=чени'къ _е=гw` воwбрази'лъ _е=си`, бг~осло'вiя свjь'тъ
прiе'мъ w\т негw`, а=п\сле, и= бж~iе плотско'е прише'ствiе
возвjьсти'въ jа='снw.

%<Бг~оро'диченъ:%>

%<_Е=%>гv'пта пе'рвjье дв~и'ческими рука'ми носи'мый,
де'мwнская тр_е'бища ты` потря'слъ _е=си`, и= сему` па'ки
ма'рка посла'лъ _е=си`, вразуми'ти всjь^мъ твое`
вочл~вjь'ченiе, и= бж\ственную, хр\сте`, твою` та'йну.

%<Конда'къ и= i='косъ пра'здника.%>

%<Сjьда'ленъ а=п\сла, гла'съ а~. Подо'бенъ: Г%>ро'бъ
тво'й:

%<Н%>а высоту` возше'дъ добродjь'телей, бж\ственный
ма'рко, возгремjь'лъ _е=си` на'мъ спаси'тельныхъ догма^тъ
вели'кiя та'йны, бж\ственный проповjь'дникъ бы'въ. тjь'мже
вjь'рою тя` мо'лимъ, пребл~же'нне: вся'кiя ско'рби,
согрjьше'нiй и= бjь'дъ на'съ свободи`.

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<Г%>о'ру тя`, бл~года'тiю бж~iею приwсjьне'нную,
прозорли'выма а=вваку'мъ о_у=смотри'въ _о=чи'ма, и=зъ теб_е`
и=зы'ти i=и~леву провозглаша'ше ст~о'му, во спасе'нiе на'ше
и= w=бновле'нiе.

%<В%>о всю` зе'млю вjьща'нiе твое` и=зы'де, и= въ
концы`, прему'дре, вселе'нныя, твои'хъ jа='снw глагw'лъ
си'ла, дв~дски свjь'тлw проповjь'дающи спасе'нiе на'ше и=
w=бновле'нiе.

%<Jа=%>ви'ся, сп~се, jа='кw мо'лнiя, а=п\слъ вселе'ннjьй
прему'дрый, и='стины ра'дость бл~говjьству'я, бг~осiя'нiемъ
свjьтоли'тiя просвjьща'емь, во спасе'нiе на'ше и=
w=бновле'нiе.

%<Н%>о'зjь твои` пр\оро'чески о_у=краси'шася: и='бо
па'че сло'ва на'мъ бл~говjьсти'лъ _е=си` проявле'ннw ми'ръ,
бг~опрiя'тне, пло'тiю jа='вльшагwся конц_е'мъ, во спасе'нiе
на'ше и= w=бновле'нiе.

%<Бг~оро'диченъ:%>

%<Н%>а _о='блацjь сло'во дв~и'честjьмъ сjь'де,
_е=гv'п_етскiя совjь'ты, и= бг~обw'рныя мы^сли w=буи'въ
разори`, о_у=ч_е'нiи бж\ственнагw ма'рка, jа='кw милосе'рдъ,
во спасе'нiе на'ше и= w=бновле'нiе.

%<Пjь'снь _е~. I=рмо'съ:%>

%<П%>росвjьти'вый сiя'нiемъ прише'ствiя твоегw`,
хр\сте`, и= w=свjьти'вый кр\сто'мъ твои'мъ ми'ра концы`,
сердца` просвjьти` свjь'томъ твоегw` бг~оразу'мiя,
правосла'внw пою'щихъ тя`.

%<И=%>ска'палъ _е=си` сла'дость бл~гоче'стiя, слове'съ
твои'хъ бж\ственныхъ ту'чу, всю'ду луча'ми w=сiява'емь,
jа='влься бл~года'тiю jа='вjь мы'сленнагw сл~нца, ма'рко
всебл~же'нне, бг~опрiя'тне.

%<И=%>зъ до'му гд\сня и=сто'чникъ и=зше'лъ _е=си`, и=
напоя'еши w=ляденjь^вшая сердца` струя'ми бога'тнw
духо'вными, пло'дъ вмjь'стw непло'дствiя приноси'ти о_у=чя`,
а=п\сле.

%<Т%>ы` петра` вели'каго сы'нъ бы'лъ _е=си`, и= сегw`
о_у=че'ньми просвjьща'емь всегда`, ду'шы просвjьти'лъ _е=си`
къ тебjь` те'плjь присту'пльшихъ, бл~же'нне бг~ови'дче
а=п\сле.

%<Бг~оро'диченъ:%>

%<Jа='%>кw чл~вjь'къ w\т дв~ы ро'ждся, _е=гv'птянwмъ,
хр\сте`,посла'лся _е=си`, w\т _о=ц~а` возсiя'въ
пре'жде всея` тва'ри: и='мже ма'рка пома'залъ _е=си`,
му'дре, тjь'хъ науча'юща бг~оразу'мiя та'инствwмъ.

%<Пjь'снь s~. I=рмо'съ:%>

%<W=%>бы'де на'съ послjь'дняя бе'здна, нjь'сть
и=збавля'яй, вмjьни'хомся jа='кw _о='вцы заколе'нiя, спаси`
лю'ди твоя^, бж~е на'шъ: ты' бо крjь'пость немощству'ющихъ
и= и=справле'нiе.

%<Н%>изложи'лъ _е=си` бро'вь беззако'нныхъ, гд\си, и=
досажде'нiе го'рдое смири'лъ _е=си`, а=п\сла твоего`
показа'въ побjьдоно'сца си'лою твое'ю: ты' бо крjь'пость
немощству'ющихъ и= и=справле'нiе.

%<В%>jьне'цъ наде'жды, сла'вне, и='мже ны'нjь
вjьнча'емся, словесы` твои'ми проповjь'далъ _е=си`, му'дре
ма'рко, зижди'теля тва'ри, и='же въ на'шу сла'ву и=сплете'нъ
_е=стество'мъ пло'ти.

%<П%>е'тръ тя` верхо'вный, сла'вне, jа='вjь та'йнw
научи` _е=v\глiе списа'ти ч\стно'е, показа'въ служи'теля тя`
бж\ственныя бл~года'ти: ты' бо на'мъ бг~оразу'мiя свjь'тъ
просте'рлъ _е=си`.

%<Бг~оро'диченъ:%>

%<_Е=%>гv'пта, и='же пе'рвjье во тмjь` су'ща, гд\си,
дв~ою бг~ома'терiю просвjьти'лъ _е=си`, jа='кw младе'нецъ
проше'дъ, тогw` w=бличи'лъ _е=си` су'етство, о_у=ч_е'нiи
бг~огла'снагw ма'рка, чл~вjьколю'бче.

%<Конда'къ, гла'съ в~. Подо'бенъ: В%>ы'шнихъ и=щя`:

%<С%>ъ высоты` прiи'мъ бл~года'ть дх~а, ри'тwрская
плет_е'нiя разруши'лъ _е=си`, а=п\сле, и= jа=зы'ки вся^
о_у=лови'въ, ма'рко всесла'вне, твоему` вл\дцjь приве'лъ
_е=си`, бж\ственное проповjь'давъ _е=v\глiе.

%<I='косъ:%>

%<В%>ерхо'внаго а=п\сла о_у=чени'къ бы'въ, съ ни'мъ
хр\ста` сн~а бж~iя проповjь'далъ _е=си`, на ка'мени и='стины
о_у=тверди'въ ле'стiю коле'блющыяся: на не'мже и= мене`
о_у=тверди'въ, души` моея` и=спра'ви стwпы`, jа='кw да
вра'жiихъ сjь'тей и=зба'влься, непреткнове'ннw сла'влю тя`:
ты' бо всjь'хъ просвjьти'лъ _е=си`, ма'рко му'дре,
бж\ственное проповjь'давъ _е=v\глiе.

%<Пjь'снь з~. I=рмо'съ:%>

%<Т%>ебе` о_у='мную, бц\де, пе'щь разсмотря'емъ,
вjь'рнiи, jа='коже бо _о='троки спасе` три` превозноси'мый,
мi'ръ w=бнови`, во чре'вjь твое'мъ всецjь'лъ, хва'льный
_о=тц_е'въ бг~ъ и= препросла'вленъ.

%<Б%>ж\ственными блиста^нiи w=свjьща'емь, возломле'нiемъ
та'йнw возпосыла'еши зареви^дныя лучы`, ма'рко пребл~же'нне:
сло'во бо проповjь'далъ _е=си` воплоща'емое, безлjь'тное,
хва'льнаго _о=тц_е'въ бг~а и= препросла'вленнаго.

%<Б%>г~одjь'льными, вседjь'телю, си'лами бг~огла'снаго
о_у=ченика` воwружи'въ, чудодjь'йственника сего` соверши'лъ
_е=си`: неду'ги бо w\тгна` и= jа='зи и=сцjьли'лъ _е='сть,
прехва'льнаго тя` проповjь'дуя бг~а и= препросла'вленнаго.

%<О_у=%>чени'ческагw ли'ка старjь'йшаго о_у=чи'теля
и=мjь'я бж\ственнаго петра`, подо'бенъ сему` jа=ви'лся: все'
бо и=спра'вилъ _е=си` церко'вное и=сполне'нiе прехва'льнагw
_о=тц_е'въ бг~а и= препросла'вленнагw.

%<Бг~оро'диченъ:%>

%<С%>то'лпъ са'мъ во _е=гv'птjь поста'вилъ _е=си`,
_е=v\глiа твоегw` писа'нiе, ро'ждшемуся безъ сjь'мене w\т
бг~ома'тере, рече'нi_емъ послjь'дуя и=са'iи, пресла'вне,
прехва'льнаго возвjьща'я бг~а и= препросла'вленнаго.

%<Пjь'снь и~. I=рмо'съ:%>

%<В%>ъ пещи` _о='троцы i=и~л_евы, jа='коже въ горни'лjь,
добро'тою бл~гоче'стiя чистjь'е зла'та блеща'хуся,
глаго'люще: бл~гослови'те, вся^ дjьла` гд\сня, гд\са, по'йте
и= превозноси'те во вся^ вjь'ки.

%<Р%>о'ждшееся сло'во w\т _о=ц~а` пре'жде всjь'хъ
вjь^къ, въ _е=стество` человjь'ческое w=бле'кшася хр\ста`
проповjь'далъ _е=си`, сла'вне, и= вопiя'лъ: вся^ дjьла`
гд\сня, гд\са по'йте, и= превозноси'те во вся^ вjь'ки.

%<Д%>а'вшаго и=збавле'нiе себе` за на'ше согрjьше'нiе,
и= стра'сть па'дшихъ, воздви'гшаго хр\ста` просла'вилъ
_е=си`, сла'вне, вопiя`: вся^ дjьла` гд\сня, гд\са по'йте,
и= превозноси'те во вся^ вjь'ки.

%<П%>етро'ву, ма'рко, повину'яся прему'дрому
о_у=чи'тельству,прему'дрjь писа^нiи воwбрази'лъ
_е=си` вjь^рнымъ ч\стно'е _е=v\глiе, вопiю'щымъ: вся^ дjьла`
гд\сня, гд\са по'йте, и= превозноси'те во вся^ вjь'ки.

%<Бг~оро'диченъ:%>

%<Д%>в~а _е=мману'ила нося'щи jа='кw младе'нца, предста`
_е=гv'птянwмъ, и=`мже jа='кw свjь'тлая sвjьзда` ма'рко
посыла'ется, взыва'я: вся^ дjьла` гд\сня, гд\са по'йте, и=
превозноси'те во вся^ вjь'ки.

%<Пjь'снь f~. I=рмо'съ:%>

%<_О='%>бразъ ч\стагw рж\ства` твоегw` _о=гнепали'мая
купина` показа` неwпа'льная: и= ны'нjь на на'съ напа'стей
свирjь'пjьющую о_у=гаси'ти, мо'лимся, пе'щь, да тя`, бц\де,
непреста'ннw велича'емъ.

%<Д%>ости'гъ и=сто'чника неизрече'нна, трисо'лнечнагw,
бг~оявле'нне, сiя'нiя, чистjь'йша наслажда'ешися и=
jа=снjь'йша w=боже'нiя, _е='же па'че о_у=ма`, со а='гг~лы
лику'я непреста'ннw, пребл~же'нне.

%<П%>етро'ва _о='бщникъ бы'въ о_у=че'нiя, и=
бж\ственнагw проповjь'данiя, въ нб\сныхъ живе'ши селе'нiихъ,
съ ни'мже, бг~оглаго'ливе пребл~же'нне, и= мо'лишися w=
на'съ, ма'рко а=п\сле.

%<С%>вjь'тъ трисiя'ннw совокупля'емь, _е=ди'нственнw же
па'ки стра'ннw о_у=строя'емь, проповjь'далъ _е=си`
бл~гоче'стнw, досточу'дне, просвjьща'емь заре'ю бл~года'ти:
тjь'мже тя` мо'лимъ, w= на'съ при'снw моли'ся.

%<Бг~оро'диченъ:%>

%<М%>а'рко честны'й а=п\слъ, _е=гv'птянwмъ ст~и'тель
дарова'ся: къ ни'мже jа='кw младе'нецъ вопло'щся прiи'де,
w\т дв~ы ч\стыя бг~ома'тере гд\сь сла'вы, _е=го'же досто'йнw
велича'емъ.

%<Свjьти'ленъ. Подо'бенъ: Ж%>_ены` о_у=слы'шите:

%<П%>рему'дрости нб\сныя научи'вся, а=п\сле, плет_е'нiя
витi^йская, и= чи'сла sвjьздосло'вц_евъ разори'лъ _е=си`
я=зы'комъ твои'мъ, _w ма'рко пресла'вне! и= о_у=чени'къ
бы'въ петро'въ, мi'ру проповjь'далъ _е=си` _е=v\гльская
словеса`.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры, пра'здника г~. И= а=п\сла г~.
Гла'съ а~.%>

%<Подо'бенъ: В%>сехва'льнiи мч~ницы:

%<М%>а'рко всебл~же'нне, * w\т сла'достнагw пото'ка
пи'лъ _е=си`, * jа='кw и=зъ _е=де'ма о_у=стреми'вшаяся, *
пресвjь'тлw чи'стая рjька` ми'ра, * w=блива'яй вода'ми *
_е=v\гльскiя твоея` про'повjьди * земли` лице`, * цр~кw'вныя
тв_е'рди напая'я, * бг~одохнове'нными о_у=ч_е'нiи.

%<М%>а'рко пресла'вне, * мwv"се'й о_у='бw пре'жде *
_е=гv'птяны въ мо'ри потопи`: * но ты`, прему'дре, * w\т
пре'лести тjь'хъ * морскi'я и=звле'клъ _е=си`, * си'лою
и='же къ тjь^мъ съ пло'тiю прише'дшагw, * и= тjь'хъ
рукотвор_е'нная низложи'вша, * мы'шцею высо'кою.

%<_W%> ма'рко всесвяще'нне! * во свjь'тjь дх~а живы'й, *
духо'венъ ве'сь бы'лъ _е=си`: * и= ны'нjь, всебога'те, *
и='же ко вл\дцjь неwску'дными зрjь^нiи, * и= бл~же'ннjьйшими
w=сiя^нiи, * положе'ньми w=божа'емь, * та'инства глави'зну,
* и= кончи'ну w=брjь'лъ _е=си` многовожделjь'нну.

%<Сла'ва, гла'съ s~. Самогла'сенъ:%>

%<П%>рему'дрый ло'вче, ст~ы'й о_у=чениче`, дjь'лателю
сп~совъ, и= сказа'телю тогw` стр\сте'й, и='же тва'рь вjь'рою
w=бте'къ, и= прельщ_е'нныя jа=зы'ки собра'въ, и= бг~у
приве'дъ, jа='кw кади'ло до'брое на нб~са` возведе'ся.
тjь'мже, предстоя` судiи`, моли` и=зба'витися на'мъ w\т
беззако'нiй на'шихъ, и= въ де'нь су'дный и=зба'витися
муче'нiя.

%<И= ны'нjь, пра'здника. Славосло'вiе вели'кое и=
w\тпу'стъ.%>

%<На лiтургi'и: Бл~ж_е'нна, w\т канw'на пра'здника
пjь'снь рядова'я, и= ст~а'гw пjь'снь г~. Прокi'менъ, гла'съ
и~: В%>о всю` зе'млю: %<Стi'хъ: Н%>б~са` повjь'даютъ сла'ву
бж~iю: %<А=п\слъ, зача'ло _кс~г. А=ллилу'iа, гла'съ а~:
И=%>сповjь'дятъ нб~са` чудеса` твоя^: %<_Е=v\глiе ма'рка,
зача'ло к~г. Прича'стенъ: В%>о всю` зе'млю:

