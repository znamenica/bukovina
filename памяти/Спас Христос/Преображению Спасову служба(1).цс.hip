<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Мjь'сяца а='vгуста въ s~ де'нь.

{гл\ва л~_е} Ст~о'е преwбраже'нiе гд\са бг~а и= сп~са
на'шегw i=и~са хр\ста`.

На ма'лjьй вече'рни, пое'мъ стiхи^ры на д~, гла'съ а~:

Подо'бенъ: Нб\сныхъ чинw'въ:

И='же съ мwv"се'омъ глаго'лавый дре'вле на горjь`
сiна'йстjьй w='бразы, глаго'ля, а='зъ _е='смь бг~ъ сы'й:
дне'сь же на горjь` fавw'рстjьй преwбра'жься,
началоwбра'зное показа` луча'ми w=блиста'яся. тjь'мже,
хр\сте`, велича'ю твою` си'лу. [Два'жды.]

Пои'мъ _о=со'бь твоя^, хр\сте`, о_у=ч~нки`, петра`,
i=а'кwва, и= i=wа'нна, во'лею на го'ру си'хъ возве'лъ
_е=си`, чу'до стра'шное показа'въ и= нестерпи'мое,
бж~е'ственнагw прише'ствiя твоегw` и=здале'ча присносу'щное
бл~голjь'пiе.

Твоегw`, хр\сте`, прише'ствiя непостижи'магw, тре'петни
бы'вше а=п\сли дре'вле, ни'цъ на зе'млю па'дше:
бж~е'ственнjьй твое'й дивля'хуся си'лjь: сл~нца просiя'въ
свjьтлjь'е, бл~же, неизрече'нною си'лою твое'ю.

Сла'ва, и= ны'нjь, гла'съ и~.

Мра'къ зако'нный, свjь'тлый преwбраже'нiя прiя'тъ
_о='блакъ, въ не'мже мwv"се'й и= и=лiа` бы'вше, и=
пресвjь'тлыя сла'вы сподо'бльшеся, бг~у глаго'лаху: ты`
_е=си` бг~ъ на'шъ, цр~ь вjькw'въ.

На стiхо'внjь стiхи^ры, гла'съ в~.

Подо'бенъ: До'ме _е=vфра'fовъ:

Дне'сь хр\сто'съ на горjь` fавw'рстjьй а=да'мово
премjьни'въ w=чернjь'вшее _е=стество`, просвjьти'въ
бг~осодjь'ла.

Стi'хъ: Твоя^ су'ть нб~са`, и= твоя` _е='сть земля`.
Сiя'нiемъ добродjь'телей, просвjь'щшеся вопiе'мъ, на горjь`
ст~jь'й зря'ще бж~е'ственное гд\сне преwбраже'нiе.

Стi'хъ: Fавw'ръ и= _е=рмw'нъ w= и='мени твое'мъ
возра'дуетася.

Со'лнце о_у='бw зе'млю о_у=ясня'я, а='бiе захо'дитъ:
хр\сто'съ же со сла'вою w=блиста'въ на горjь`, мi'ръ
просвjьти'лъ _е='сть.

Сла'ва, и= ны'нjь, гла'съ и~, подо'бенъ то'йже:

Ви'дjьша на fавw'рjь, мwv"се'й же и= и=лiа`, w\т дв~ы
_о=трокови'цы бг~а воплоща'ема, человjь'кwмъ на
и=збавле'нiе.

Тропа'рь, гла'съ з~:

Преwбрази'лся _е=си` на горjь` хр\сте` бж~е, показа'вый
о_у=ч~нкw'мъ твои^мъ сла'ву твою`, jа='коже можа'ху: да
возсiя'етъ и= на'мъ грjь^шнымъ свjь'тъ тво'й присносу'щный,
мл~твами бц\ды, свjьтода'вче сла'ва тебjь`.

На вели'цjьй вече'рни стiхосло'вiа не быва'етъ: то'кмw
а='ще _е='сть недjь'ля, тогда` пое'мъ каfi'сму всю`: а='ще
въ понедjь'льникъ, пе'рвый а=нтiфw'нъ.

На Гд\си воззва'хъ ста'вимъ стiхw'въ и~, и= пое'мъ
стiхи^ры д~, самогла'сны: гла'съ д~, по два'жды.

[Космы` мона'ха:]

Пре'жде кр\ста` твоегw` гд\си, гора` нб~си` подо'бящися:
и= _о='блакъ jа='кw сjь'нь протяза'шеся, тебjь`
преwбразу'ющуся, w\т _о=ц~а' же свидjь'тельствуему: та'мw
бjь` пе'тръ со i=а'кwвомъ, и= i=wа'нномъ, jа='кw хотя'ху
бы'ти съ тобо'ю, и= во вре'мя преда'нiя твоегw`: да
ви'дjьвше чудеса` твоя^, не о_у=страша'тся страда'нiй
твои'хъ. и=`мже поклони'тися на'мъ въ ми'рjь сподо'би,
вели'кiя ра'ди твоея` мл\сти.

Пре'жде кр\ста` твоегw` гд\си, пои'мъ о_у=ч~нки` на
го'ру высо'ку, преwбрази'лся _е=си` пред\ъ ни'ми, луче'ю
си'лы w=заря'я и=`хъ, w\тсю'ду о_у='бw чл~вjьколю'бiемъ,
w\т_ону'ду вла'стiю, показа'ти хотя` воскр\снiя свjь'тлость:
_е=гw'же и= на'съ бж~е, въ ми'рjь сподо'би, jа='кw мл\стивъ
и= чл~вjьколю'бецъ.

Гора`, jа='же и=ногда` мра'чна и= ды'мна, ны'нjь же
честна` и= ст~а` _е='сть, на не'йже но'зjь твои` стоя'стjь
гд\си, превjь'чное бо сокрове'нное та'инство, напослjь'докъ
jа=вле'но сотвори`: стра'шное твое` преwбраже'нiе, петру`,
и= i=wа'нну, и= i=а'кwву, и=`же такова` сiя'нiя лица`
твоегw` не терпя'ще, и= свjь'тлости ри'зъ твои'хъ, ни'цъ на
лицjь` земли` покрыва'хуся: и=`же и= о_у='жасомъ w=держи'ми,
дивля'хуся, ви'дяще мwv"се'а и= и=лiю`, глагw'люща съ
тобо'ю, хотя^щая приключи'тися тебjь`, и= гла'съ w\т _о=ц~а`
свидjь'тельствоваше, глаго'ля: се'й _е='сть сы'нъ мо'й
возлю'бленный, w= не'мже бл~гоизво'лихъ, тогw` послу'шайте,
и='же и= да'руетъ мi'рови ве'лiю мл\сть.

На горjь` высо'цjь преwбра'жься сп~съ, верхw'вныя
и=мjь'я о_у=ч~нки`, пресла'внw w=блиста'лъ _е='сть,
показу'я, jа='кw высото'ю добродjь'телей w=блиста'вше, и=
бж~е'ственнjьй сла'вjь сподо'бятся. глаго'лющыя со хр\сто'мъ
мwv"се'й и= и=лiа`, пока'зоваху, jа='кw живы'ми и= ме'ртвыми
w=блада'етъ, и= и='же дре'вле зако'номъ и= пр\оро'ки
глаго'лавый _е='сть бг~ъ, _е=му'же и= гла'съ _о=ч~ь и=з\ъ
_о='блака свjь'тла послу'шествоваше глаго'лющiй: тогw`
послу'шайте, и='же кр\сто'мъ а='да плjьни'вша, и= м_е'ртвымъ
да'рующа живо'тъ вjь'чный.

Сла'ва, и= ны'нjь, гла'съ s~:

[А=нато'лiа:] Проwбразу'я воскр\снiе твое` хр\сте` бж~е,
тогда` поя'тъ три` твоя^ о_у=ч~нки`, петра`, и= i=а'кwва, и=
i=wа'нна, на fавw'ръ возше'лъ _е=си`: тебjь' же сп~се
преwбразу'ющуся, fавw'рская гора` свjь'томъ покрыва'шеся,
о_у=ч~нцы` твои` сло'ве, поверго'ша себе` до'лу на земли`,
не терпя'ще зрjь'ти неви'димагw зра'ка: а='гг~ли служа'ху
стра'хомъ и= тре'петомъ, нб~са` о_у=боя'шася: земля`
вострепета`, ви'дяще на земли` сла'вы гд\са.

Вхо'дъ. Прокi'менъ дне`.

И=схо'да чте'нiе. [Глава` к~д.]

Рече` гд\сь къ мwv"се'ю: взы'ди ко мнjь` на го'ру, и=
ста'ни та'мw, и= да'мъ ти` скрижа^ли ка'м_енныя, зако'нъ и=
за'пwвjьди, jа=`же написа'хъ взако'нити и=`мъ. И= воста'въ
мwv"се'й и= i=и~съ предстоя'й _е=му` взыдо'ша на го'ру
бж~iю. И= ста'рц_емъ рече`: безмо'лвствуйте та'мw, до'ндеже
возврати'мся къ ва'мъ. и= се` а=арw'нъ и= w='ръ съ ва'ми:
а='ще кому` прилучи'тся су'дъ, да и='дутъ къ ни^мъ. И=
взы'де мwv"се'й на го'ру, и= покры` _о='блакъ го'ру. И=
сни'де сла'ва бж~iя на го'ру сiна'йскую, и= покры` ю=`
_о='блакъ ше'сть дне'й, и= призва` гд\сь мwv"се'а въ де'нь
седмы'й, и=з\ъ среды` _о='блака. Видjь'нiе же сла'вы гд\сни,
jа='кw _о='гнь паля` на версjь` горы`, пря'мw сынw'въ
i=и~левыхъ. И= вни'де мwv"се'й посредjь` _о='блака, и=
взы'де на го'ру, и= бjь` та'мw на горjь` четы'редесять
дне'й, и= четы'редесять ноще'й.

И=схо'да чте'нiе: [Главы^ л~г и= л~д.]

Во дне'хъ _о='нjьхъ, глаго'ла гд\сь къ мwv"се'ю лице'мъ
къ лицу`, jа='кw а='ще бы кто` возглаго'лалъ къ своему`
дру'гу, и= w\тсыла'шеся въ по'лкъ: слуга' же i=ису'съ сы'нъ
наvи'нъ ю='ноша не и=схожда'ше и=з\ъ ски'нiи. И= рече`
мwv"се'й ко гд\су: се` ты` мнjь` глаго'леши, и=зведи` лю'ди
сiя^, ты' же не jа=ви'лъ ми` _е=си`, _е=го'же по'слешу со
мно'ю: ты' же мнjь` ре'клъ _е=си`, вjь'мъ тя` па'че всjь'хъ,
и= бл~года'ть и='маши о_у= мене`. А='ще о_у='бw w=брjьто'хъ
бл~года'ть пред\ъ тобо'ю, jа=ви' ми сама'го тебе` разу'мнw,
да ви'жу тя`: jа='кw да w=брjь'тъ бу'ду бл~года'ть пред\ъ
тобо'ю, и= да разумjь'ютъ, jа='кw лю'дiе твои` jа=зы'къ
се'й. И= глаго'ла _е=му` гд\сь: а='зъ са'мъ пред\ъиду`
пред\ъ тобо'ю, и= о_у=поко'ю тя`. И= рече` къ нему`
мwv"се'й: а='ще са'мъ ты` не ше'ствуеши съ на'ми, да не
и=зведе'ши мя` w\тсю'ду. И= ка'кw вjь'домо бу'детъ
вои'стинну, jа='кw w=брjьто'хъ бл~года'ть о_у= тебе`, а='зъ
же и= лю'дiе твои`, то'чiю и=ду'щу ти` съ на'ми; и=
просла'вленъ бу'ду а='зъ же и= лю'дiе твои` па'че всjь'хъ
jа=зы^къ, _е=ли'цы су'ть на земли`. Рече' же гд\сь къ
мwv"се'ю: сiе` сло'во твое`, _е='же ре'клъ _е=си`, сотворю`:
w=брjь'лъ бо _е=си` бл~года'ть предо мно'ю, и= вjь'мъ тя`
па'че всjь'хъ. И= глаго'ла мwv"се'й: покажи' ми сла'ву
твою`. И= рече`: а='зъ пред\ъиду` пред\ъ тобо'ю сла'вою
мое'ю, и= воззову` w= и='мени мое'мъ, гд\сь пред\ъ тобо'ю.
и= поми'лую, _е=го'же а='ще ми'лую: и= о_у=ще'дрю, _е=го'же
а='ще ще'дрю. И= рече`: не возмо'жеши ви'дjьти лице` мое`,
не бо о_у='зритъ человjь'къ лице` мое`, и= жи'въ бу'детъ. И=
рече` гд\сь: се` мjь'сто о_у= мене`, и= ста'неши на ка'мени.
До'ндеже о_у='бw пре'йдетъ сла'ва моя`, и= положу' тя въ
разсjь'линjь ка'мене, и= покры'ю руко'ю мое'ю над\ъ тобо'ю,
до'ндеже мимоиду`. И= w\тиму` ру'ку мою`, и= тогда`
о_у='зриши за^дняя моя^, лице' же мое` не jа=ви'тъ ти ся. И=
о_у='треневавъ мwv"се'й, зау'тра взы'де на го'ру сiна'йскую,
jа='коже глаго'ла _е=му` гд\сь. И= сни'де гд\сь во
_о='блацjь, и= предста` _е=му` та'мw мwv"се'й, и= призва`
и='менемъ гд\снимъ. И= мимои'де гд\сь пред\ъ лице'мъ _е=гw`,
и= призва`: гд\сь бг~ъ ще'дръ, и= мл\стивъ,
долготерпjьли'въ, и= многомл\стивъ, и= и='стиненъ: и=
потща'вся мwv"се'й прини'къ на зе'млю, поклони'ся гд\сви.

Ца'рствъ тре'тiихъ чте'нiе. [Глава` f~_i.]

Во дне'хъ _о='нjьхъ, прiи'де и=лiа` въ вирсавi'ю, jа='же
_е='сть земля` i=у'дова, и= w=ста'ви _о='трочища своего`
та'мw. и= са'мъ по'йде въ пусты'ню пу'ть дне`, и= прiи'де,
и= сjь'де под\ъ сме'рчiемъ и= о_у='спе, и= со'нъ ви'дjь
та'мw под\ъ са'домъ. И= се` нjь'кiй прикосну'ся _е=му`, и=
рече` _е=му`: воста'ни, jа='ждь и= пi'й. И= воззрjь` и=лiа`,
и= се` при возгла'вiи _е=гw` _о=прjьсно'къ jа=чме'нный, и=
корча'гъ воды`, и= воста`, и= jа=де` и= пи'тъ, и= w=бра'щься
о_у='спе. И= w=бра'щься а='гг~лъ гд\снь втори'цею, и=
косну'ся _е=гw`, и= рече` _е=му`: воста'ни, jа='ждь и= пi'й,
jа='кw мно'гъ w\т тебе` пу'ть. И= воста` и= jа=де` и= пи'тъ:
и= и='де къ крjь'пости jа='ди тоя` четы'редесять дне'й и=
четы'редесять ноще'й, до горы` хwри'вскiя. И= вни'де та'мw
въ пеще'ру, и= всели'ся въ не'й. И= се` глаго'лъ гд\снь къ
нему` и= рече` _е=му` гд\сь: и=зы'ди и= ста'ни на горjь`
пред\ъ гд\семъ. И= се` гд\сь мимои'детъ, и= дх~ъ ве'лiй и=
крjь'покъ, разоря'я го'ры, и= сокруша'я ка'менiе пред\ъ
гд\семъ: не въ дс~jь гд\сь. и= по дс~jь тру'съ: и= не въ
тру'сjь гд\сь. и= по тру'сjь _о='гнь: и= не во _о=гни`
гд\сь. и= по _о=гни` гла'съ хла'да то'нка, и= та'мw гд\сь.
И= бы'сть jа='кw о_у=слы'ша и=лiа`, покры` лице` свое`
ми'лwтiю свое'ю, и= и=зы'де, и= ста` бли'зъ пеще'ры. И=
рече` гд\сь къ нему`: и=ди` и= возврати'ся въ пу'ть тво'й.
и= по'йдеши въ пу'ть пусты'ни дама'сковы, и= пома'жеши
_е=лiссе'а сы'на а=сафа'това вмjь'стw тебе` пр\оро'ка.

На лiтi'и стiхи^ры самогла'сны, гла'съ в~:

 И='же свjь'томъ твои'мъ всю` вселе'нную w=ст~и'въ, на
горjь` высо'цjь преwбрази'лся _е=си` бл~же, показа'въ
о_у=ч~нкw'мъ твои^мъ си'лу твою`, jа='кw мi'ръ и=збавля'еши
w\т преступле'нiя. тjь'мже вопiе'мъ ти`: мл\срде гд\си,
сп~си` ду'шы на'шя.

И='же на горjь` fавw'рстjьй преwбра'жься во сла'вjь
хр\сте` бж~е, и= показа'въ о_у=ч~нкw'мъ твои^мъ сла'ву
твоегw` бж~ества`, w=зари` и= на'съ свjь'томъ твоегw`
разумjь'нiя, и= наста'ви на стезю` за'повjьдей твои'хъ,
jа='кw _е=ди'нъ бл~гъ и= чл~вjьколю'бецъ.

И='же пре'жде со'лнца свjь'тъ хр\сто'съ, тjьле'снjь на
земли` жи'тельствуя, и= пре'жде кр\ста` вся^ jа=`же
стра'шнагw смотре'нiя, соверши'въ бг~олjь'пнw, дне'сь на
fавw'рстjьй горjь`, та'йнw тр\оцы w='бразъ показу'я:
и=зя^щныя бо три` о_у=ч~нки`, петра` и= i=а'кwва и=
i=wа'нна, на ню` возве'лъ _е=си` наединjь`, и= ма'лw скры'въ
пло'ти воспрiя'тiе, преwбрази'лся _е=си` пред\ъ ни'ми,
jа=вля'я началоwбра'зныя добро'ты бл~голjь'пiе, и= то` не
всесоверше'ннw: _о='во и=звjьству'я ты^я, вку'пjь и= щадя`,
да не ка'кw со зра'комъ и= _е='же жи'ти погубя'тъ, но jа='кw
можа'ху вмjьща'ти, тjьле'сныма _о=чи'ма стерпя'ще. и=
пр\оро'кwвъ верхw'вныя мwv"се'а и= и=лiю` приве'лъ _е=си`,
непрекосло'внjь свидjь'тельствующыя _е=гw` бж~ество`: и=
jа='кw то'й _е='сть и='стинное _о=ч~ескагw существа`
сiя'нiе, гд\сствуяй живы'ми и= ме'ртвыми. тjь'мъ и=
_о='блакъ jа='коже сjь'нь w=б\ъя'тъ и=`хъ, и= гла'съ свы'ше
_о=ч~ь и=з\ъ _о='блака шу'мнw предсвидjь'тельствующь и=
глаго'лющь: се'й _е='сть, _е=го'же нетлjь'ннw пре'жде
денни'цы и=з\ъ чре'ва роди'хъ, сн~ъ возлю'бленный мо'й:
_е=го'же посла'хъ сп~сти` во _о=ц~а` и= сн~а и= дх~а ст~а'гw
креща'_емыя, и= и=сповjь'дающыя вjь'рнw, jа='кw
нераздjь'льна _е='сть _е=ди'на держа'ва бж~ества`, тогw`
послу'шайте. са'мъ о_у=`бо чл~вjьколю'бче хр\сте` бж~е, и=
на'съ w=зари` свjь'томъ непристу'пныя твоея` сла'вы, и=
достw'йны покажи` наслjь'дники цр\ствiя твоегw`, jа='кw
пребл~гъ.

Сла'ва, гла'съ _е~:

Прiиди'те взы'демъ на го'ру гд\сню, и= въ до'мъ бг~а
на'шегw и= о_у='зримъ сла'ву преwбраже'нiя _е=гw`, сла'ву
jа='кw _е=диноро'днагw w\т _о=ц~а`: свjь'томъ прiи'мемъ
свjь'тъ, и= возвы'шени бы'вше дх~омъ, тр\оцу _е=диносу'щную
воспои'мъ во вjь'ки.

И= ны'нjь, гла'съ то'йже:

Зако'на и= пр\оро'кwвъ тя` хр\сте`, творца` и=
и=спо'лнителя свидjь'тельствоваша, зря'ще во _о='блацjь,
мwv"се'й бг~ови'децъ, и= и=лiа` _о=гнеколесни'чникъ, и=
неwпа'льный небоше'ственникъ, въ преwбраже'нiи твое'мъ: съ
ни'миже и= на'съ твоегw` просвjьще'нiя сподо'би вл\дко,
пjь'ти тя` во вjь'ки.

На стiхо'внjь стiхи^ры самогла'сны, гла'съ а~:

И='же дре'вле съ мwv"се'омъ глаго'лавый на горjь`
сiна'йстjьй w='бразы: а='зъ _е='смь, глаго'ля, сы'й, дне'сь
на горjь` fавw'рстjьй преwбра'жься пред\ъ о_у=ч~ники`,
показа` началоwбра'зную добро'ту зра'ка, въ себjь`
воспрiи'мъ человjь'ческое существо`. и= таковы'я бл~года'ти
свидjь'т_ели поста'вль, мwv"се'а и= и=лiю`, _о='бщники
творя'ше весе'лiя, провозвjьща'ющыя сла'вное кр\ста` ра'ди,
и= сп~си'тельное воскр\снiе.

Стi'хъ: Твоя^ су'ть нб~са`, и= твоя` _е='сть земля`.

Твоегw` _е=диноро'днагw сн~а прови'дjьвъ дх~омъ,
плотско'е къ человjь'кwмъ прише'ствiе, бг~о_оте'цъ дв~дъ,
и=здале'ча къ весе'лiю созыва'етъ тва'рь, и= проро'чески
взыва'етъ: fавw'ръ и= _е=рмw'нъ w= и='мени твое'мъ
возра'дуются. на сiю' бо возше'дъ го'ру сп~се со о_у=ч~нки`
твои'ми, w=чернjь'вшее а=да'мово _е=стество`, преwбра'жься
w=блиста'ти па'ки сотвори'лъ _е=си`, претвори'въ _е=` въ
твоегw` бж~ества` сла'ву же и= свjь'тлость. тjь'мже вопiе'мъ
ти`: содjь'телю вся'ческихъ, гд\си сла'ва тебjь`.

Стi'хъ: Fавw'ръ и= _е=рмw'нъ w= и='мени твое'мъ
возра'дуетася.

Неwдержи'мое твоегw` свjьтоли'тiя, и= непристу'пное
бж~ества` зря'ще а=п\слwвъ лу'чшiи, на горjь` преwбраже'нiя
безнача'льне хр\сте`, бж~е'ственнымъ и=змjьни'шася
о_у='жасомъ, и= _о='блакомъ w=сiя'вшеся свjь'тлымъ, гла'съ
слы'шаху _о=ч~ь, и=звjьству'ющь та'инство твоегw`
вочл~вjь'ченiя, jа='кw _е=ди'нъ _е=си` и= по воплоще'нiи
сн~ъ _е=диноро'дный, и= сп~съ мi'ра.

Сла'ва, и= ны'нjь, гла'съ s~:

Петру` и= i=а'кwву и= i=wа'нну, лу'чшымъ о_у=ч~нкw'мъ
твои^мъ гд\си, дне'сь показа'лъ _е=си` на горjь` fавw'рстjьй
сла'ву бж~е'ственнагw твоегw` зра'ка: ви'дяху бо ри^зы твоя^
w=блиста'вшыя jа='кw свjь'тъ, и= лице` твое` па'че со'лнца,
не терпя'ще зрjь'ти нестерпи'мое твоегw` сiя'нiя, на зе'млю
низпа'даху, ника'коже зрjь'ти могу'ще. гла'съ же слы'шаху
свидjь'тельствующь свы'ше: се'й _е='сть сн~ъ мо'й
возлю'бленный, прише'дый въ мi'ръ сп~сти` человjь'ка.

На бл~гослове'нiи хлjь'бwвъ, тропа'рь, гла'съ з~:

Преwбрази'лся _е=си` на горjь`. три'жды [пи'санъ на
ма'лjьй вече'рни]. и= чте'нiе пра'здника.

На о_у='трени,

на Бг~ъ гд\сь, тропа'рь пра'здника, три'жды.

По а~-мъ стiхосло'вiи сjьда'ленъ, гла'съ д~:

Подо'бенъ: О_у=диви'ся i=w'сифъ:

Чл~вjь'ческое и=змjьне'нiе, _е='же со сла'вою твое'ю,
сп~се, второ'е и= стра'шное твоегw` прише'ствiя показу'яй,
на горjь` fавw'рстjьй преwбрази'лся _е=си`, и=лiа` и=
мwv"се'й глаго'лаху съ тобо'ю, и= трiе'хъ w\т о_у=ч~нкъ
спризва'въ: и=`же ви'дjьвше, вл\дко, сла'ву твою`,
блиста'нiю твоему` о_у=диви'шася. и='же тогда` си^мъ свjь'тъ
тво'й возсiя'вый, просвjьти` ду'шы на'шя.

Сла'ва, и= ны'нjь, то'йже:

По в~-мъ стiхосло'вiи, сjьда'ленъ, гла'съ и~ подо'бенъ
то'йже.

На горjь` fавw'рстjьй преwбрази'лся _е=си`, i=и~се, и=
_о='блакъ свjь'телъ протяза'ющься jа='кw сjь'нь, а=п\слы
сла'вою покры`: тjь'мже и= на зе'млю ни'цъ па'даху, не
терпя'ще зрjь'ти свjь'тлости непристу'пныя сла'вы лица`
твоегw`, безнача'льне сп~се хр\сте` бж~е. и='же тогда` си^мъ
свjь'тъ тво'й возсiя'вый, просвjьти` ду'шы на'шя.

Сла'ва, и= ны'нjь, то'йже.

По полv"еле'и сjьда'ленъ, гла'съ то'йже.

Подо'бенъ: Вознесы'йся:

Возше'дъ со о_у=ч~нки` на го'ру, и= во сла'вjь _о='ч~и
w=блиста'въ, съ мwv"се'омъ и=лiа` тебjь` предстоя'тъ,
зако'нъ и= пр\оро'цы бо jа='кw бг~у слу'жатъ. _е=му'же и=
сн~овство` _е=сте'ственное роди'тель и=сповjь'дая, нарица'ше
сн~а: _е=го'же воспjьва'емъ съ тобо'ю и= дх~омъ.

Сла'ва, и= ны'нjь, гла'съ и~. Подо'бенъ: Повелjь'нное:

Сокрове'нную мо'лнiю под\ъ пло'тiю существа` твоегw`,
хр\сте`, и= бж~е'ственнагw бл~голjь'пiя, на ст~jь'й
показа'лъ _е=си` горjь` бл~годjь'телю, просiя'въ су'щымъ съ
тобо'ю о_у=ч~нкw'мъ. и= разумjь'вше нестерпи'му су'щу сла'ву
твою`, ст~ъ _е=си`, возопи'ша: jа='кw непристу'пенъ сы'й,
ви'дjьнъ бы'лъ _е=си` пло'тiю мi'рови, _е=ди'не
чл~вjьколю'бче.

Степ_е'нна, а~-й а=нтiфw'нъ д~-гw гла'са.

Прокi'менъ, гла'съ д~: Fавw'ръ и= _е=рмw'нъ w= и='мени
твое'мъ возра'дуетася. Стi'хъ: Твоя^ су'ть нб~са`, и= твоя`
_е='сть земля`. _Е=v\глiе луки`, зача'ло м~_е.

По н~-мъ _псалмjь`: Сла'ва:

Вся'ч_еская дне'сь ра'дости и=спо'лнишася, хр\сто'съ
преwбрази'ся пред\ъ о_у=ч~нки`. И= ны'нjь, то'йже.

Стiхи'ра самогла'сна, гла'съ _е~:

Бж~ества` твоегw` сп~се, ма'лу зарю` w=бнажи'въ,
совозше'дшымъ съ тобо'ю на го'ру, премi'рныя твоея` сла'вы
сотвори'лъ _е=си` рачи'т_ели. тjь'мже о_у=жа'снw зовя'ху:
добро` _е='сть на'мъ здjь` бы'ти. съ ни'миже и= мы` тебе`
преwбра'жшагося сп~са хр\ста` пое'мъ во вjь'ки.

Канw'на два`, кv'ръ космы`, гла'съ д~: и= кv'ръ
i=wа'нна, гла'съ и~. I=рмосы` _о=бою` канw'нwвъ по два'жды:
тропари` вси` пое'мъ на в~_i.

Канw'нъ, гла'съ д~.

Пjь'снь а~.

I=рмо'съ: Ли'цы i=и~льстiи, невла'жными стопа'ми по'нтъ
чермны'й, и= вла'жную глубину` прогна'вше, вса'дники
трiста'ты враги` ви'дяще въ не'й погруже'ны, съ весе'лiемъ
поя'ху: пои'мъ бг~у на'шему, jа='кw просла'вися.

Глаго'лы живw'тныя другw'мъ хр\сто'съ, и= w=
бж~е'ственнjьмъ наказу'я цр\ствiи, рече`: во мнjь` _о=ц~а`
позна'йте, свjь'томъ jа='кw w=блиста'я непристу'пнымъ, въ
ра'дости пою'ще: пои'мъ бг~у на'шему, jа='кw просла'вися.

Си'лою jа=зы^къ w=блече'теся дру'зи о_у=ч~нцы`, чу'дни
же бу'дете въ бога'тствjь и='хъ, jа='кw сла'вы напо'лнитеся:
jа='кw jа=влю'ся свjьтлjь'е со'лнца, w=блиста'я въ ра'дости
пою'щихъ: пои'мъ бг~у на'шему, jа='кw просла'вися.

Дне'сь хр\сто'съ на горjь` fавw'рстjьй, просiя'въ
jа='снw бж~е'ственною заре'ю, jа='коже w=бjьща'ся,
о_у=ч~нкw'мъ w=бнажи` зра'къ: свjьтоно'сныя же напо'лнившеся
бж~е'ственныя зари`, въ ра'дости поя'ху: пои'мъ бг~у
на'шему, jа='кw просла'вися.

Другi'й канw'нъ, гла'съ и~.

Пjь'снь а~.

I=рмо'съ: Во'ду проше'дъ jа='кw су'шу, и= _е=гv'петскагw
sла` и=збjьжа'въ, i=и~льтянинъ вопiя'ше: и=зба'вителю и=
бг~у на'шему пои'мъ.

Мwv"се'й, на мо'ри пр\оро'чески ви'дjьвъ _о='блакомъ и=
столпо'мъ дре'вле _о='гненнымъ сла'ву гд\сню, вопiя'ше:
и=зба'вителю и= бг~у на'шему пои'мъ.

Jа='кw ка'менемъ тjь'ломъ покры'вся, w=боже'нiемъ,
неви'димаго зря` мwv"се'й бг~ови'децъ, взыва'ше: и=зба'вителю
и= бг~у на'шему пои'мъ.

Ты` на горjь` зако'ннjьй, и= на fавw'рстjьй ви'дjьнъ
бы'лъ _е=си` мwv"се'емъ, во мра'цjь дре'вле, во свjь'тjь же
ны'нjь непристу'пнjьмъ бж~ества`.

Катава'сiа: Кр\стъ начерта'въ мwv"се'й:

Пjь'снь г~.

I=рмо'съ: Лу'къ си'льныхъ и=знемо'же, и= немощству'ющiи
препоя'сашася си'лою: сегw` ра'ди о_у=тверди'ся въ гд\сjь
се'рдце мое`.

Во всего` а=да'ма w=бле'кся хр\сте`, w=чернjь'вшее
и=змjьни'въ, просвjьти'лъ _е=си` дре'вле _е=стество`, и=
и=змjьне'нiемъ зра'ка твоегw` бг~осодjь'лалъ _е=си`.

Столпо'мъ _о=гнезра'чнымъ, и= _о='блакомъ дре'вле, и='же
въ пусты'ни, i=и~ля веды'й, дне'сь на горjь` fавw'рстjьй
неизрече'ннw во свjь'тjь хр\сто'съ просiя`.

И='нъ.

I=рмо'съ: Нб\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

W=сjьня'ющая сла'ва, въ сjь'ни пе'рвjье, и= мwv"се'еви
бесjь'дующи твоему` о_у=го'днику, w='бразъ бы'сть
w=блиста'вшагw неизрече'ннw, на fавw'рjь, вл\дко, твоегw`
преwбраже'нiя.

Совзыдо'ша ти` сло'ве _е=диноро'дный, вы'шнiи
а=п\сльстiи верси`, на го'ру fавw'рскую: и= сопредста'ша ти`
мwv"се'й же и= и=лiа`, jа='кw бж~iя слуги^, _е=ди'не
чл~вjьколю'бче.

Бг~ъ сло'во сы'й, ве'сь зе'мленъ бы'сть, всему`
бж~еству` смjьси'въ человjь'чество, во v=поста'си свое'й:
ю='же во двою` сущ_еству`, мwv"се'й и= и=лiа' же ви'дjьша на
горjь` fавw'рjь.

Сjьда'ленъ, гла'съ д~:

Подо'бенъ: О_у=диви'ся i=w'сифъ:

На горjь` fавw'рстjьй преwбрази'лся _е=си`, i=и~се,
посредjь` и=лiи` и= мwv"се'а прему'дрыхъ, со i=а'кwвомъ и=
петро'мъ и= i=wа'нномъ. пе'тръ же сопребыва'я, сiя^ тебjь`
глаго'лаше: добро` здjь` _е='сть сотвори'ти три` сjь^ни,
_е=ди'ну мwv"се'ю, и= _е=ди'ну и=лiи`, и= _е=ди'ну тебjь`,
вл\дцjь хр\сту`. и='же тогда` свjь'тъ тво'й си^мъ
возсiя'вый, просвjьти` ду'шы на'шя.

Сла'ва, и= ны'нjь, то'йже:

Пjь'снь д~.

I=рмо'съ: О_у=слы'шахъ сла'вное смотре'нiе твое`,
хр\сте` бж~е, jа='кw роди'лся _е=си` w\т дв~ы, да w\т ле'сти
и=зба'виши зову'щыя: сла'ва си'лjь твое'й, гд\си.

Зако'нъ въ сiна'и писа'нiемъ воwбража'я, хр\сте` бж~е,
во _о='блацjь, и= _о=гни`, и= мра'цjь, и= въ ви'хрjь
jа=ви'лся _е=си` носи'мь: сла'ва си'лjь твое'й, гд\си.

Да о_у=вjь'риши сла'вное строе'нiе твое`, хр\сте` бж~е,
jа='кw сы'й пре'жде вjь^къ, и= то'йже на _о='блацjь
восхожде'нiе положи'вый, на fавw'рjь неизрече'ннw просiя'лъ
_е=си`.

Соглаго'люще предстоя'ху раболjь'пнw тебjь` вл\дцjь
хр\сту`, къ ни^мже па'рою _о=гня` и= мра'ка, и= то'нкимъ
хла'домъ бесjь'довалъ _е=си`: сла'ва си'лjь твое'й, гд\си.

Возвjьща'ху сла'вное кр\ста` ра'ди твоегw`, на fавw'ръ
прише'дше, и='же во _о=гни' тя и= купинjь` дре'вле
предви'дjьвый мwv"се'й, и= взя'тый на колесни'цjь
_о='гненнjьй и=лiа`, хр\сте`.

И='нъ.

I=рмо'съ: И=з\ъ пло'ти твоея` лучи` бж~ества`
и=схожда'ху пр\оро'кwмъ и= а=п\слwмъ. тjь'мъ нача^льницы
пою'ще взыва'ху: сла'ва си'лjь твое'й, гд\си.

И='же купину` сохрани'вый неврежде'нну, прикосну'вшуюся
_о=гню` мwv"се'ю бг~осiя'нную пло'ть показа'лъ _е=си`,
вл\дко, пою'щему: сла'ва си'лjь твое'й, гд\си.

Скры'ся заре'ю бж~ества` чу'вственное со'лнце, jа='кw на
горjь` fавw'рjь, ви'дjьвъ тя` преwбразу'ющася, i=и~се мо'й:
сла'ва си'лjь твое'й, гд\си.

_О='гнь не w=паля'я в_е'щи тjьл_е'сныя, ви'дjьнъ бы'сть
невеще'ственъ: jа='коже мwv"се'ю, и= а=п\слwмъ jа=ви'лся
_е=си`, и=лiи' же, вл\дко _е=ди'нъ w\т двою`, во дву`
соверш_е'нну _е=ст_еству`.

Пjь'снь _е~.

I=рмо'съ: W\т свjь'та пресjькi'й перворо'дный свjь'тъ,
jа='кw во свjь'тjь дjьла` пою'тъ тя`, хр\сте` содjь'теля: во
свjь'тjь твое'мъ пути^ на'шя напра'ви.

Пред\ъ лице'мъ твои'мъ го'ры о_у=клони'шася: свjь'тъ во
и= пред\ъ нога'ми, нб~от_е'чныя лучи`, хр\сте`, сл~нце
прiи'де, зра'къ зе'мленъ jа='кw прiя'ти бл~говоли'лъ _е=си`.

Се` сп~съ, вопiя'ху мwv"се'й и= и=лiа` о_у=ч~нкw'мъ, на
горjь` ст~jь'й fавw'рстjьй w=глаша'_емымъ, хр\сто'съ,
_е=го'же дре'вле провозвjьсти'хомъ су'щаго бг~а.

Неизмjь'нное _е=стество`, человjь'ческому примjь'шься,
_о=би'льнw невеще'ственнагw бж~ества` свjь'тъ и=з\ъwбнажи'въ
а=п\слwмъ, неизрече'ннw возсiя`.

Тя` присносу'щное сiя'нiе во _о=те'честjьй сла'вjь,
о_у=ч~нцы` jа='кw ви'дjьвша возсiя'вша, хр\сте`, тебjь`
вопiя'ху: во свjь'тjь твое'мъ пути^ на'шя напра'ви.

И='нъ.

I=рмо'съ: Вску'ю мя` w\три'нулъ _е=си` w\т лица`
твоегw`, свjь'те незаходи'мый, и= покры'ла мя` _е='сть
чужда'я тьма` _о=кая'ннаго; но w=брати' мя и= къ свjь'ту
за'повjьдей твои'хъ пути^ моя^ напра'ви, молю'ся.

Вjьтi'йствующiй я=зы'къ твоегw` вели'чества не мо'жетъ
вjьща'ти: jа='кw бо держа'й живо'тъ, и= сме'ртiю влады'й,
предста'вилъ _е=си` на fавw'рстjьй горjь`, мwv"се'а и=
и=лiю`, свидjь'тельствующыя твое` бж~ество`.

И='же рука'ми неви'димыми созда'въ по w='бразу твоему`,
хр\сте`, человjь'ка, началоwбра'зную твою` въ созда'нiи
добро'ту показа'лъ _е=си`: не jа='кw во w='бразjь, но jа='кw
са'мъ сы'й по существу`, бг~ъ бы'лъ _е=си`, и= чл~вjь'къ.

Сраствори'вся неслiя'ннw, о_у='гль горя'щь показа'лъ
_е=си` на'мъ бж~ества`, попаля'ющъ о_у='бw грjьхи`, ду'шы же
просвjьща'ющъ, на fавw'рстjьй горjь`, мwv"се'а со и=лiе'ю,
о_у=ч~нкw'въ же старjь'йшыя о_у=диви'лъ _е=си`.

Пjь'снь s~.

I=рмо'съ: Внегда` скорбjь'ти ми`, возопи'хъ ко гд\су, и=
о_у=слы'ша мя`, бг~ъ сп~се'нiя моегw`.

Сiя'нiя па'че со'лнца, свjь'тъ jа=снjь'йшiй, сп~съ
просiя` на fавw'рjь, на'съ просвjьти'лъ _е='сть.

Возше'дъ на го'ру fавw'рскую, преwбрази'лся _е=си`,
хр\сте`, и= ле'сть всю` w=мрачи'въ, на'съ просвjьти'лъ
_е=си`.

Тя` бг~а позна'вше сла'внiи а=п\сли, на fавw'рjь же,
хр\сте`, о_у=ди'вльшеся, колjь^на преклони'ша.

И='нъ.

I=рмо'съ: W=чи'сти мя`, сп~се, мнw'га бо беззакw'нiя
моя^, и= и=з\ъ глубины` sw'лъ возведи`, молю'ся: къ тебjь`
во возопи'хъ, и= о_у=слы'ши мя`, бж~е сп~се'нiя моегw`.

Jа='кw ве'лiе и= стра'шное о_у=зрjь'ся видjь'нiе дне'сь,
съ нб~се` о_у='бw чу'вственное, w\т земли' же несравне'нное,
w=блиста` сл~нце пра'вды мы'сленное на горjь` fавw'рстjьй.

Пре'йде о_у='бw сjь'нь закw'нная, и=знемо'гшая, прiи'де
же jа='вjь хр\сто'съ и='стина, мwv"се'й возопи`, на fавw'рjь
ви'дjьвъ твое` бж~ество`.

Сто'лпъ _о='гненный, хр\ста` преwбразу'ющася, _о='блакъ
же jа='вjь бл~года'ть дх~а, w=сjьни'вшую на fавw'рjь,
предсказа'ша jа=вле'ннjьйше.

Конда'къ, гла'съ з~. Самогла'сенъ:

На горjь` преwбрази'лся _е=си`, и= jа='коже вмjьща'ху
о_у=ч~нцы` твои`, сла'ву твою` хр\сте` бж~е ви'дjьша: да
_е=гда' тя о_у='зрятъ распина'ема, страда'нiе о_у='бw
о_у=разумjь'ютъ во'льное, мi'рови же проповjь'дятъ: jа='кw
ты` _е=си` вои'стинну _о='ч~ее сiя'нiе.

I='косъ: Воста'ните лjьни'вiи, и=`же всегда` ни'зу
пони'кшiи въ зе'млю, души` моея` по'мыслы, возми'теся и=
возвы'ситеся на высоту` бж~е'ственнагw восхожде'нiя,
притеце'мъ къ петру` и= къ зеведе'_евымъ, и= вку'пjь со
_о='нjьми fавw'рскую го'ру дости'гнемъ, да ви'димъ съ ни'ми
сла'ву бг~а на'шегw: гла'съ же о_у=слы'шимъ, и='же свы'ше
слы'шаша, и= проповjь'даша _о='ч~ее сiя'нiе.

Пjь'снь з~.

I=рмо'съ: А=враа'мстiи и=ногда` въ вавv"лw'нjь _о='троцы
пе'щный пла'мень попра'ша, пjь'сньми взыва'юще: _о=т_е'цъ
на'шихъ бж~е, бл~гослове'нъ _е=си`.

W=блиста'вшеся свjь'томъ непристу'пныя сла'вы, на
fавw'рстjьй горjь`, а=п\сли хр\сту` вопiя'ху: _о=т_е'цъ
на'шихъ бж~е, бл~гослове'нъ _е=си`.

Сiя'нiемъ бж~е'ственнагw шу'ма, и= росода'тельнымъ
_о='блакомъ, хр\сте`, и= заре'ю твое'ю наслажда'еми а=п\сли
поя'ху: _о=т_е'цъ на'шихъ бж~е, бл~гослове'нъ _е=си`.

Въ непристу'пномъ свjь'тjь, jа='кw ви'дjь тя` пе'тръ, на
fавw'рстjьй горjь` w=блиста'вша хр\сте`, возопи`: _о=т_е'цъ
на'шихъ бж~е бл~гослове'нъ _е=си`.

Съ нача'льникомъ жи'зни хр\сто'мъ су'ще, дjь'ти
зеведе'_евы, jа='кw и=спусти` зра'ка свjь'тъ, возгремjь'ша:
_о=т_е'цъ на'шихъ бж~е бл~гослове'нъ _е=си`.

И='нъ.

I=рмо'съ: _О='троцы _е=вре'йстiи въ пещи` попра'ша
пла'мень дерзнове'ннw, и= на ро'су _о='гнь преложи'ша,
вопiю'ще: бл~гослове'нъ _е=си`, гд\си бж~е, во вjь'ки.

Ны'нjь ви^дjьна бы'ша а=п\слwмъ неви^димая бж~ества`, во
пло'ти на горjь` fавw'рстjьй w=блиста'вша, вопiю'щымъ:
бл~гослове'нъ _е=си`, гд\си бж~е, во вjь'ки.

О_у=жасо'шася стра'хомъ, о_у=ди'вльшеся бл~голjь'пiю
бж~е'ственнагw цр\ства, на горjь` fавw'рстjьй а=п\сли
вопiю'ще: бл~гослове'нъ _е=си`, гд\си бж~е, во вjь'ки.

Ны'нjь неуслы^шанная о_у=слы^шана бы'ша: без\ъ _о=ц~а`
бо сн~ъ w\т дв~ы, _о=те'ческимъ гла'сомъ сла'внw
свидjь'тельствуется, jа='кw бг~ъ и= чл~вjь'къ то'йже во
вjь'ки.

Положе'нiемъ не бы'лъ _е=си` вы'шнягw, существо'мъ же
сн~ъ возлю'бленъ, пре'жде сы'й, на'мъ прибли'жился _е=си`
непрело'жнw: бл~гослове'нъ _е=си`, гд\си бж~е, во вjь'ки.

Пjь'снь и~.

I=рмо'съ: Въ вавv"лw'нjь _о='троцы бж~е'ственною
распаля'еми ре'вностiю, мучи'теля и= пла'мене преще'нiе
му'жески попра'ша, и= посредjь` _о=гня` вве'ржени,
w=роша'еми поя'ху: бл~гослови'те, вся^ дjьла` гд\сня гд\са.

Манове'нiемъ вся^ нося'й, нога'ми преч\стыми на го'ру
взы'де fавw'рскую хр\сто'съ, на не'йже па'че со'лн_ечныя
лучи` w=блиста` лице'мъ, и=`же зако'ну старjь'йшыя и=
бл~года'ти, показа` пою'щыя: бл~гослови'те вся^ дjьла`
гд\сня, гд\са.

Непристу'пною сла'вою, на горjь` jа='влься неизрече'ннw
fавw'рстjьй, неwдержи'мый и= незаходи'мый свjь'тъ, _о='ч~ее
сiя'нiе, тва'рь о_у=ясни'въ, человjь'ки w=божи` пою'щыя:
бл~гослови'те вся^ дjьла` гд\сня, гд\са.

Сщ~еннолjь'пнw стоя'ще, мwv"се'й же и= и=лiа` на горjь`
fавw'рjь, бж~е'ственныя начерта'нiе jа='снw v=поста'си
ви'дjьвше хр\ста` во _о=те'честjьй w=блиста'вша сла'вjь,
воспjьва'ху: бл~гослови'те вся^ дjьла` гд\сня, гд\са.

И='же во зра'цjь бж~е'ственнагw ра'ди jа=вле'нiя, лице`
просла'вися и=ногда` мwv"се'ово: хр\сто'съ же jа='кw ри'зою
свjь'томъ и= сла'вою w=дjьва'ется. свjь'та бо самодjь'теленъ
сы'й, w=заря'етъ пою'щыя. бл~гослови'те вся^ дjьла` гд\сня,
гд\са.

W\т свjьторо'дна _о='блака, хр\ста` о_у=ч~нцы` w=б\ъя'та
зря'ще на fавw'рjь, и= ни'цы на зе'млю па'дше, о_у='мъ
просвjь'щше, со _о=ц~е'мъ сего` поя'ху и= дх~омъ:
бл~гослови'те вся^ дjьла` гд\сня, гд\са.

И='нъ.

I=рмо'съ: Седмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
сп~се'ны сiя^ ви'дjьвъ, творцу` и= и=зба'вителю вопiя'ше:
_о='троцы бл~гослови'те, сщ~е'нницы воспо'йте, лю'дiе
превозноси'те во вся^ вjь'ки.

О_у=слы'шавше, вл\дко, w\т _о=ц~а` свидjь'тельствуема,
и= jа='кw человjь'ческа твердjь'йша зра'ка, зрjь'ти лица`
твоегw` блиста'нiя не терпя'ще, твои` о_у=ч~нцы` на зе'млю
ни'цъ па'даху, со стра'хомъ пою'ще: сщ~е'нницы
бл~гослови'те, лю'дiе превозноси'те во вся^ вjь'ки.

Ца'рствующымъ _е=си` цр~ь прекра'сенъ, и= и='же всю'ду
владя'щымъ гд\сь си'ленъ, бл~же'нъ, и= во свjь'тjь живы'й
непристу'пнjьмъ. _е=му'же о_у=ч~нцы` о_у=ди'вльшеся,
мwv"се'й же и= и=лiа` вопiя'ху: _о='троцы бл~гослови'те,
сщ~е'нницы воспо'йте, лю'дiе превозноси'те во вся^ вjь'ки.

Jа='кw нб~омъ владу'щему, и= земле'ю гд\сьствующему, и=
преиспо'дними _о='бласть и=му'щему, хр\сте`, предста'ша ти`
w\т земли` о_у='бw а=п\сли, та'кw съ нб~се' же fесвi'тянинъ
и=лiа`, мwv"се'й же w\т ме'ртвыхъ, пою'ще согла'снw: лю'дiе
превозноси'те во вся^ вjь'ки.

О_у=ны'нiя ражда'ющыя печа^ли на земли` w=ста'виша,
а=п\слwвъ и=збра'ннiи, чл~вjьколю'бче: jа='кw тебjь`
послjь'доваша. ко и='же w\т земли` преложе'нiю
бж~е'ственнагw житiя`. тjь'мже и= по достоя'нiю твоегw`
бг~оявле'нiя о_у=лучи'вше, поя'ху: лю'дiе превозноси'те
_е=го` во вjь'ки.

На f~-й пjь'сни Чт\снjь'йшую не пое'мъ, а='ще и= въ
недjь'лю, но пое'мъ припjь'въ пра'здника: Велича'й душе`
моя`, на fавw'рjь преwбрази'вшагося гд\са.

Та'же i=рмо'съ: Рж\ство` твое`:

Посе'мъ вторы'й ли'къ пое'тъ то'йже припjь'въ и=
i=рмо'съ. И= ко второ'му канw'ну припjьва'ютъ то'йже
припjь'въ.

Пjь'снь f~.

I=рмо'съ: Рж\ство` твое` нетлjь'нно jа=ви'ся: бг~ъ и=з\ъ
боку` твое'ю про'йде, jа='кw плотоно'сецъ jа=ви'ся на
земли`, и= съ человjь'ки поживе`. тя`, бц\де, тjь'мъ вси`
велича'емъ.

О_у=жа'сни но'вымъ свjьтоли'тiемъ внеза'пу о_у=ч~нцы`
w=свjь'щшеся, дру'гъ дру'га зря'ху, о_у=ди'вльшеся же, и= къ
земли` прекло'ньшеся, тебjь` вл\дцjь всjь'хъ поклони'шася.

Шу'мъ и=з\ъ _о='блака посыла'шеся бг~огла'сенъ,
и=звjьству'я чу'до: _о=ц~ъ бо свjь'тwвъ, се'й _е='сть сн~ъ
мо'й возлю'бленный, а=п\слwмъ вопiя'ше, тогw` послу'шайте.

Но'вая ви'дjьвше и= пресла^вная, гла'съ _о=ч~ескiй
внуши'вше, на fавw'рjь словесе` слуги^, и=з\ъwбраже'нiе
первоwбра'знагw: се'й _е='сть, вопiя'ху, сп~съ на'шъ.

W='бразе непремjь'нный су'щагw, недви'жима печа'ть
неизмjь'нна: сн~е, сло'ве, му'дросте и= мы'шце, десни'це,
вы'шнягw си'ло, тя` воспjьва'емъ со _о=ц~е'мъ же и= дх~омъ.

И='нъ.

I=рмо'съ: О_у=страши'ся вся'къ слу'хъ неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дв~и'ческагw чре'ва бы'въ чл~вjь'къ. тjь'мже
преч\стую бц\ду вjь'рнiи велича'емъ.

Да твое` пока'жеши jа='вjь неизрече'нное второ'е
сни'тiе, jа='кw да вы'шнiй бг~ъ jа=ви'шася, стоя` посредjь`
богw'въ а=п\слъ на fавw'рjь: мwv"се'а же и= и=лiю`
неизрече'ннw w=сiя'лъ _е=си`. тjь'мже вси' тя хр\сте`
велича'емъ.

Прiиди'те, мнjь` покори'теся лю'дiе, возше'дше на го'ру
ст~у'ю, пренб\сную, невеще'ственнw ста'немъ во гра'дjь
жива'гw бг~а, и= о_у='зримъ мы'сленнw бж~ество`
невеще'ственное, _о=ц~а`, и= дх~а, въ сн~jь _е=диноро'днjьмъ
w=блиста'ющее.

Привле'клъ _е=си` любо'вiю мя`, сп~се, и= премjьни'лъ
_е=си` бж~е'ственнымъ твои'мъ жела'нiемъ: но попали`
_о=гне'мъ невеще'ственнымъ грjьхи` моя^, и= насы'титися
твоея` пи'щи сподо'би, да _о=бое` и=гра'я, велича'ю бл~же
вели^чiя твоя^.

Свjьти'ленъ:

Свjь'те неизмjь'нный сло'ве, свjь'та _о=ц~а`
нерожде'нна, въ jа=вле'ннjьмъ свjь'тjь твое'мъ, дне'сь на
fавw'рjь свjь'тъ ви'дjьхомъ _о=ц~а`, свjь'тъ и= дх~а,
свjь'томъ наставля'ющаго всю` тва'рь. [Три'жды.]

На хвали'техъ, Вся'кое дыха'нiе: поста'вимъ стiхи` д~,
гла'съ д~:

Подо'бенъ: Зва'нный свы'ше:

Пре'жде ч\стна'гw кр\ста` твоегw` и= страда'нiя, пои'мъ
и=`хже проразсуди'лъ _е=си`, w\т сщ~е'нныхъ о_у=ч~нкъ, на
fавw'рскую вл\дко возше'лъ _е=си` го'ру, показа'ти
восхотjь'въ си^мъ сла'ву твою`, и=`же и= ви'дjьвше тя`
преwбрази'вшася, и= па'че со'лнца просiя'вша, ни'цы па'дше,
си'лjь твое'й о_у=диви'шася, взыва'юще: ты` безлjь'тенъ
свjь'тъ _е=си` хр\сте`, и= сiя'нiе _о='ч~ее, а='ще и= во'лею
пло'ть jа=ви'лся _е=си`, неизмjь'нне. [Два'жды.]

И='же пре'жде вjь^къ сы'й бг~ъ сло'во, и='же свjь'томъ
jа='кw ри'зою w=дjьва'яйся, преwбразу'ющiйся пред\ъ
о_у=ч~нки` твои'ми, па'че со'лнца сло'ве просiя'лъ _е=си`:
мwv"се'й же и= и=лiа` тебjь` предста'ша, м_е'ртвымъ и=
живы^мъ тя` гд\са повjь'дающе, и= твое` сла'вяще
неизрече'нное смотре'нiе и= мл\сть, и= мно'гое мл\срдiе,
и='мже сп~слъ _е=си` мi'ръ, грjьхо'мъ погиба'ющiй.

W\Т дв~и'ческагw _о='блака тя` рожде'нна, и= пло'ть
бы'вша, на горjь` fавw'рстjьй преwбразу'ющася гд\си, и=
_о='блакомъ свjь'тлымъ тя` w=кружа'ема, гла'съ роди'телевъ,
возлю'бленнаго тя` сн~а, о_у=ч~нкw'мъ предстоя'щымъ тебjь`
jа='вjь ска'зоваше, jа='кw _е=диносу'щна и=
_е=динопр\сто'льна. тjь'мже пе'тръ о_у=дивля'яся, добро`
_е='сть здjь` бы'ти глаго'лаше, бл~годjь'телю многомл\стиве.

Сла'ва, и= ны'нjь, гла'съ и~:

[Вv"зантi'ево:] Поя'тъ хр\сто'съ петра`, i=а'кwва и=
i=wа'нна, на го'ру высоку` _е=ди^ны, и= преwбрази'ся пред\ъ
ни'ми: и= просвjьти'ся лице` _е=гw` jа='кw со'лнце, ри^зы же
_е=гw` бы'ша бjьлы` jа='кw свjь'тъ: и= jа=ви'шася мwv"се'й
и= и=лiа` съ ни'мъ глаго'люще, и= _о='блакъ свjь'телъ
w=сjьни` и=`хъ. и= се` гла'съ и=з\ъ _о='блака глаго'лющь:
се'й _е='сть сн~ъ мо'й возлю'бленный, w= не'мже
бл~говоли'хъ, тогw` послу'шайте.

Славосло'вiе вели'кое, и= w\тпу'стъ.

На лiтургi'и:

А=нтiфw'нъ а~-й гла'съ в~:

Стi'хъ а~, _псало'мъ _кс~_е: Воскли'кните гд\сви вся`
земля`, по'йте же и='мени _е=гw`, дади'те сла'ву хвалjь`
_е=гw`. Мл~твами бц\ды, сп~се, сп~си` на'съ. Па'ки другi'й
ли'къ, то'йже стi'хъ: Воскли'кните гд\сви: Мл~твами бц\ды,
сп~се, сп~си` на'съ. И= па'ки а~-й ли'къ, стi'хъ в~-й,
_псало'мъ _о~s: Гла'съ гро'ма твоегw` въ колеси`,
w=свjьти'ша мо'лнiя твоя` вселе'нную, подви'жеся и=
тре'петна бы'сть земля`. Мл~твами бц\ды, сп~се, сп~си`
на'съ. Та'же в~-й ли'къ, стi'хъ г~, _псало'мъ р~г: Во
и=сповjь'данiе и= въ велелjь'поту w=бле'клся _е=си`,
w=дjья'йся свjь'томъ jа='кw ри'зою. Мл~твами бц\ды, сп~се,
сп~си` на'съ. Сла'ва, и= ны'нjь: Мл~твами бц\ды, сп~се,
сп~си` на'съ.

А=нтiфw'нъ в~-й.

Стi'хъ а~, _псало'мъ м~з: Го'ры сiw'нскiя, ре'бра
сjь'в_ерова, гра'дъ цр~я` вели'кагw. Сп~си' ны, сн~е бж~iй,
преwбрази'выйся на горjь`, пою'щыя ти`: а=ллилу'iа. Другi'й
ли'къ, то'йже стi'хъ. Стi'хъ в~-й, _псало'мъ _о~з: И= введе`
я=` въ го'ру ст~ы'ни своея`, го'ру сiю`, ю='же стяжа`
десни'ца _е=гw`. Сп~си' ны, сн~е бж~iй: Стi'хъ г~: Го'ру
сiw'ню, ю='же возлюби`, и= созда` jа='кw _е=диноро'га
ст~и'лище свое`. Сп~си' ны, сн~е бж~iй: Сла'ва, и= ны'нjь:
_Е=диноро'дный сн~е и= сло'ве бж~iй:

А=нтiфw'нъ г~-й, гла'съ з~.

Стi'хъ а~-й, _псало'мъ рк~д: Надjь'ющiися на гд\са,
jа='кw гора` сiw'нъ, не подви'жится во вjь'къ. Тропа'рь,
гла'съ з~. Преwбрази'лся _е=си` на горjь`, хр\сте` бж~е,
показа'вый о_у=ченикw'мъ твои^мъ сла'ву твою`, jа='коже
можа'ху: да возсiя'етъ и= на'мъ грjь^шнымъ свjь'тъ тво'й
присносу'щный, мл~твами бц\ды. свjьтода'вче, сла'ва тебjь`.
Стi'хъ в~: Го'ры _о='крестъ _е=гw`, и= гд\сь _о='крестъ
люде'й свои'хъ, w\т ны'нjь и= до вjь'ка. Тропа'рь:
Преwбрази'лся _е=си`: Стi'хъ г~, _псало'мъ д~_i: Гд\си,
кто` w=бита'етъ въ жили'щи твое'мъ; и=ли` кто` всели'тся во
ст~у'ю го'ру твою`; Тропа'рь: Преwбрази'лся _е=си`: Стi'хъ
д~, _псало'мъ к~г: Кто` взы'детъ на го'ру гд\сню; и=ли` кто`
ста'нетъ на мjь'стjь ст~jь'мъ _е=гw`; Тропа'рь:
Преwбрази'лся _е=си`: Вхо'дное: Гд\си, посли` свjь'тъ тво'й,
и= и='стину твою`, та^ мя` наста'виста, и= введо'ста мя` въ
го'ру ст~у'ю твою`. Тропа'рь: Преwбрази'лся _е=си`:

Сла'ва, и= ны'нjь.

Конда'къ, гла'съ то'йже:

На горjь` преwбрази'лся _е=си`, и=, jа='коже вмjьща'ху,
о_у=ч~нцы` твои` сла'ву твою`, хр\сте` бж~е, ви'дjьша: да
_е=гда' тя о_у='зрятъ распина'ема, страда'нiе о_у='бw
о_у=разумjь'ютъ во'льное, мi'рови же проповjь'дятъ, jа='кw
ты` _е=си` вои'стинну _о='ч~ее сiя'нiе.

Трист~о'е. Прокi'менъ, гла'съ д~: Jа='кw возвели'чишася
дjьла` твоя^, гд\си, вся^ прему'дростiю сотвори'лъ _е=си`.
Стi'хъ: Бл~гослови` душе` моя` гд\са, гд\си бж~е мо'й,
возвели'чился _е=си` sjьлw`. А=по'столъ, петро'ва посла'нiя,
зача'ло _кс~_е. А=ллилу'iа, гла'съ и~: Твоя^ су'ть нб~са`,
и= твоя` _е='сть земля`. Стi'хъ: Бл~же'ни лю'дiе, вjь'дущiи
воскликнове'нiе.

_Е=v\глiе матfе'а, зача'ло _о~.

За Досто'йно, i=рмо'съ: Рж\ство` твое` нетлjь'нно
jа=ви'ся: И= до w\тда'нiя.

Прича'стенъ: Гд\си, во свjь'тjь лица` твоегw` по'йдемъ,
и= w= и='мени твое'мъ возра'дуемся во вjь'ки.

На трапе'зjь же разрjьша'емъ на ры'бу, и= _е=ле'й, и=
вiно`, а='ще среда` и=ли` пято'къ.

