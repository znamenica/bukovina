---
вечерня:
   отпустительно:
      тропарь:
         глас: 4
         текст: Вознеслся еси во славе, / Христе Боже наш, / радость сотворивый учеником /
            обетованием Святаго Духа, / извещенным им / бывшим благословением, / яко
            Ты еси Сын Божий, // Избавитель мира.
      молитва: Господи Иисусе Христе, Боже наш, сошедый с Небесных высот спасения
         нашего ради и напитавый нас духовною радостию во святыя и пресветлыя дни Воскресения
         Твоего, и паки по совершении земнаго служения Твоего вознесыйся от нас на небо
         со славою и возседый одесную Бога и Отца! В сей “ясный и всесветлый день Божественнаго
         на небеса восхождения” Твоего “земля празднует и ликует, радуется и небо Вознесением
         днесь Творца твари”, человецы славословят непрестанно, зряще заблуждшее и падшее
         естество свое на рамо Твое, Спасе, вземлемо и на небеса вознесенное, Ангели
         же веселятся, глаголюще: Кто Сей, пришедый во славе, силен во брани. Сей воистину
         Царь Славы?! Сподоби и нам немощным, земная еще мудрствующим и плотоугодия,
         творити непрестающим, восход Твой на небо страшный помышляющи и празднующе,
         плотская и житейская отложити попечения и со Апостолы Твоими на небо ныне взирати
         всем сердцем своим и всеми помышленьми своими, поминающе, яко тамо на небеси
         горе жительство наше есть, здесь же на земли мы точию странники и пришельцы
         есмы, отшедшия из дома Отча в страну далечу греха. Сего ради усердно просим
         Тя, преславным Вознесением Твоим, Господи, оживи нашу совесть, еяже нужнейши
         ничтоже есть в мире, возведи нас из плена сего греховнаго плоти и мира и сотвори
         нас горняя мудрствовати, а не земная, яко да не ктому себе угождати будем и
         жити, но Тебе Господу и Богу Нашему служити будем и поработаем, дондеже отрешившеся
         от уз плоти и прошедши невозбранно воздушныя мытарства, достигнем небесных обителей
         Твоих, идеже, ставше одесную Величествия Твоего, со Архангелы и Ангелы и всеми
         святыми прославляти будем Всесвятое Имя Твое со Безначальным Твоим Отцем и Пресвятым
         и Единосущным и Животворящим Твоим Духом, ныне и присно и во веки веков. Аминь.
утреня:
   величание: Величаем Тя, / Живодавче Христе, / и почитаем Еже на небеса, / с Пречистою
      Твоею плотию, // Божественное Вознесение.
   канон:
      кондак:
         глас: 6
         текст: Еже о нас / исполнив смотрение, / и яже на земли / соединив небесным, /
            вознеслся еси во славе, / Христе Боже наш, / никакоже отлучаяся, / но пребывая
            неотступный, / и вопия любящим Тя: / Аз есмь с вами // и никтоже на вы.
