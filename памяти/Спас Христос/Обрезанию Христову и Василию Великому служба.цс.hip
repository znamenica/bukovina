<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<МИНI'А МJЬ'СЯЦЪ I=АННУА'РIЙ%>

КI'ЕВЪ. Въ тv"погра'фiи кiево-пече'рской ла'vры.

#аw\тч~г го'да



Во сла'ву ст~ы'я, _е=диносу'щныя, животворя'щiя и=
нераздjьли'мыя тр\оцы, _о=ц~а`, и= сн~а, и= ст~а'гw дх~а:
бл~гослове'нiемъ ст~jь'йшагw патрiа'рха моско'вскагw и=
всея` руси` а=ле_ксi'я моско'вскагw срjь'тенскагw монастыря`
свяще'нно-а=рхiмандрi'та напеча'тася кни'га сiя`, минi'а
мjь'сяцъ i=аннуа'рiй во гра'дjь москвjь`, въ лjь'то w\т
рж\ства` по пло'ти бг~а сло'ва #ацч~s

<::рус>Московский Сретенский монастырь, издательство
<((>Правило веры<))>, 1996

<::слав>



%<МJЬ'СЯЦЪ I=АННУА'РIЙ,%>

%<и=мjь'яй дне'й л~а.%>

%<Въ пе'рвый де'нь, _е='же по пло'ти w=брjь'занiе гд\са
на'шегw i=и~са хр\ста`:%>

%<И= па'мять и='же во ст~ы'хъ _о=ц~а` на'шегw васi'лiа
вели'кагw, а=рхiеп\скопа кесарi'и каппадокi'йскiя.%>

%<А='ще хра'мъ ст~а'гw васi'лiа, твори'мъ бдjь'нiе.%>

%<На ма'лjьй вече'рни, на Г%>д\си, воззва'хъ, %<стiхи^ры
на д~, гла'съ г~, самогла'сны:%>

%<Х%>р\ста` всели'въ въ ду'шу твою` чи'стымъ твои'мъ
житiе'мъ, и=сто'чника жи'зни, сщ~енноявле'нне васi'лiе,
рjь'ки и=сточи'лъ _е=си` о_у=че'нiй бл~гочести'выхъ
вселе'ннjьй: w\т ни'хже напоя'еми вjь'рнiи цр~ко'внiи
лю'дiе, плоды` о_у=сте'нъ и=сповjь'дающихъ, бл~года'ть
прино'сятъ просла'вльшему па'мять твою` во вjь'къ вjь'ка.

%<Два'жды.%>

%<М%>v'ро и=злiя'нное на тебjь` бл~года'ти пома'за тя`
сщ~еннодjь'йствовати _е=v\глiе цр\ствiя нб\снагw, васi'лiе
бг~оявле'нне, хр\сто'во бл~гоуха'нiе бы'въ, воне'ю зна'нiя
_е=гw` вселе'нную и=спо'лнилъ _е=си`. Тjь'мже, гла'сы ра^бъ
твои'хъ бл~гопрiя'тнjь прiе'мляй, и=спроси` на'мъ, чту'щымъ
тя`, в_е'лiя ми'лwсти.

%<Вv"зантi'ево:%>

%<С%>т~и'тельскою _о=де'ждею w=дjь'янъ, тр\оцы
побо'рниче васi'лiе, пр\сто'лу предста'лъ _е=си` суди'щному,
бjьду` прiе'мляй w= вjь'рjь, и= страда'льческое
противостоя'нiе показа'въ, jа='рость _е=па'рхову посрами'лъ
_е=си`, jа=ря'щася держа'вою нече'стiя, и=
неми'лостивнымъ разсjьче'нiемъ претя'ща, о_у=се'рднw,
_о='ч~е, проразсуди'въ, и= му'ченикъ бы'въ произволе'нiемъ,
вjьне'цъ прiя'лъ _е=си` побjь'ды w\т хр\ста`, и=му'щагw
ве'лiю мл\сть.

%<Сла'ва, гла'съ в~:%>

%<С%>у'щихъ и=звы'къ _е=стество`, и= всjь'хъ
о_у=смотри'въ нестоя'тельное, _е=ди'наго w=брjь'лъ _е=си`
непоколе'блема, пресу'щнаго су'ща содjь'теля всjь'хъ:
_е=му'же и= па'че приложи'вся, не су'щихъ жела'нiе
w\тве'рглъ _е=си`, моли` и= на'мъ бж\ственнагw жела'нiя
получи'ти, сщ~енноявле'нне васi'лiе.

%<И= ны'нjь, пра'здника.%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Х%>ра'мъ всесвjь'телъ * трисо'лнечныя зари` сы'й, *
w=заря'еши ду'шы пита'ющихся * словесы` твои'ми, васi'лiе.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе ср\дца моегw` ра'зумъ.

%<Т%>руба` съ небесе` * шу'мъ гла'са твоегw` _е='сть, *
и= _о='гнь, и='мже попаля'ются * _е=ретi'ч_еская вся^, *
васi'лiе, о_у=ч_е'нiя.

%<Стi'хъ: О_у=%>ста` пра'веднагw поуча'тся прему'дрости,
и= я=зы'къ _е=гw` возглаго'летъ су'дъ.

%<С%>вjь'тъ _е=ди'нъ трисiя'нный, * раздjьля'яй ли'цы, *
_е=диня'яй же существо'мъ, * а='рiа низложи'лъ _е=си` * и=
саве'ллiа, васi'лiе.

%<Сла'ва, и= ны'нjь:%>

%<П%>лотско'е w=брjь'занiе * бг~овочеловjь'чнагw сло'ва
* и= па'мять васi'лiа * почита'юще вели'кагw, * бц\ду
почита'емъ.

%<По _О='%>ч~е на'шъ, %<тропа'рь ст~а'гw: Сла'ва, и=
ны'нjь, w=брjь'занiя._Е=ктенiа`, и= w\тпу'стъ. На вели'цjьй
же вече'рни, и= на о_у='трени, и= на лiтургi'и, пое'мъ все`
послjь'дованiе, jа='коже и=з\ъяви'ся на ряду`.%>



%<На вели'цjьй вече'рни пое'мъ, Б%>л~же'нъ му'жъ, %<а~-й
а=нтiфw'нъ.%>

%<На Г%>д\си, воззва'хъ, %<стiхи^ры на и~. Пра'здника
д~, гла'съ и~. Самогла'сны:%>

%<С%>ходя'й сп~съ къ ро'ду человjь'ческому прiя'тъ
пелена'ми пови'тiе, не возгнуша'ся плотска'гw w=брjь'занiя
_о=смодне'венъ по мт~ри, безнача'льный по _о=ц~у`.
Тому` вjь'рнiи возопiи'мъ: ты` _е=си` бг~ъ на'шъ, поми'луй
на'съ.

%<Н%>е о_у=стыдjь'ся всебл~гi'й бг~ъ плотски'мъ
w=брjь'занiемъ w=брjь'затися: но даде` самаго` себе`
_о='бразъ и= начерта'нiе всjь^мъ ко спасе'нiю: и='бо зако'на
творе'цъ закw'нная и=сполня'етъ, и= пр\оро'кwвъ
прореч_е'нiя, jа=`же w= не'мъ. И='же вся^ содержа'й го'рстiю
и= пелена'ми пови'выйся гд\си, сла'ва тебjь`.

%<Два'жды.%>

%<И='ны стiхи^ры ст~а'гw васi'лiа, на д~, гла'съ д~.
Подо'бенъ: З%>ва'нный свы'ше:

%<И='%>же тезоимени'тнjь * нарече'нъ бы'въ цр\ствiя,
_е=гда` цр\ское ты` свяще'нiе, * хр\сто'въ jа=зы'къ свя'тъ,
любому'дрiемъ и= худо'жествомъ, * _о='ч~е, о_у=па'слъ
_е=си`: тогда` вjьнце'мъ тя` о_у=краси` цр\ствiя, васi'лiе,
* цр\ствующими цр\ствуяй и= всjь'хъ гд\сь, * и='же ро'ждшему
соедине'нный, присносу'щный сн~ъ и= собезнача'льный. *
_Е=го'же моли`, * спасти` и= просвjьти'ти ду'шы на'шя.

%<Два'жды.%>

%<С%>т~и'тельства _о=де'ждами о_у=кра'шенъ, * ра'дуяся
проповjь'далъ _е=си` * _е=v\глiе цр\ствiя, васi'лiе, *
правосла'вiя цр~кви и=сточи'въ о_у=че'нiе. * И='мже ны'нjь
просвjьща'еми, * _е=ди'но бж\ство`, _е='же во _о=ц~jь`
вседержи'тели, * и= во _е=диноро'днjьмъ бж~iи сло'вjь * и=
бж\ственнjьмъ дс~jь, * бг~осло'вимъ и= сла'вимъ * въ трiе'хъ
ли'цjьхъ нераздjь'льнw. * _Е=го'же моли`, * спасти` и=
просвjьти'ти ду'шы на'шя.

%<Н%>еб_е'снымъ спребыва'я ликостоя'нi_емъ, * и=
соводворя'яся, _о='ч~е васi'лiе, * и='хже и= житiю`
поревнова'лъ _е=си` * свjь'тлостiю чи'стою житiя` твоегw`, *
_е=ще` съ пло'тiю живы'й съ су'щимина земли`, *
jа='кw безпло'тенъ: * наслажда'ющыяся бг~одохнове'ннымъ
о_у=че'нiемъ твои'мъ * w\т бjь'дъ и= тмы` невjь'дjьнiя, *
хр\ста` бг~а на'шего моли`, * спасти`, и= просвjьти'ти ду'шы
на'шя.

%<Сла'ва, гла'съ и~. А=нато'лiа:%>

%<П%>рему'дрости рачи'тель бы'въ, прп\дбне, и= всjь'хъ
су'щихъ, _е='же къ бг~у, предсуди'въ сожи'тельницу поуче'нiе
сме'ртное, лjь'потно житiе` препроводи'лъ _е=си`. И='бо
плотскi'я стра'сти воздержа'нiя крjь'постьми себе`
w=бложи'въ, и= бж\ственнагw поуче'нiя зако'номъ, нерабо'тенъ
душе'вный соблю'лъ _е=си` са'нъ, добродjь'тели бога'тствомъ
все` плотско'е мудрова'нiе повину'лъ _е=си` ду'ху. Тjь'мже,
пло'ть и= мi'ръ возненави'дjьвъ и= мiроде'ржца, предстоя`
хр\сту`, проси` душа'мъ на'шымъ ве'лiя ми'лости.

%<И= ны'нjь, гла'съ то'йже, пе'рвую стiхи'ру: С%>ходя'й
сп~съ къ ро'ду человjь'ческому:

%<Вхо'дъ. Прокi'менъ дне`. Бытiя` чте'нiе:%>

[Глава` з~_i] %<Jа=%>ви'ся гд\сь а=вра'му, и= рече`
_е=му`: а='зъ _е='смь бг~ъ тво'й, бл~гоугожда'й предо мно'ю,
и= бу'ди непоро'ченъ. И= положу` завjь'тъ мо'й между` мно'ю
и= между` тобо'ю, и= о_у=мно'жу тя` sjьлw`. И= бу'деши
_о=ц~ъ мно'гихъ jа=зы'кwвъ. И= не нарече'тся ктому` и='мя
твое`, а=вра'мъ, но бу'детъ и='мя твое`, а=враа'мъ, jа='кw
_о=ц~а` мно'гихъ jа=зы'кwвъ положи'хъ тя`. И= возращу' тя
sjьлw` sjьлw`, и= положу' тя въ jа=зы'ки, и= ца'рiе и=зъ
теб_е` и=зы'дутъ. И= положу` завjь'тъ мо'й между` мно'ю и=
тобо'ю, и= между` сjь'менемъ твои'мъ по тебjь`, въ ро'ды
и='хъ, въ завjь'тъ вjь'чный, и= бу'ду и=`мъ бг~ъ. И= паде`
а=враа'мъ на лицjь` свое'мъ, и= поклони'ся гд\севи. И= рече`
бг~ъ ко а=враа'му: ты' же завjь'тъ мо'й да соблюде'ши, ты`
и= сjь'мя твое` по тебjь` въ ро'ды и='хъ. И= се'й завjь'тъ,
и='же соблюде'ши между` мно'ю и= ва'ми, и= между` сjь'менемъ
твои'мъ по тебjь` въ ро'ды и='хъ: w=брjь'жите пло'ть ва'шу
кра'йнюю,и= бу'детъ въ зна'менiе завjь'та между`
мно'ю и= ва'ми, и= между` сjь'менемъ твои'мъ по тебjь` въ
ро'ды и='хъ. И= _о=троча` _о=смодне'внw w=брjь'жется ва'мъ,
вся'къ му'жескъ по'лъ въ ро'дjьхъ ва'шихъ. И= му'жескiй
по'лъ, и='же не w=брjь'жетъ пло'ть кра'йнюю свою` во
_о=смы'й де'нь, потреби'тся душа` _о='на w\т ро'да своегw`,
jа='кw завjь'тъ мо'й разори'ла _е='сть.

%<При'тчей чте'нiе:%>

[Глава` и~] %<Г%>д\сь созда' мя нача'ло путе'й свои'хъ,
въ дjьла` своя^. Пре'жде вjь'ка w=снова' мя въ нача'лjь,
пре'жде зе'млю сотвори'ти, и= пре'жде б_е'здны содjь'лати,
пре'жде проити` и=сто'чникwмъ водны^мъ: пре'жде гора'мъ
водрузи'тися, пре'жде же всjь'хъ холмw'въ ражда'етъ мя`.
Гд\сь сотвори` страны^ и= пусты^ни и= концы` населе'ны подъ
нб~се'мъ. _Е=гда` гото'вяше нб~о, съ ни'мъ бjь'хъ, и=
_е=гда` w\тлуча'ше себjь` пр\сто'лъ на вjь'трjьхъ. _Е=гда`
крjь'пки творя'ше вы^шнiя _о='блаки, и= jа='кw тве'рды
полага'ше и=сто'чники поднб\сныя. Внегда` полага'ти мо'рю
предjь'лъ _е=гw`, и= во'ды не мимои'дутъ о_у='стъ _е=гw`, и=
крjь'пки творя'ше w=снова^нiя земли`: бjь'хъ къ нему`
подо'бна. А='зъ бjь'хъ, w= не'йже ра'довашеся По вся^ же
дни^ веселя'хся предъ лице'мъ _е=гw` на вся'ко вре'мя.

%<При'тчей чте'нiе:%>

[Глава` _i~] %<О_у=%>ста` прв\днагw ка'плютъ
прему'дрость, я=зы'къ же непра'веднагw поги'бнетъ.
О_у=стнjь` муже'й прв\дныхъ ка'плютъ бл~года^ти, о_у=ста' же
нечести'выхъ развраща'ются. Мjь^рила льсти^вая ме'рзость
предъ гд\семъ: вjь'съ же пра'ведный прiя'тенъ _е=му`.
И=дjь'же а='ще вни'детъ досажде'нiе, та'мw и= безче'стiе:
О_у=ста' же смире'нныхъ поуча'ются прему'дрости. Соверше'нiе
пра'выхъ наста'витъ и=`хъ, и= поползнове'нiе w\трица'ющихся
о_у=пасе'тъ и=`хъ. Не по'льзуютъ и=мjь^нiя въ де'нь
jа='рости: пра'вда же и=зба'витъ w\т сме'рти. О_у='меръ
прв\дный, w=ста'ви раска'янiе: нару'чна же быва'етъ и=
посмjья'тельнанечести'выхъ па'губа. Пра'вда
непоро'чнагw и=справля'етъ пути^: въ нече'стiе же па'даетъ
непра'вда. Пра'вда муже'й пра'выхъ и=зба'витъ и=`хъ:
безсовjь'тiемъ же плjьня'ются беззако'ннiи. Сконча'вшуся
му'жу пра'ведну, не поги'бнетъ наде'жда: похвала' же
нечести'выхъ поги'бнетъ. Пра'ведникъ w\т ло'ва
о_у=бjь'гнетъ, вмjь'стw же _е=гw` предае'тся нечести'вый. Во
о_у=стjь'хъ нечести'выхъ сjь'ть гра'жданwмъ, чу'вство же
пра'ведныхъ благоспjь'шное. Во благи'хъ пра'ведныхъ
и=спра'вится гра'дъ, и= въ поги'бели нечести'выхъ
ра'дованiе. Во бл~гослове'нiи пра'выхъ возвы'сится гра'дъ,
о_у=сты^ же нечести'выхъ раскопа'ется. Руга'ется гра'жданwмъ
лише'нный ра'зума, му'жъ же му'дрый безмо'лвiе во'дитъ.

%<На лiтi'и стiхи'ра хра'ма: та'же ст~а'гw васi'лiа,
гла'съ г~. Ге'рманово:%>

%<Х%>р\ста` всели'въ въ ду'шу твою` чи'стымъ твои'мъ
житiе'мъ, и=сто'чника жи'зни, сщ~енноявле'нне васi'лiе,
рjь'ки и=сточи'лъ _е=си` о_у=че'нiй бл~гочести'выхъ
вселе'ннjьй: w\т ни'хже напая'еми вjь'рнiи цр~ко'внiи
лю'дiе, плоды` о_у=сте'нъ и=сповjь'дающихъ, бл~года'ть
прино'сятъ просла'вльшему па'мять твою` во вjь'къ вjь'ка.

%<М%>v'ро и=злiя'нное на тебjь` благода'ти пома'за тя`
священнодjь'йствовати _е=v\глiе цр\ствiя нб\снагw, васi'лiе
бг~оявле'нне, хр\сто'во благоуха'нiе бы'въ, воне'ю ра'зума
_е=гw` вселе'нную и=спо'лнилъ _е=си`. Тjь'мже, гла'сы ра^бъ
твои'хъ благопрiя'тнjь прiе'мляй, и=спроси` на'мъ, чту'щымъ
тя`, в_е'лiя ми'лwсти.

%<Вv"зантi'ево:%>

%<С%>вяти'тельскою _о=де'ждею w=дjь'янъ, тр\оцы
побо'рниче васi'лiе, пр\сто'лу предста'лъ _е=си` суди'щному,
бjьду` прiе'мляй w= вjь'рjь, и= страда'льческое
противостоя'нiе показа'въ, jа='рость _е=па'рхову посрами'лъ
_е=си`, jа=ря'щася держа'вою нече'стiя, и= неми'лостивнымъ
разсjьче'нiемъ претя'ща, о_у=се'рднw, _о='ч~е,
проразсуди'въ, и= му'ченикъ бы'въ произволе'нiемъ, вjьне'цъ
прiя'лъ _е=си` побjь'ды w\т хр\ста`, и=му'щагw ве'лiю
ми'лость.

%<Сла'ва, гла'съ s~:%>

%<И=%>злiя'ся благода'ть во о_у=стна'хъ твои'хъ,
прп\дбне _о='ч~е, и= бы'лъ _е=си` па'стырь хр\сто'вы цр~кве,
о_у=чя` слов_е'сныя _о='вцы вjь'ровати въ тр\оцу
_е=диносу'щную, во _е=ди'номъ бж\ствjь`.

%<И= ны'нjь, гла'съ и~: С%>ходя'й сп~съ:

%<На стiхо'внjь стiхи^ры ст~а'гw, самогла'сны: гла'съ
а~. Вv"зантi'ево:%>

%<_W%> бж~е'ственная и= сщ~е'нная хр\сто'вы цр~кве
пчело`, васi'лiе всебл~же'нне! ты' бо бж~е'ственнагw
жела'нiя жа'ломъ тебе` воwружи'въ, богоме'рзскихъ _е=ресе'й
хулы^ о_у=язви'лъ _е=си`, и= душа'мъ вjь'рныхъ бл~гоче'стiя
сла'дость сокро'виществовалъ _е=си`. И= ны'нjь
бж~е'ственнагw рая` нетлjь^нныя проходя` па^жити, помина'й
и= на'съ, предстоя` тр\оцjь _е=диносу'щнjьй.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ.

%<Васi'лiа мона'ха:%>

%<В%>сjь'хъ ст~ы'хъ собра'лъ _е=си` добродjь'т_ели,
_о='ч~е на'шъ васi'лiе: мwv"се'еву кро'тость и= и=лiину`
ре'вность, петро'во и=сповjь'данiе, i=wа'нново бг~осло'вiе.
Jа='кw па'vелъ вопiя` не преста'лъ _е=си`: кто`
и=знемога'етъ, и= а='зъ не и=знемога'ю; кто` соблажня'ется,
и= а='зъ не разжиза'юся; Тjь'мже, съ ни'ми водворя'яся,
моли` спасти'ся душа'мъ на'шымъ.

%<Стi'хъ, гла'съ в~: О_у=%>ста` прв\днагw поуча'тся
прему'дрости, и= я=зы'къ _е=гw` возглаго'летъ су'дъ.

%<I=wа'нна мона'ха:%>

%<С%>у'щихъ и=звы'къ _е=стество`, и= всjь'хъ
о_у=смотри'въ нестоя'тельное, _е=ди'наго w=брjь'лъ _е=си`
непоколе'блема, пресу'щнаго су'ща содjь'теля всjь'хъ,
_е=му'же и= па'че приложи'вся, не су'щихъ жела'нiе
w\тве'рглъ _е=си`. Моли` и= на'мъ бж\ственнагw жела'нiя
получи'ти, сщ~енноявле'нне васi'лiе.

%<Сла'ва, гла'съ s~:%>

%<Б%>л~года'ть чуде'съ съ нб~се` прiе'мъ, и= ле'сть
i='дwльскую w=бличи'въ о_у=че'ньми, ст~и'телей _е=си` сла'ва
и= о_у=твержде'нiе, всебл~же'нне васi'лiе, и= всjь'хъ
прп\дбныхъ о_у=че'нiя _о='бразъ,дерзнове'нiе
и=мjь'я къ бг~у. Того` моли` спасти'ся душа'мъ на'шымъ.

%<И= ны'нjь, гла'съ и~:%>

%<Н%>е о_у=стыдjь'ся всебл~гi'й бг~ъ плотски'мъ
w=брjь'занiемъ w=брjь'затися, но даде` самаго` себе`
_о='бразъ и= начерта'нiе всjь^мъ ко спасе'нiю: и='бо зако'на
творе'цъ закw'нная и=сполня'етъ, и= пр\оро'кwвъ
прореч_е'нiя, jа=`же w= не'мъ. И='же вся^ содержа'й го'рстiю
и= пелена'ми пови'выйся гд\си, сла'ва тебjь`.

%<Тропа'рь ст~а'гw, гла'съ а~:%>

%<В%>о всю` зе'млю и=зы'де вjьща'нiе твое`, jа='кw
прiе'мшую сло'во твое`, и='мже бг~олjь'пнw научи'лъ _е=си`,
_е=стество` су'щихъ о_у=ясни'лъ _е=си`, человjь'ч_ескiя
_о=бы'чаи о_у=краси'лъ _е=си`, цр\ское свяще'нiе, _о='ч~е
прп\дбне: моли` хр\ста` бг~а спасти'ся душа'мъ на'шымъ.

%<Сла'ва, и= ны'нjь, пра'здника, гла'съ то'йже:%>

%<Н%>а пр\сто'лjь _о=гнезра'чнjьмъ въ вы'шнихъ сjьдя'й
со _о=ц~е'мъ безнача'льнымъ и= бж\ственнымъ твои'мъ дх~омъ,
благоволи'лъ _е=си` роди'тися на земли`, w\т _о=трокови'цы,
неискусому'жныя твоея` мт~ре, i=и~се: сегw` ра'ди и=
w=брjь'занъ бы'лъ _е=си`, jа='кw чл~вjь'къ _о=смодне'вный.
Сла'ва всеблаго'му твоему` совjь'ту, сла'ва смотре'нiю
твоему`, сла'ва снизхожде'нiю твоему`, _е=ди'не
чл~вjьколю'бче.

%<И= w\тпу'стъ.%>

%<На повече'рiи конда'къ ст~а'гw: Сла'ва, и= ны'нjь,
пра'здника. Полу'нощницу же пое'мъ по _о=бы'чаю, съ
каfi'смою. По а~-мъ трист~о'мъ тропа'рь пра'здника. По в~-мъ
трист~о'мъ конда'къ пра'здника же. Моли'твы же, П%>омяни`,
гд\си, въ наде'жди воскр\снiя: %<не глаго'лемъ, то'чiю
Г%>д\си, поми'луй, %<в~_i. И= w\тпу'стъ.%>



%<На о_у='трени, на Б%>г~ъ гд\сь, %<тропа'рь пра'здника
два'жды. Сла'ва, ст~а'гw: И= ны'нjь, пра'здника.%>

%<По а~-й каfi'смjь, сjьда'ленъ, гла'съ _е~. Подо'бенъ:
С%>обезнача'льное:

%<Jа='%>кw цр\ское о_у=краше'нiе цр~кве, васi'лiа вси`
да восхва'лимъ, о_у=че'нiй сокро'вище неwску'дное: си'ми бо
то'й наказа` на'сътр\оцу почита'ти ст~у'ю,
соедине'ну о_у='бw существо'мъ, раздjьле'ну же v=поста'сьми.

%<Сла'ва, гла'съ а~. Подо'бенъ: Г%>ро'бъ тво'й, сп~се:

%<В%>асi'лiе прему'дре, предстоя'й тр\оцjь, моли'ся
получи'ти въ де'нь суда`, на'мъ, пою'щымъ тя` и= чту'щымъ
па'мять твою`, благода'ть, ми'лость и= w=чище'нiе
прегрjьше'нiй: jа='кw да о_у=сты^ прославля'емъ и= се'рдцемъ
_е=ди'наго человjьколю'бца.

%<И= ны'нjь:%>

%<В%>сjь'хъ творе'цъ и= вл\дка мi'ра, сы'й со _о=ц~е'мъ
и= дх~омъ горjь`, jа='кw мл\днцъ w=брjь'зуется на земли`
_о=смодне'венъ. И='стиннw бж\ственна же и= чу'дна дjьла`
твоя^: ты' бо, вл\дко, на'съ ра'ди w=брjь'зался _е=си`,
jа='кw сы'й зако'на и=сполне'нiе.

%<И= чте'мъ во _е=v\глiи толково'мъ поуче'нiе вели'кагw
васi'лiа мона'хwмъ.%>

%<По в~-й каfi'смjь, сjьда'ленъ, гла'съ и~. Подо'бенъ:
П%>рему'дрости:

%<Н%>еизрече'нныя прему'дрости бг~ови'днjь поче'рплъ
_е=си` бога'тство та'йное, всjь^мъ и=сточи'лъ _е=си`
правосла'вiя во'ды, вjь'рныхъ о_у='бw ср\дца` бж\ственнjь
веселя'щыя, невjь'рныхъ же велjь^нiя досто'йнjь
потопля'ющыя. W\тню'дуже _о=бою'ду благоче'стiя пw'ты,
показа'лся _е=си` непобjьди'мь тр\оцы побо'рникъ, ст~и'телю
васi'лiе. Моли'ся хр\сту` бг~у, прегрjьше'нiй w=ставле'нiе
дарова'ти пра'зднующымъ любо'вiю ст~у'ю па'мять твою`.

%<Сла'ва, гла'съ г~. Подо'бенъ: Б%>ж\ственныя вjь'ры:

%<В%>сю` напои'лъ _е=си` вселе'нную, jа='коже вода'ми,
о_у=ч_е'нiи твои'ми, бл~гоче'стiя собра'нными догма^ты:
жи'зни бо и=сто'чникъ въ тебjь` препочива'ше вои'стинну,
васi'лiе. _Е=го'же моли`, jа='кw дерзнове'нiе стяжа'вый,
бг~одохнове'нне, дарова'ти на'мъ ве'лiю ми'лость.

%<И= ны'нjь, гла'съ д~:%>

%<И='%>же _е=стество'мъ неви'димый ны'нjь ви'димь
_е='сть пло'тiю: сло'во несозда'нное ны'нjь, и=зъ дв~ы
чи'стыя ражда'емо, зи'ждется. Тjь'мже и= по зако'ну, на'съ
ра'ди человjь'кwвъ,jа='коже _о=смодне'венъ
w=брjь'зуется младе'нецъ. Тому` о_у=`бо поклони'мся, jа='кw
сп~су на'шему.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<С%>и'лою слове'съ бж~е'ственныхъ _е='р_еси низложи'лъ
_е=си` мра^чныя: вся^ шата^нiя _е=vно'мi_ева погрузи'лъ
_е=си`: человjь'кwмъ бо дх~а бг~а бы'ти проповjь'далъ
_е=си`, и= ру'къ воздjь'нiемъ враги` о_у=мертви'лъ _е=си`.
Все` прогна'лъ _е=си` саве'ллiево служе'нiе, вся^ же
мудрова^нiя нестw'рi_ева о_у=праздни'лъ _е=си`, ст~и'телю
васi'лiе: моли'ся хр\сту` бг~у, прегрjьше'нiй w=ставле'нiе
дарова'ти пра'зднующымъ любо'вiю ст~у'ю па'мять твою`.

%<Сла'ва:%>

%<Б%>лагода'ть слове'съ твои'хъ бж\ственныхъ и= догма^тъ
высота` та'инственная бж\ственнагw на'мъ бы'сть восхожде'нiя
лjь'ствица: дх~а бо, _о='ч~е, стяжа'вый трубу`, то'ю
проповjь'далъ _е=си` бж\ств_енная о_у=ч_е'нiя. Тjь'мже и= на
мjь'стjь всели'лся _е=си` sла'чнjь, мзды^ подвигw'въ твои'хъ
прiе'мъ, прп\дбне i=ера'рше васi'лiе: моли'ся хр\сту` бг~у,
прегрjьше'нiй w=ставле'нiе дарова'ти пра'зднующымъ любо'вiю
ст~у'ю па'мять твою`.

%<И= ны'нjь:%>

%<В%>ся'ческихъ вл\дка и= творе'цъ, и=зъ преч\стыя
о_у=тро'бы твоея` пло'ть прiе'мый, предста'тельницу тя`
показа` человjь'кwмъ, всенепоро'чная: сегw` ра'ди вси` къ
тебjь` прибjьга'емъ, w=чище'нiя прегрjьше'нiй прося'ще,
вл\дчце, и= вjь'чнующiя и=зба'витися му'ки, и= вся'кагw
w=sлобле'нiя лю'тагw мiроде'ржца. Сегw` ра'ди вопiе'мъ ти`:
моли'ся твоему` сн~у и= бг~у, прегрjьше'нiй w=ставле'нiе
дарова'ти покланя'ющымся вjь'рою всест~о'му рождеству`
твоему`.

%<И= чте'мъ надгро'бное сло'во григо'рiа бг~осло'ва,
_е='же w= вели'цjьмъ васi'лiи, на четы'ре ча^сти.%>

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ. %<Стi'хъ: О_у=%>слы'шите
сiя^ вси` jа=зы'цы, внуши'те вси` живу'щiи по вселе'ннjьй.
%<В%>ся'кое дыха'нiе: %<_Е=v\глiе i=wа'нна, зача'ло л~s.%>

%<По н~-мъ _псалмjь` стiхи'ра самогла'сна, гла'съ s~:%>

%<И=%>злiя'ся благода'ть во о_у=стна'хъ твои'хъ,
прп\дбне _о='ч~е, и= бы'лъ _е=си` па'стырь хр\сто'вы цр~кве,
о_у=ча` слов_е'сныя _о='вцы вjь'ровати въ тр\оцу
_е=диносу'щную, во _е=ди'номъ бж\ствjь`.

%<Канw'нъ пра'здника. Творе'нiе стефа'ново:%>

%<I=рмо'съ по два'жды, тропари' же на д~.%>

%<Гла'съ в~. Пjь'снь а~. I=рмо'съ:%>

%<Г%>ряди'те лю'дiе, пои'мъ пjь'снь хр\сту` бг~у,
раздjь'льшему мо'ре и= наста'вльшему лю'ди, jа=`же и=зведе`
и=з\ъ рабо'ты _е=гv'петскiя, jа='кw просла'вися.

%<_О=%>смери'ца дне'й, нося'щая _о='бразъ бу'дущагw,
твое'ю, хр\сте`, просвjьща'ется и= w=сщ~а'ется во'льною
нището'ю: въ се'й бо зако'ннw w=брjь'зался _е=си` пло'тiю.

%<W=%>брjь'занiе прiе'млетъ _о=смодне'вное хр\сто'съ
своегw` рж\ства`, и= сегw` дне'сь сjь'нь спря'таетъ, свjь'тъ
возсiява'я но'выя бл~года'ти.

%<И='нъ канw'нъ ст~и'теля васi'лiа, на и~. Творе'нiе
i=wа'нна дамаскина`.%>

%<Гла'съ и= i=рмо'съ то'йже.%>

%<Т%>воему` гла'су подоба'ше прiити`, васi'лiе, нача'ти
хотя'щымъ хвалы^ твоя^: но, _о='ч~е, мольбу` прiе'мъ,
бл~года'ть подава'й незави'стнw на'мъ.

%<Д%>обродjь'телей ты` жесто'кiй ше'ствовалъ _е=си`
пу'ть, въ гла'дкiй дости'глъ _е=си` и= несопроти'вный
нб\сный восхо'дъ, и= всjь^мъ jа=ви'лся _е=си` _о='бразъ,
васi'лiе.

%<С%>трастно'е взыгра'нiе, томя'щее пло'ть, любому'дрiя
жела'нiемъ наказа'лъ _е=си`: тjь'мже въ нетлjь'нныхъ
водворя'ешися цр\ствiихъ, _о='ч~е васi'лiе.

%<Д%>уш_е'вныя стра^сти, бл~гопотре'бнw, васi'лiе,
вку'пjь же и= тjьл_е'сныя, дх~о'внымъ посjь'клъ _е=си`
мече'мъ: себе' же вл\дцjь же'ртву прине'слъ _е=си`.

%<Т%>ы` бы'въ неизрече'нныхъ таи'нникъ, васi'лiе,
хр\сто'ву цр\ствiю тайнонаучи'лъ _е=си`, свяще'нне _о='ч~е,
jа='вjь, тр\оческiй свjь'тъ w=блиста'лъ _е=си` на'мъ.

%<Бг~оро'диченъ:%>

%<К%>то` и=зрещи` твое` по досто'инству возмо'жетъ,
_е='же па'че сло'ва, зача'тiе; бг~а бо родила` _е=си`
пло'тiю, всечи'стая, на'мъ jа='вльшася сп~са и= гд\са.

%<Катава'сiа, пе'рвый ли'къ пое'тъ i=рмо'съ:%>

%<Г%>лубины` w\ткры'лъ _е='сть дно`, и= су'шею своя^
влече'тъ, въ не'й покры'въ проти^вныя, крjь'пкiй во
бра'нjьхъ гд\сь, jа='кw просла'вися.

%<Другi'й ли'къ, i=рмо'съ:%>

%<Ш%>е'ствуетъ морску'ю волня'щуюся бу'рю, су'шу а='бiе
i=и~ль jа='вльшуюся: чермны'й же по'нтъ трiста'ты
_е=гv'п_етскiя покры` ку'пнw, водостла'ненъ гро'бъ, си'лою
крjь'пкою десни'цы вл\дчни.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ
о_у=мерщвле'й грjь'хъ, и= стра'хъ тво'й всади` въ сердца`
на'съ, пою'щихъ тя`.

%<С%>ло'во вопло'щшееся пресу'щественное, въ преста'тiе
зако'на w=брjь'зася: нача'токъ же бж\ственныя бл~года'ти, и=
жи'зни нетлjь'нныя на'мъ подаде`.

%<З%>ако'на и=спо'лнитель, не jа='кw сопроти'венъ бг~у
сы'й хр\сто'съ воплоти'выйся показа'ся, и= сподо'бися во'лею
w=брjь'затися _о=смодне'венъ.

%<Преподо'бнагw:%>

%<С%>притече` хр\сто'ву, и= спросiя` па'мять твоя`,
_о='ч~е, рж\ству`, _е=гw'же несказа'нное та'инство твои'ми
о_у=че'ньми jа='вjь сотвори'лъ _е=си`.

%<С%>тра'хомъ гд\снимъ о_у=твержда'емь, нача'ло бо
му'дрости се'й _е='сть, любо'вiю лу'чшею впери'лся _е=си`
прему'дрости, _w васi'лiе.

%<Н%>аказа'нiя бы'въ вся'кагw и=спо'лненъ, не то'кмw
до'льнягw и= попира'емагw, мно'гw же па'че лу'чшагw,
показа'лся _е=си` мi'ру свjь'тъ, васi'лiе.

%<В%>асi'лiе прему'дре, вше'лъ _е=си` дjья'нiемъ, и=
дjья'нiе вше'ствiе видjь'нiя бж\ственнjьйшагw показа'лъ
_е=си`, и= су'щихъ ра'зуму научи'лся _е=си` jа='вjь.

%<Бг~оро'диченъ:%>

%<Б%>езсjь'меннw во чре'вjь бг~а зачала` _е=си`, и=
ражда'еши несказа'ннw воплоще'нна: на него'же зрjь'ти не
смjь'ютъ, ч\стая, нб\сныхъ си^лы, приснодв~о.

%<Катава'сiа, ли'къ пе'рвый:%>

%<К%>рjь'пость дая'й цар_е'мъ на'шымъ гд\сь и= ро'гъ
пома'занныхъ свои'хъ вознося'й w\т дв~ы ражда'ется, гряде'тъ
же ко креще'нiю. Тому` вjь'рнiи возопiе'мъ: нjь'сть ст~ъ,
jа='кw бг~ъ на'шъ.

%<Другi'й:%>

%<_Е=%>ли'цы дре'внихъ и=зрjьши'хомся сjь'тей, бра'шенъ
львw'въ сотре'нныхъ члено'вными, ра'дуимся и= разшири'мъ
о_у=ста`, сло'во плету'ще w\т слове'съ сладкопjь'нiя, и='мже
къ на'мъ наслажда'ется дарова'нiй.

%<Конда'къ пра'здника, гла'съ г~. Подо'бенъ: Д%>в~а
дне'сь:

%<В%>сjь'хъ гд\сь w=брjь'занiе терпи'тъ, и=
человjь'ч_еская прегрjьш_е'нiя, jа='кw бл~гъ w=брjь'зуетъ,
дае'тъ спасе'нiе дне'сь мi'ру: ра'дуется же въ вы'шнихъ и=
созда'телевъ i=ера'рхъ и= свjьтоно'сный бж\ственный
таи'нникъ хр\сто'въ васi'лiй.

%<Та'же сjьда'ленъ ст~а'гw, гла'съ и~. Подо'бенъ:
П%>рему'дрости:

%<П%>рему'дрости сло'ва навы'къ, и= писа'нiе зако'на
w\тложи'въ, всjь^мъ проповjь'далъ _е=си` бл~года'ти сло'во,
и= ду'шъ скрижа^ли о_у=гла'дилъ _е=си` словесы` твои'ми, въ
ни'хже начерта'лъ _е=си` бж\ств_енная о_у=ч_е'нiя. Тjь'мже
и= мра'къ проше'дъ _о='блакомъ покро'ва тjьлесе`, и=
просiя'лъ _е=си` дх~омъ, ст~и'телю васi'лiе: моли` хр\ста`
бг~а, грjьхw'въ w=ставле'нiе пода'ти чту'щымъ любо'вiю
ст~у'ю па'мять твою`.

%<Два'жды.%>

%<Сла'ва, и= ны'нjь, пра'здника, гла'съ д~. Подо'бенъ:
Jа=%>ви'лся _е=си` дне'сь:

%<Jа='%>кw сы'й бе'здна чл~вjьколю'бiя, w=дjь'ялся
_е=си`, вл\дко, въ зра'къ ра'бiй, и= пло'тiю w=брjь'зался
_е=си`, да'руя всjь^мъ человjь'кwмъ вели'кую твою` ми'лость.


%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя`, _е=ди'не человjьколю'бче.

%<W=%>брjь'занiе преста`, w\тне'лjьже хр\сто'съ во'лею
w=брjь'зася, jа=зы^къ мно'жество спаса'я бл~года'тiю.

%<Б%>у'дущагw непреста'нную _о=сма'гw вjь'ка жи'знь
и=з\ъwбража'етъ, въ ню'же вл\дка w=брjь'зася пло'тiю.

%<Преподо'бнагw:%>

%<О_у=%>краша'ется jа='коже рж\ство'мъ хр\сто'ва
невjь'ста це'рковь, та'кw и= па'мятiю твое'ю, всеблаже'нне.

%<Н%>епребори'мь jа=ви'лся _е=си` по бз~jь боря`,
васi'лiе, во всjь'хъ тогw` повелjь'нiю покаря'яся.

%<Ц%>р~кви подаде'ся w\т бг~а w=гражде'нiе и= стjьна`
тверда`, васi'лiе всеблаже'нне.

%<С%>опротивобw'жнымъ сjь'чиво ты` сjька'тельное и=
_о='гнь, пояда'яй пре'лесть, jа=ви'лся _е=си`, _о='ч~е
васi'лiе.

%<Бг~оро'диченъ:%>

%<М%>о'лимъ тя`, чи'стая, jа='же бг~а безсjь'меннw
заче'нши, при'снw моли'ти за рабы^ твоя^.

%<Катава'сiа:%>

%<О_у=%>слы'шахъ, гд\си, гла'съ тво'й, _е=го'же ре'клъ
_е=си`, гла'съ вопiю'щагw въ пусты'ни, jа='кw возгремjь'лъ
_е=си` надъ вода'ми мно'гими, твоему` свидjь'тельствуяй
сн~у, ве'сь, бы'лъ соше'дшагw дх~а, возопи`: ты` _е=си`
хр\сто'съ, бж~iя му'дрость и= си'ла.

%<Другi'й:%>

%<_О=%>гне'мъ w=чи'щся та'йнагw зрjь'нiя, поя` пр\оро'къ
человjь'кwвъ новодjь'йство, возглаша'етъ гла'съ, дх~омъ
пле'щущь, воплоще'нiе jа=вля'ющь неизрече'нна сло'ва: и='мже
си'льныхъ держа^вы сотро'шася.

%<Пjь'снь _е~. I=рмо'съ:%>

%<С%>вjь'та пода'телю и= вjькw'въ тво'рче, гд\си, во
свjь'тjь твои'хъ повелjь'нiй наста'ви на'съ: ра'звjь бо
теб_е`, и=но'гw бо'га не зна'емъ.

%<Т%>ы` w\т дв~ы мт~ре несказа'ннw проше'дъ, гд\си, и=
въчеловjь'ческiй не не сподо'бился _е=си`
w=дjь'ятися _о='бразъ, jа='кw младе'нецъ, зако'ннw зако'нъ
и=спо'лнилъ _е=си`.

%<Н%>о'щи о_у=подо'бися, jа='кw сjь'нь зако'нную лю'бящи
i=и~ля, ро'ждшая, и=зъ нея'же w=блиста'вшiй свjь'тъ мi'ра
хр\сто'съ jа=ви'ся.

%<Преподо'бнагw:%>

%<В%>о'дитъ вои'стинну сугу'бъ цр~ковь пра'здникъ дне'сь
w=брjь'занiя, jа='кw мл\днца вл\дки jа='вльшагwся на земли`,
и= па'мять раба` му'дра и= требл~же'нна.

%<Н%>епостижи'мый свjь'тъ почи'въ въ тебjь`, прп\дбне,
пресвjь'тлу свjьщу` мi'ру тя` показа` хр\сто'съ: тjь'мже
па'мять твою` пое'мъ, васi'лiе.

%<В%>сете'мно напи'санное въ сiна'и бытiе` мwv"се'емъ,
ты` сказу'я w\т бж\ственныхъ сокро'вищь, начерта'лъ _е=си`
всjь^мъ, пребл~же'нне васi'лiе.

%<Н%>и законополо'жникъ мwv"се'й, ни пе'рвjье зако'на
i=w'сифъ бы'сть, и='же по тебjь` пи'щи пшеницомjь'ритель.
бж\ственныя бо пло'ти са'мъ раздроби'тель jа=ви'лся _е=си`,
васi'лiе.

%<Бг~оро'диченъ:%>

%<Т%>ебjь`, ро'ждшей хр\ста`, всjь'хъ содjь'теля,
зове'мъ: ра'дуйся, ч\стая, ра'дуйся, свjь'тъ возсiя'вшая
на'мъ: ра'дуйся, вмjьсти'вшая бг~а невмjьсти'маго.

%<Катава'сiа:%>

%<I=%>и~съ, живота` нача'льникъ, разрjьши'ти w=сужде'нiе
гряде'тъ а=да'ма первозда'ннагw. W=чище'нiй же, jа='кw бг~ъ,
не тре'буя, па'дшаго w=чища'етъ во i=_орда'нjь: въ не'мже
вражду` о_у=би'въ, преиму'щь вся'къ о_у='мъ ми'ръ да'руетъ.

%<Другi'й:%>

%<В%>рага` те'мнагw и= w=скверне'ннагw jа='да
w=чище'нiемъ дх~а и=змове'ни, къ но'вой приста'хомъ
небла'зненной стези`, водя'щей въ непристу'пную ра'дость,
_е=ди'нjьмъ присту'пну, и='мже бг~ъ примири'ся.

%<Пjь'снь s~. I=рмо'съ:%>

%<Б%>е'здна мя` мно'га грjьхо'вная w=кружа'етъ, и=
вопiю' ти, пр\оро'ка подража'яй: w\т тли' мя, гд\си,
возведи`.

%<П%>рiя'тъ коне'цъ зако'нъ, w\тне'лjьже хр\сто'съ
младе'нствовавъ, и=спо'лнитель зако'на сы'й, w=брjь'занiе
воспрiя'тъ, и= разрjьши` зако'нную кля'тву.

%<С%>уббw'тство, w=брjь'занiе же шата'нiя _е=вре'йскагw
jа='вльшагwся хр\ста` манове'нiемъ преста`, и= возсiя`
бл~года'ти весна`.

%<Преподо'бнагw:%>

%<Н%>апита'лъ _е=си` ду'шы, та'ющыя гла'домъ, ни'щихъ
_о=би'льнw, и= а='лчущихъ сердца` вся'кагw и=спо'лнилъ
_е=си`, васi'лiе, бж\ственнагw весе'лiя.

%<Н%>апита'лъ _е=си` бога'тнw а='лчущыя пи'щею нб\сною:
хлjь'бъ бо а='гг~льскiй _е='сть сло'во твое`, васi'лiе,
и='мже и=зря'денъ пшеницода'вецъ бы'лъ _е=си`.

%<С%>обра'лъ _е=си` пче'льный, васi'лiе, люботру'днw
добродjь'тели вся'кiя цвjь'тъ, и= худо'гъ бы'въ, въ ни'хже
о_у=блажа'ешися.

%<П%>отща'лся _е=си` мi'ра w\тлучи'тися, и= съ бг~омъ
пожи'ти: тjь'мже нестоя'т_ельная и= тлjь^нная, всебл~же'нне
васi'лiе, w=ста'вль, пребыва^ющая, jа='кw му'дръ, стяжа'лъ
_е=си`.

%<Бг~оро'диченъ:%>

%<С%>паси` w\т бjь'дъ рабы^ твоя^, бц\де, jа='кw вси` по
бз~jь къ тебjь` прибjьга'емъ, jа='кw къ неруши'мjьй стjьнjь`
и= предста'тельству.

%<Катава'сiа:%>

%<Г%>ла'съ словесе`, свjьти'льникъ свjь'та, денни'ца
сл~нца, пр\дте'ча въ пусты'ни, пока'йтеся, всjь^мъ вопiе'тъ
лю'демъ, и= пред\ъwчи'ститеся: се' бо предстои'тъ хр\сто'съ,
w\т тли` мi'ръ и=збаваля'яй.

%<Другi'й:%>

%<В%>озжелjь'ннаго jа='вствова со всебл~же'ннымъ
гла'сомъ _о=ц~ъ, _е=го'же и=з\ъ чре'ва w\тры'гну: _е='й,
глаго'летъ, се'й соесте'ственъ сн~ъ, сы'й свjьтоза'ренъ,
произни'че и=з\ъ человjь'ча ро'да: сло'во же мое` жи'во, и=
человjь'къ промышле'нiемъ.

%<Конда'къ, гла'съ д~. Подо'бенъ: Jа=%>ви'лся _е=си`
дне'сь:

%<Jа=%>ви'лся _е=си` w=снова'нiе непоколеби'мое цр~кве,
подая` всjь^мънекра'домое гд\сство человjь'кwмъ,
запечатлjь'я твои'ми велjь'ньми, небоявле'нне васi'лiе
преподо'бне.

%<I='косъ:%>

%<Ц%>jьлому'дрiя ча'ша, о_у=ста` прему'дрости, и=
степе'нь о_у=че'нiй, васi'лiй вели'кiй, всjь^мъ w=блиста'етъ
мы'сленнw. Прiиди'те о_у=`бо, и= ста'немъ въ дому` бж~iи,
те'плjь взира'юще, чудесы` сегw` крася'щеся, jа='коже луче'ю
w=блиста'вшеся житiя`, чи'стымъ дх~омъ прохла'ждшеся,
подо'бящеся тогw` вjь'рjь, и= теплотjь`, и= смире'нiю,
и='миже до'мъ jа=ви'ся _е=стества` бж~iя, къ нему'же
вопiю'ще пое'мъ: небоявле'нне васi'лiе прп\дбне.

%<Пjь'снь з~. I=рмо'съ:%>

%<_О='%>бразу злато'му, на по'лjь деи'рjь служи'му,
трiе` твои` _о='троцы небрего'ша безбо'жнагw велjь'нiя,
посредjь' же _о=гня` вве'ржени, w=роша'еми поя'ху:
благослове'нъ _е=си`, бж~е _о=ц~ъ на'шихъ.

%<С%>вjь'тло и= пресвjь'тло рж\ство` хр\сто'во, и=
бу'дущагw w=бновле'нiя подписа'вшее та'инство дне'сь: jа='кw
зако'ннымъ чи'номъ сп~съ w=брjь'зуется, не jа='кw бг~ъ, но
jа='кw человjь'къ, и= зако'на и=сполне'нiе.

%<З%>ако'нъ и=сполня'я, зако'на творе'цъ пло'тiю дне'сь
во'лею w=брjь'зуется, w=брjь'занiе содjьва'я грjьхо'вныя
зимы`, и= зва'ти да'руя: бл~гослове'нъ _е=си`, бж~е _о=ц~ъ
на'шихъ.

%<Преподо'бнагw:%>

%<_О='%>бразъ _о=ц~а` сн~ъ, и= сн~а дх~ъ _е='сть: ты' же
дх~а, _w васi'лiе, нескве'рнено зерца'ло, до'мъ же всея`
тр\оцы. бл~же'нна па'мять твоя`, и= сла'вящiи ю=`
воспрославля'ются.

%<О_у=%>глуби'въ о_у='мъ во глубины^ бж~iя
непостижи^мыя, и= собра'въ многоцjь'нный ты` би'серъ
ра'зума, напо'лнилъ _е=си` мi'ръ прему'дростiю, и= зва'ти
научи'лъ _е=си`: бл~гослове'нъ _е=си`, бж~е _о=ц~ъ на'шихъ.

%<_W%> _е=ди'но дохнове'нiе о_у=ма` сщ~е'нныхъ сопру'гъ,
jа='коже _е=ди'на душа` во двою` тjьлесjь'хъ нераздjь'льнw,
въ григо'рiивасi'лiй, жела'нiемъ бж\ственнымъ
совоку'плени, въ васi'лiи же григо'рiй, ны'нjь моли'те
хр\ста` w= ста'дjь ва'шемъ.

%<_О=%>ц~ъ сиро'тъ, и= вдw'въ защи'тникъ, и= бога'тство
ни'щихъ, боля'щихъ о_у=тjьше'нiе, и= су'щихъ въ бога'тствjь
w=кормле'нiе, ста'рости же'злъ jа=ви'лся _е=си` и=
наказа'нiе ю='ности, и= мона'шествующихъ добродjь'тели
пра'вило, васi'лiе.

%<W=%>чи'стивъ w\т вся'кагw ти'ннагw скверне'нiя
о_у='мъ, васi'лiе, сразсмотри'лъ _е=си` дх~w'вная жела'ннымъ
твои'мъ дх~омъ. тjь'мже, воспjьва'я тр\оцу, со
дерзнове'нiемъ взыва'лъ _е=си`: бл~гослове'нъ _е=си`, бж~е
_о=ц~ъ на'шихъ.

%<Бг~оро'диченъ:%>

%<Т%>я` купину` мwv"се'й въ горjь` сiна'йстjьй
_о=гнепали'му, ч\стая, прови'дяше, прiе'мшую неwпа'льнw
нестерпи'мую зарю` неизглаго'ланнагw существа`,
соедини'вшагwся дебельству` пло'ти, _е=ди'ныя въ не'мъ
ст~ы'хъ v=поста'сей.

%<Катава'сiа:%>

%<Ю='%>ношы бл~гочести^выя, пе'щи _о='гненнjьй
приwбщи'вшыяся, шумя'щъ дх~ъ ро'сный невреди'мы сохрани`, и=
бж~iя а='гг~ла снисхожде'нiе. тjь'мже, въ пла'мени
w=роша'еми, благода'рственнw воспjьва'ху: препjь'тый
_о=т_е'цъ гд\си и= бж~е, бл~гослове'нъ _е=си`.

%<Другi'й:%>

%<W=%>пали` струе'ю sмi'_евы главы^ пе'щный высо'кiй
пла'мень, ю='ношы нося'щъ благочести^выя, о_у=ти'шивый
неудободержи'мую мглу` и=з\ъ грjьха`, всю' же w=мыва'етъ
росо'ю дх~а.

%<Пjь'снь и~. I=рмо'съ:%>

%<Н%>еизрече'нною му'дростiю соста'вльшаго вся'ч_еская
бг~а сло'ва, и= w\т не су'щихъ во _е='же бы'ти приве'дшаго,
бл~гослови'те дjьла`, jа='кw гд\са, и= превозноси'те во вся^
вjь'ки.

%<В%>о _о=смы'й де'нь w=брjь'зуется, jа='кw младе'нецъ,
вл\дка: i=и~са же прiе'млетъ и=менова'нiе, jа='кw мi'ра
_е='сть сп~съ и= гд\сь.

%<К%>о хр\сто'ву рж\ству` досто'йнw _о=смы'й спряже'ся,
ст~и'теля всесла'вная па'мять, ю='же почита'юще
вjь'рою, пое'мъ гд\са и= превозно'симъ во вjь'ки.

%<Преподо'бнагw:%>

%<Н%>есказа'ннымъ про'мысломъ дарова'вшаго васi'лiа
мi'ру, свjь'тъ бл~гоче'стiя, трубу' же бг~осло'вiя,
бл~гослови'те, дjьла` гд\сня, гд\са.

%<Б%>ога'тнымъ дjь'йствомъ все'льшася въ му'драго
васi'лiа, и= тjь'мъ бл~гоче'стнw бг~осло'вившаго,
бл~гослови'те, дjьла` гд\сня, гд\са.

%<Б%>ж~е'ственныхъ твои'хъ слове'съ наслади'вшiися,
васi'лiе, непреста'ннw въ твое'й па'мяти торжеству'юще,
вопiе'мъ: бл~гослови'те, дjьла` гд\сня, гд\са.

%<Л%>учы` слове'съ и=спусти'лъ _е=си`, васi'лiе, мi'ру,
свjь'томъ наставля'ющыя _е=ди'но чествова'ти тр\оческое
_е=стество`: бл~гослови'те, дjьла` гд\сня, гд\са.

%<Бг~оро'диченъ:%>

%<И=%>з\ъ _о=ц~а` проше'дшаго пре'жде вjь^къ, и=
безлjь'тнаго бг~а сло'ва, и= въ послjь^дняя возсiя'вша и=з\ъ
дв~ы, бл~гослови'те, дjьла` гд\сня, гд\са.

%<Катава'сiа:%>

%<Т%>а'йну пресла'вную вавv"лw'нская показа` пе'щь,
и=сточи'вшая ро'су, jа='кw струя'ми и=мя'ше невеще'ственный
_о='гнь воспрiя'ти i=_орда'нъ, и= w=б\ъя'ти пло'тiю
креща'ема зижди'теля, _е=го'же благословя'тъ лю'дiе, и=
превозно'сятъ во вся^ вjь'ки.

%<Другi'й:%>

%<С%>вобо'дна о_у='бw тва'рь познава'ется, и= сы'нове
свjь'та пре'жде w=мраче'ннiи: _е=ди'нъ сте'нетъ тмы`
предста'тель. ны'нjь да благослови'тъ о_у=се'рднw
вино'внаго, пре'жде _о=кая'нное jа=зы'кwвъ всенаслjь'дiе.

%<Н%>а f~-й пjь'сни Ч\стнjь'йшую не пое'мъ, но пое'мъ
припjь'вы w=брjь'занiя: Велича'й, душе` моя`, по зако'ну
пло'тiю w=брjь'завшагося гд\са.

%<Пjь'снь f~. I=рмо'съ:%>

%<Jа='%>же пре'жде со'лнца свjьти'льника бг~а
возсiя'вшаго, пло'тски къ на'мъ прише'дшаго, и=з\ъ боку`
дв~и'чу, неизрече'ннw воплоти'вшая, бл~гослове'нная
всеч\стая, тя`, бц\де, велича'емъ.

%<Т%>а'же вторы'й ли'къ пое'тъ то'йже припjь'въ и=
i=рмо'съ. Про'чыя же три` припjьва'емъ къ тропар_е'мъ.

%<В%>елича'й, душе` моя`, во _о=смы'й де'нь w=брjь'занiе
прiемлю'ща.

%<Два'жды.%>

%<Д%>не'сь вл\дка w=брjь'зуется пло'тiю, jа='кw
младе'нецъ, и=сполня'я зако'нъ.

%<_Е=ди'ножды.%>

%<Д%>не'сь вл\дка пло'тiю w=брjь'зася, i=и~съ нарече'ся.

%<_Е=ди'ножды.%>

%<П%>реше'дъ предjь'лы хр\сто'съ человjь'ческагw всегw`
_е=стества`, преесте'ственнw и=з\ъ дв~ы ражда'ется: и=
писа'нiе зако'нное jа='коже повелjьва'етъ, пло'тiю
w=брjь'зается, и= и=спо'лнитель зако'на jа=вля'ется.

%<П%>рiиди'те, вл\дки сла^вная хр\стw'ва и=менова^нiя во
святы'ни торжеству'имъ: i=и~съ бо бг~олjь'пнw нарече'ся
дне'сь. съ си'миже и= па'мять ст~и'теля велича'емъ.

%<Та'же ст~а'гw припjь'вы къ тропар_е'мъ _е=гw`.%>

%<В%>елича'й, душе` моя`, во i=ера'рсjьхъ васi'лiа
вели'каго. %<Два'жды.%>

%<В%>елича'й, душе` моя`, вселе'нныя пресвjь'тлаго
свjьти'льника. %<Два'жды.%>

%<В%>елича'й, душе` моя`, w\т кесарi'и васi'лiа
вели'каго. %<Два'жды.%>

%<Се'й же вмjь'стw сла'вы:%>

%<В%>елича'й, душе` моя`, о_у=краси'вшаго хр\сто'ву
цр~ковь.

%<Вмjь'стw И= ны'нjь:%>

%<В%>елича'й, душе` моя`, ч\стнjь'йшую нб\сныхъ
во'инствъ, дв~у преч\стую бц\ду.

%<П%>е'рвагw па'стыря, jа='кw _о=вча` вjь'рное
хр\сто'во, васi'лiе, живонw'снымъ стопа'мъ послjь'довалъ
_е=си`: мучи'телю бо твою` ду'шу, _о='ч~е, преда'лъ _е=си`,
до'блественнjь предбjь'дствуя w= цр~кви, всеблаже'нне.

%<Ц%>р~ко'вное всесщ~е'нное хр\сто'во ви'дjьвъ
совокупле'нiе, твои'мъ о_у=кра'шено ст~и'тельствомъ, му'дре,
всегуби'тель, jа='кw w\т гро'ма, треснове'нъ бы'въ, паде'ся
мучи'тель: су'щiя бо въ тебjь` дх~а зари` не стерпjь`,
васi'лiе.

%<А=%>п\столwвъ сjьда'лища, ли'ка же страда'л_ецъ
хр\сто'выхъ, патрiа'рхwвъ ски'нiи, и= пра'ведныхъ сла'дости,
и= ра'дости пр\оро'кwвъ сподо'бился _е=си`, васi'лiе: бц\ды
бо служи'тель и= тр\оцы таи'нникъ бы'лъ _е=си`.

%<П%>ревы'спр_енняя вода'ми покрыва'яй _е=ди'нъ гд\сь,
возстязу'яй мо'ре, б_е'здны же и=зсуша'яй и=зъ теб_е`,
ч\стая, пло'ть воспрiе'мый, w\т виfлее'ма тщи'тся ко
i=_орда'ну кр\сти'тися пло'тiю.

%<Та'же _о='ба ли^ка, соше'дшеся вку'пjь, пою'тъ пе'рвый
припjь'въ пра'здника, и= i=рмо'съ:%>

%<Н%>едоумjь'етъ вся'къ я=зы'къ благохвали'ти по
достоя'нiю, и=з\ъумjьва'етъ же о_у='мъ и= премi'рный пjь'ти
тя`, бц\де. _о=ба'че, бл~га'я су'щи, вjь'ру прiими`: и='бо
любо'вь вjь'си бж\ственную на'шу: ты' бо хр\стiа'нъ _е=си`
предста'тельница, тя` велича'емъ.

%<Та'же припjь'въ:%>

%<В%>елича'й, душе` моя`, ч\стнjь'йшую нб\сныхъ
во'инствъ, дв~у преч\стую бц\ду.

%<И= i=рмо'съ:%>

%<_W%> па'че о_у=ма` рж\ства` твоегw` чуде'съ! невjь'сто
всеч\стая, мт~и бл~гослове'нная, _е='юже получи'вше
всесоверше'нное спасе'нiе, досто'йнw хва'лимъ, jа='кw
благодjь'теля, да'ръ нося'ще пjь'снь благодаре'нiя.

%<Свjьти'ленъ. Подо'бенъ: Д%>х~омъ во ст~и'лищи:

%<Л%>юбому'дрiя жела'нiемъ w=брjь'залъ _е=си`, _о='ч~е,
души` твоея` покрыва'ло, и= мi'ру показа'лся _е=си`, jа='кw
со'лнце, чудесы`, и= вjь'рныхъ w=зари'лъ _е=си` мы^сли,
бг~ому'дре, тр\оцы таи'нниче, _w васi'лiе му'дре, и=
служи'телю бц\ды!

%<Два'жды.%>

%<Сла'ва, и= ны'нjь: пра'здника:%>

%<П%>ло'тiю w=брjь'зуется зако'нъ и=спо'лнивый, jа='кw
младе'нецъ _о=смодне'венъ, вjькw'въ зижди'тель: и= пелена'ми
повива'ется, jа='кw человjь'къ: и= млеко'мъ пита'ется, и='же
вся^ безмjь'рною крjь'постiю, jа='кw бг~ъ, содержа'й, и=
манове'нiемъ возводя'й.

%<На хвали'техъ стiхи^ры, на s~, гла'съ _е~. Подо'бенъ:
Р%>а'дуйся:

%<Т%>ерпи'тъ w=брjь'занiе пло'тiю, и=з\ъ _о=ц~а` кромjь`
сjьче'нiя же и= тлjь'нiя неизрече'ннw ро'ждся, jа='кw
сло'во, и= jа='кw бг~ъ w\т бг~а, въ непрело'жнjьмъ
пребыва'яй бж\ствjь`: тjь'мъ, по зако'ну па'че зако'на
бы'вый, кля'твы зако'нныя и=збавля'етъ вся^, и= свы'ше
бл~гослове'нiе да'руетъ. Тjь'мже, преблаго'е _е=гw`
схожде'нiе восхваля'юще, пое'мъ и= бл~года'рственнw
прославля'емъ, того` моля'ще, душа'мъ на'шымъ дарова'ти
ве'лiю ми'лость.

%<Два'жды.%>

%<П%>о бл~года'ти сн~ъ бж~iй бы'въ, возрожде'нiемъ
бж\ственнагw кр~ще'нiя, _е=стество'мъ и= и='стиною, и=
первовjь'чна сн~а бж~iя и= сло'ва, _е=диносу'щна _о=ц~у` и=
собезнача'льна, и=сповjь'далъ _е=си`, преподо'бне:
_е=ретiкw'въ же незатвор_е'нная о_у=ста` свjь'тлостiю
твои'хъ слове'съ загради'лъ _е=си`, тjь'мже и= въ цр\ства
вы^шняя всели'лся _е=си`, сцр\ствуяй _е=ди'ному и=
_е=сте'ственнjь цр\ствующему хр\сту`, бога'тнw раздаю'щему
мi'ру ве'лiю ми'лость.

%<В%>ну'трь нб\снагw хра'ма, jа='кw ст~и'тель
свяще'ненъ, вмjьсти'лся _е=си`, дjья'нiемъ и= видjь'нiемъ,
прему'дрости нача'лами, jа='кw _о=де'ждею ст~о'ю,
w=бложе'нъ. И= ны'нjь, въ вы'шнjьмъ же'ртвенницjь, прп\дбне,
свяще'нствуя, и= бг~у предстоя`, и= невеще'ственную слу'жбу
соверша'я, помина'й ми'лостивнw, всеблаже'нне васi'лiе,
соверша'ющыя па'мять сщ~е'нную твою` и= всечестну'ю, хр\ста`
моля`, подаю'щаго мi'рови ве'лiю ми'лость.

%<В%>е'сь w=сщ~е'нъ бг~у, и= все_обра'знw w\т дjь'тства
возложе'нъ, му'дрости пребж\ственныя w=зари'вся заря'ми,
су'щихъ разумjь'нiе о_у=ясни'лъ _е=си`, свjь'тлw сказу'я и=
му'дрjь повjь'дая, _е='же въ су'щихъ бл~гочи'нiе творя`,
позна'нiя бж\ственнjьйшагw дjь'ла. Тjь'мже тя`
бг~оглаго'лива и= бж\ственна о_у=чт~ля и= свjьтоно'сна
свjьти'льника цр~ко'внаго проповjь'дуемъ, хр\ста` моля'ща,
подаю'щаго мi'ру ве'лiю ми'лость.

%<С%>тра'хомъ о_у=тверди'вся бж~iимъ, нача'ло
прему'дрости разумjь'лъ _е=си`, васi'лiе: стра'хъ
прему'дростiю и= житiя` пра'востiю превозше'лъ _е=си`,
_о='ч~е: любо'вiю же бг~у сраствори'вся, и=
сво'йственнjьйшiй бы'лъ _е=си`. Тjь'мже, бж\ств_еннымъ
наказа'вся w=правда'нi_емъ и= судьба'мъ, человjь'кwвъ
и=з\ъучи'лъ _е=си` _о=бы'чаи, и= о_у=краси'лъ _е=си`
вjь'рныхъ ра'зумы, закопоположе'ньми дх~о'вными о_у=ясни'въ
собо'ръ. хр\ста` о_у=`бо моли`, душа'мъ на'шымъ дарова'ти
ве'лiю ми'лость.

%<Сла'ва, гла'съ s~:%>

%<И=%>злiя'ся бл~года'ть во о_у=стна'хъ твои'хъ,
прп\дбне _о='ч~е, и= бы'лъ _е=си` па'стырь хр\сто'вы цр~кве,
о_у=чя` слов_е'сныя _о='вцы вjь'ровати въ тр\оцу
_е=диносу'щную во _е=ди'номъ бж\ствjь`.

%<И= ны'нjь, гла'съ и~:%>

%<С%>ходя'й сп~съ къ ро'ду человjь'ческому, прiя'тъ
пелена'ми пови'тiе, не возгнуша'ся плотска'гw w=брjь'занiя,
_о=смодне'венъ по мт~ри, безнача'льный по _о=ц~у`. Тому`
вjь'рнiи возопiи'мъ: ты` _е=си` бг~ъ на'шъ, поми'луй на'съ.

%<Славосло'вiе вели'кое. По трист~о'мъ тропа'рь
васi'лiа. Сла'ва, и= ны'нjь, пра'здника, _е=кт_енiи`, и=
w\тпу'стъ.%>

%<И=%> зна'менуются бра'тiя _е=ле'емъ w\т канди'ла
ст~а'гw, а='ще и=зво'литъ настоя'тель, и= пое'мъ стiхи'ру
самогла'сну. %<Н%>а а~-мъ часjь` тропа'рь пра'здника:
Сла'ва, васi'лiа: И= ны'нjь, бг~оро'диченъ часw'въ. %<П%>о
трист~о'мъ конда'къ пра'здника. %<И=%> прw'чая. %<И=%>
соверше'нный w\тпу'стъ.

%<Н%>а часjь'хъ кондаки` глаго'лемъ пра'здника и=
ст~а'гw, премjьня'юще.

%<На лiтургi'и: Б%>лаж_е'нна, w\т канw'на пра'здника,
пjь'снь г~: и= ст~а'гw, пjь'снь s~. %<П%>о вхо'дjь тропа'рь
пра'здника и= ст~а'гw. Сла'ва, конда'къ ст~а'гw: И= ны'нjь,
пра'здника. %<П%>рокi'менъ, гла'съ s~: %<С%>паси`, гд\си,
лю'ди твоя^: %<Стi'хъ: К%>ъ тебjь`, гд\си: %<И=%> ст~а'гw,
гла'съ а~: %<О_у=%>ста` моя^ возглаго'лютъ: %<А=%>п\слъ къ
колосса'_емъ, зача'ло сн~д. %<И=%> ст~а'гw ко _е=вре'_емъ,
зача'ло ти~_i. %<А=%>ллилу'iа, гла'съ и~: %<П%>асы'й i=и~ля:
%<Стi'хъ: О_у=%>ста` пра'веднагw поуча'тся прему'дрости:
%<_Е=%>v\глiе луки`,зача'ло s~. %<И=%> ст~а'гw,
зача'ло к~д. %<И=%> про'чее. %<С%>оверша'ется бж\ственная
лiтургi'а вели'кагw васi'лiа. %<И=%> пое'мъ за
%<Д%>осто'йно, %<W=%> тебjь` ра'дуется: %<П%>рича'стенъ:
%<Х%>вали'те гд\са съ нб~съ: %<Д%>ругi'й: %<В%>ъ па'мять
вjь'чную:

[Зри`] %<А='ще случи'тся w=брjь'занiе гд\сне, и= ст~а'гw
васi'лiа вели'кагw въ недjь'лю.%>

%<Т%>вори'мъ бдjь'нiе. %<Н%>а ма'лjьй вече'рни стiхи^ры
воскр\сны по _о=бы'чаю: %<Н%>а стiхо'внjь стiхи'ра воскр\сна
гла'са _е=ди'на. %<Т%>а'же стiхw'вныя стiхи^ры васi'лiа,
вели'кiя вече'рни, гла'съ а~, самогла'сны, съ припjь'вы
и='хъ: Сла'ва, гла'съ s~. %<И=%>злiя'ся благода'ть: И=
ны'нjь: %<Н%>е о_у=стыдjь'ся всеблагi'й бг~ъ: %<П%>о
трист~о'мъ, тропа'рь воскр\снъ: Сла'ва, ст~а'гw: И= ны'нjь,
пра'здника. %<И=%> w\тпу'стъ.

%<На вели'цjьй вече'рни:%> на %<Г%>д\си, воззва'хъ,
пое'мъ стiхи^ры воскр\сны г~, и= пра'здника г~, и= ст~а'гw,
на д~. Сла'ва, ст~а'гw: %<П%>рему'дрости рачи'тель: И=
ны'нjь: бг~оро'диченъ а~-й гла'са. %<В%>хо'дъ, прокi'менъ.
И= чт_е'нiя г~. %<Н%>а лiтi'и стiхи'ра хра'ма: И= ст~а'гw
васi'лiа. Сла'ва, ст~а'гw: И= ны'нjь, пра'здника. %<Н%>а
стiхо'внjь стiхи^ры _о=ктw'иха: Сла'ва, ст~а'гw: И= ны'нjь,
пра'здника. %<Н%>а бл~гослове'нiи хлjь'бwвъ тропа'рь ст~а'гw
два'жды: и= %<Б%>ц\де дв~о, _е=ди'ножды. %<И=%> чте'нiе въ
посла'нiихъ а=п\сльскихъ.

%<На о_у='трени:%> На %<Б%>г~ъ гд\сь, тропа'рь
воскре'сенъ, два'жды: Сла'ва, ст~а'гw: И= ны'нjь,
пра'здника. %<П%>о каfi'смахъ сjьда'льны воскр\сны съ
бг~оро'дичны и='хъ. И= чте'нiе во _е=v\глiи толково'мъ,
недjь'ля пред\ъ бг~оявле'нiемъ. %<П%>о полv"еле'и тропари`:
%<А='%>гг~льскiй собо'ръ: и= v=пакои` гла'са, и= сjьда'льны
ст~а'гw вси`, по _е=ди'ножды: Сла'ва, сjьда'ленъ по
полv"еле'и: И= ны'нjь, пра'здника. И= чте'нiе въ
бг~осло'вjь, сло'во надгро'бное w= вели'комъ васi'лiи.
%<С%>теп_е'нна, и= прокi'менъ гла'са. %<В%>ся'кое дыха'нiе:
%<_Е=%>v\глiе воскре'сное. %<В%>оскресе'нiе хр\сто'во: и=
_псало'мъ н~. %<С%>тiхи'ра воскр\сна. %<К%>анw'нъ воскр\снъ
со i=рмосо'мъ на д~: и= пра'здника на д~: и= ст~а'гw, на s~.
%<К%>атава'сiа: %<Г%>лубины` w\ткры'лъ _е='сть дно`: и=
%<Ш%>е'ствуетъ морску'ю: кi'йждо ли'къ сво'й i=рмо'съ.
%<П%>о г~ пjь'сниконда'къ пра'здника и= сjьда'ленъ
ст~а'гw, два'жды: Сла'ва, и= ны'нjь, пра'здника. %<П%>о s~
пjь'сни конда'къ ст~а'гw, и= i='косъ. И= чте'мъ про'логъ.
%<Н%>а f~ пjь'сни пое'мъ %<Ч%>естнjь'йшую. Припjь'вы же
пра'здника, и= ст~а'гw не пое'мъ. %<С%>вjьти'ленъ
воскре'сенъ: Сла'ва, ст~а'гw: И= ны'нjь, пра'здника. %<Н%>а
хвали'техъ стiхи^ры воскр\сны, д~: и= ст~а'гw подо'бны, д~,
со _о=бы'чными припjь^вы _е=гw`. Сла'ва, стiхи'ра
_е=v\гльская: И= ны'нjь: %<П%>реблагослове'нна _е=си`:
%<С%>лавосло'вiе вели'кое, тропа'рь воскре'сенъ.
%<_Е=%>кт_енiи`, и= w\тпу'стъ. %<И=%> w=глаше'нiе
студi'тово. %<Д%>ае'тся же и= _е=ле'й по _о=бы'чаю w\т
канди'ла ст~а'гw, и= и=схожде'нiе въ притво'ръ, и= ча'съ а~-
й. И= коне'чный w\тпу'стъ. %<Н%>а часjь'хъ тропа'рь
воскре'сенъ: Сла'ва, пра'здника: И= ны'нjь, бг~оро'диченъ
часw'въ. %<П%>о трист~о'мъ, конда'къ пра'здника. %<Н%>а г~-
мъ часjь` тропа'рь воскр\снъ: Сла'ва, ст~а'гw: И= ны'нjь,
бг~оро'диченъ часw'въ. %<П%>о трист~о'мъ, конда'къ ст~а'гw,
и= пра'здника, премjьня'юще глаго'лемъ.

%<На лiтургi'и Б%>лаж_е'нна гла'са, на д~: и=
пра'здника пjь'снь г~, на д~: и= ст~а'гw s~-я, на д~. %<П%>о
вхо'дjь тропа'рь воскре'сенъ, и= пра'здника, и= ст~а'гw:
Сла'ва, конда'къ ст~а'гw: И= ны'нjь, пра'здника.
%<П%>рокi'менъ недjь'ли пред\ъ просвjьще'нiемъ, гла'съ s~:
%<С%>паси`, гд\си, лю'ди твоя^: %<Стi'хъ: К%>ъ тебjь`,
гд\си, воззову`: И= ст~а'гw, гла'съ а~: %<О_у=%>ста` моя^
возглаго'лютъ прему'дрость: %<А=%>п\слъ недjь'ли пред\ъ
просвjьще'нiемъ, къ тiмоfе'ю, зача'ло сч~и. %<Д%>ругi'й
а=п\слъ къ колосса'_емъ, зача'ло сн~д. %<А=%>ллилу'iа,
гла'съ и~, недjь'ли пред\ъ просвjьще'нiемъ: %<Б%>ж~е,
о_у=ще'дри ны`: %<Стi'хъ: П%>асы'й i=и~ля: %<_Е=%>v\глiе
недjь'ли пред\ъ просвjьще'нiемъ, ма'рка, зача'ло а~: %<И=%>
w=брjь'занiя, луки`, зача'ло s~. %<П%>рича'стенъ:
%<Х%>вали'те гд\са: %<Д%>ругi'й: %<В%>ъ па'мять вjь'чную:
%<Л%>iтургi'а васi'лiа вели'кагw. %<З%>а %<Д%>осто'йно,
%<W=%> тебjь` ра'дуется:

[Зри`] %<Суббw'та пред\ъ бг~оявле'нiемъ.%>

%<Н%>а лiтургi'и %<А=%>п\слъ къ тiмоfе'ю, зача'ло сп~д.
%<_Е=%>v\глiе матfе'а, зача'ло _е~.

[Зри`] %<Недjь'ля пред\ъ бг~оявле'нiемъ:%>

%<П%>рокi'менъ, гла'съ s~: %<С%>паси`, гд\си, лю'ди
твоя^: %<Стi'хъ: К%>ъ тебjь`, гд\си, воззову`, бж~е мо'й.
%<А=%>п\слъ въ тiмоfе'ю, зача'ло сч~и. %<А=%>ллилу'iа,
гла'съ и~: %<Б%>ж~е, о_у=ще'дри ны`: %<_Е=%>v\глiе
ма'рка, зача'ло а~. %<П%>рича'стенъ: %<Х%>вали'те гд\са съ
небе'съ:

