<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>


Мjь'сяца деке'мврiа въ к~д-й де'нь.

[гл\ва _е~_i] Предпра'зднство рж\ства` хр\сто'ва.

И= па'мять ст~ы'я прп\дбномч~нцы _е=vге'нiи.

На Гд\си воззва'хъ, стiхи^ры предпра'зднства, гла'съ
_е~.

Подо'бенъ: Ра'дуйся:

Но'сиши а=да'мовъ зра'къ, во w='бразjь бж~iи сы'й
всесоверше'нный: и= хо'щеши рука'ми держа'тися, руко'ю
вся^ содержа'й си'лою твое'ю, чт\сая всенепоро'чная
провjьщава'ше, глаго'лющи: ка'кw тя` пелена'ми повiю`
jа='кw младе'нца; ка'кw сосца'ми пита'ю тя`, вся'ч_еская
пита'ющаго; ка'кw твое'й па'че о_у=ма` нищетjь`
о_у=дивлю'ся; ка'кw тя` сн~а моего` нареку`, раба` твоя`
ны'нjь су'щи; пою`, бл~гословлю' тя, подаю'щаго мi'ру
ве'лiю мл\сть.

Мл\днца воплоща'ема и=з\ъ нея`, предвjь'чнаго бг~а
всенепоро'чная зря'щи, рука'ми держа'щи, и= w=блобыза'ющи
ча'стw, и= ра'дости и=сполня'ющися провjьщава'ше _е=му`:
бж~е вы'шнiй, цр~ю` неви'димый, ка'кw зрю' тя, и=
разумjь'ти та'инства не могу`, безмjь'рная нищеты`
твоея`; верте'пъ бо малjь'йшiй, и= се'й чу'ждiй, вну'трь
вмjьща'етъ тя` ро'ждшагося: и= дjь'вства не рjьши'вша,
ложесна` соблю'дшаго, jа='кw пре'жде рж\ства`, и=
даю'щаго ве'лiю мл\сть.

Сiя^ ра'бски ч\стая, о_у=жа'снw вjьща'ющи,
о_у=слы'шаше волхвw'въ пред\ъ верте'помъ ку'пнw
предстоя'щихъ, и= къ ни^мъ рече`: когw` и='щете вы`;
jа='кw ви'жду бо w\т и=нода'льныя страны` прiидо'сте,
пе'рсскiй w='бразъ и= мудрова'нiе и=му'ще. стра'ненъ
и=схо'дъ и= ше'ствiе сотвори'сте: и= къ стра'нствовавшему
свы'ше, и= стра'ннw въ мя` все'льшемуся, jа='кw вjь'сть,
со тща'нiемъ прiидо'сте тому` поклони'тися, да'рующему
мi'ру ве'лiю мл\сть.

Та'же стiхи^ры ст~ы'я, пи'саны въ мине'и. Сла'ва и=
ны'нjь, гла'съ в~. Самогла'сенъ:

[Кv"прiа'ново:] Се` вре'мя прибли'жися сп~се'нiя
на'шегw, гото'вися, верте'пе, дв~а приближа'ется роди'ти:
виfлее'ме земле` i=у'дова, красу'йся и= весели'ся, jа='кw
и=з\ъ тебе` возсiя` гд\сь на'шъ. о_у=слы'шите го'ры и=
хо'лми, и= _о=кр_е'стныя страны^ i=уд_е'йскiя: jа='кw
гряде'тъ хр\сто'съ, да сп~се'тъ _е=го'же созда`
человjь'ка, jа='кw чл~вjьколю'бецъ.

На стiхо'внjь стiхи^ры, гла'съ а~.

Подо'бенъ: Всехва'льнiи мч~нцы:

Да'ры тебjь` принося'ще, сн~е, ца'рiе прiидо'ша
восто'чнiи, цр~я` тя` о_у=вjь'дjьвше роди'тися, лiва'нъ,
и= смv'рну, и= зла'то: и= се` стоя'тъ пред\ъ две'рьми.
си^мъ повели`, ви'дjьти тя` мл\днца, на руку` мо_е'ю
держи'ма, дре'внягw а=да'ма старjь'йша.

Стi'хъ: Бг~ъ w\т ю='га прiи'детъ, и= ст~ы'й и=з\ъ
горы` прiwсjьне'нныя ча'щи.

Прiиди'те вни'дите со тща'нiемъ, дв~а рече` дре'вле
волхвw'мъ: и= ви'дите неви'димаго, ви'дима jа='вльшася,
и= мл\днца бы'вша. _о=ни' же со о_у=се'рдiемъ внидо'ша и=
поклони'шася, и= да'ры принесо'ша, пр\оро'чество
бж~е'ственное и=спо'лнивше.

Стi'хъ: Гд\си, о_у=слы'шахъ слу'хъ тво'й, и=
о_у=боя'хся. гд\си, разумjь'хъ дjьла` твоя^, и=
о_у=жасо'хся.

Ношу' тя jа='кw мл\днца рука'ми, вся'ч_еская
нося'щаго, и= о_у=дивля'юся, глаго'лаше неискусобра'чная:
ка'кw тя` млеко'мъ воспита'ю, пита'ющаго вся^; сн~е мо'й
и= тво'рче мо'й, сла'влю твое` безмjь'рное къ
человjь'кwмъ снизше'ствiе, и='мже сп~са'еши мi'ръ
погиба'ющiй.

Сла'ва, и= ны'нjь, гла'съ s~:

Сiw'не, торжеству'й, i=ер\сли'ме, весели'ся, гра'де
хр\ста` бг~а, под\ъими` зижди'теля въ верте'пjь и=
jа='слехъ вмjьща'емаго. w\тве'рзите мнjь` врата`, и=
вше'дъ въ ня` о_у=зрю` jа='кw мл\днца пелена'ми
повива'емаго, дла'нiю же содержа'щаго тва'рь: _е=го'же
пою'тъ а='гг~ли непреста'ннымъ гла'сомъ, жизнода'вца
гд\са, сп~са'ющаго ро'дъ на'шъ.

Тропа'рь, гла'съ д~:

Написова'шеся и=ногда` со ста'рцемъ i=w'сифомъ, jа='кw
w\т сjь'мене дв~дова, въ виfлее'мjь мр~iа'мъ,
чревонося'щи безсjь'менное рожде'нiе: наста' же вре'мя
рж\ства`, и= мjь'сто ни _е=ди'но же бjь` _о=бита'лищу: но
jа='коже кра'сная пала'та, верте'пъ цр~и'цjь показа'шеся.
хр\сто'съ ражда'ется, пре'жде па'дшiй воскр~си'ти
w='бразъ.

На повече'рiи канw'нъ, гла'съ s~: i=рмо'съ и= тропари`
по два'жды.

Послjьди` то'йже i=рмо'съ, _о='ба ли^ка вку'пjь.

Пjь'снь а~.

I=рмо'съ: Волно'ю морско'ю сокры'вшаго дре'вле,
гони'теля мучи'теля, въ jа='слехъ сокрыва'емаго о_у=би'ти
и='щетъ и='рwдъ, но мы` съ волхвы` пои'мъ: гд\сви
воспои'мъ, сла'внw бо просла'вися.

Гд\си бж~е мо'й, рожде'ственное пjь'нiе, и=
предпра'зднственную пjь'снь тебjь` воспою`, рожде'нiемъ
твои'мъ бж~е'ственнымъ, возрожде'нiе даю'щему мнjь`, и=
къ пе'рвому мя` бл~горо'дiю возводя'щу.

Горjь' тя на пр\сто'лjь, и= до'лjь въ jа='слехъ,
премi^рная и= земна^я разумjь'вше, сп~се мо'й, дивля'хуся
держа'вjь твое'й: jа=ви'лся _е=си' бо па'че о_у=ма`,
сугу'бъ _е=стество'мъ бг~очл~вjь'къ.

Да твоея` сла'вы вся'ч_еская и=спо'лниши, приклони'въ
нб~са`, на зе'млю прише'лъ _е=си`: jа='кw бо на руно`
низше'лъ _е=си` до'ждь во чре'во дjь'вственное, и=з\ъ
нея'же ны'нjь роди'тися сугу'бъ гряде'ши, бг~ъ же и=
чл~вjь'къ.

Пjь'снь г~.

I=рмо'съ: Тебе` на вода'хъ повjь'сившаго всю` зе'млю
неwдержи'мw, тва'рь ви'дjьвши въ верте'пjь ражда'ющася,
о_у=жа'снw содрожа'шеся, нjь'сть ст~ъ па'че тебе`, гд\си,
зову'щи.

W='бразы неизрече'ннагw твоегw` воплоще'нiя проявля'я,
ще'дре, о_у=мно'жилъ _е=си` видjь^нiя, и= пр\оро'ч_ествiя
вдохну'лъ _е=си`, jа=`же ны'нjь прише'дъ и=спо'лнилъ
_е=си`, пло'тiю ражда'яся и=з\ъ ч\стыя _о=трокови'цы, во
гра'дjь дв~довjь.

Простре` земля` плещи` своя^, и= прiе'млетъ
прiе'млющаго зижди'теля, сла'ву w\т а='гг~лъ, w\т нб~съ
же sвjьзду`: w\т па'стырей хвале'нiе, w\т волхвw'въ же
да'ры, и= w\т всегw` мi'ра позна'нiе.

Волхва`, sвjьздоче'тца валаа'ма гада^нiя ны'нjь
и=сполня'ются: возсiя' бо sвjьзда` w\т i=а'кwва, и=
наста'ви къ сл~нцу сла'вы, да'ры нося'щыя волхвы`, w\т
персi'ды цари`.

Пjь'снь д~.

I=рмо'съ: W\т дв~ы прише'ствiе твое` прови'дяй
а=вваку'мъ, о_у=жа'сся вопiя'ше: ты` w\т ю='га
воплоща'яся, прише'лъ _е=си` и=зба'вителю, а=да'ма
w\тринове'ннаго воззва'ти.

Приближа'ется и= прихо'дитъ ны'нjь гд\сь, жда'нiе
jа=зы'кwвъ и= сп~се'нiе мi'ра: о_у=гото'ви верте'пъ
гра'де виfлее'ме, и= съ волхвы` па'стырiе теку'ще
приспjь'йте.

Крjь'постiю бж~ества` сраствори'вся человjь'кwмъ,
_е=дине'нiемъ несли'тнымъ, пло'ти въ подо'бiи, сп~се,
а=да'ма w=бновля'еши, и= сп~са'еши воспрiя'тiемъ.

Сло'во пло'ть jа=ви'вся w=дебелjьва'етъ, и= вселя'ется
въ ны` неизрече'ннымъ про'мысломъ: прiиди'те, вjь'рнiи,
о_у='зримъ сла'ву _е=гw`, сла'ву jа='кw _е=диноро'днагw
w\т бг~а и= _о=ц~а`.

Пjь'снь _е~.

I=рмо'съ: Бг~оявле'нiя твоегw`, хр\сте`, _е='же къ
на'мъ мл\стивнw бы'вшагw, и=са'iа свjь'тъ ви'дjьвъ
невече'рнiй, w\т но'щи о_у='треневавъ взыва'ше: се` дв~а
во чре'вjь прiи'метъ, и= породи'тъ воплоща'емое сло'во и=
вси` земноро'днiи возра'дуются.

Новотвори'ши земнорw'дныя, пе'рстенъ бы'въ зижди'телю,
jа='сли же и= пелены^ и= верте'пъ, твоегw` смире'нiя
w='бразы: _о=бру'чникъ же твоея` мт~ре, тво'й мни'мый
_о=те'цъ по пло'ти ро'ждшагw тя` _о=ц~а`, ны'нjь
воwбража'етъ совjь'тъ.

Смv'рною сме'рть, зла'томъ ца'рскую держа'ву,
лiва'номъ же бж~ества` преиму'щество проявля'ютъ, ца'рiе
jа=зы'кwвъ нача'тки даронося'ще тебjь`, въ верте'пjь
рожде'нному виfлее'мстjьмъ, и=з\ъ неискусому'жныя мт~ре.

И=з\ъ безму'жныя проше'дъ, _о=ц~а` соприсносу'щное
сло'во, пло'тски всели'лся _е=си` въ верте'пъ, jа='кw
пр\сто'лъ jа='сли вмjьни'въ: о_у=дивля'еши же стра'шнымъ
строе'нiемъ твои'мъ волхвы` и= па'стыри, а='гг~лы же
о_у=жаси'лъ _е=си`. сла'ва держа'вjь твое'й.

Пjь'снь s~.

I=рмо'съ: Jа='тъ бы'сть, но не о_у=держа'нъ, въ
пе'рсехъ ки'товыхъ i=w'на: тво'й бо w='бразъ нося`
ро'ждшагwся, и= пло'тiю jа='вльшагwся, jа='кw w\т
черто'га w\т sвjь'ря и=зы'де. рожде'нный бо ны'нjь
пло'тiю, во гро'бъ и= сме'рть хотjь'лъ _е=си` вни'ти,
па'ки воскр~снути тридне'венъ.

Поги'бе ны'нjь и= разори'ся дре'внiя вражды`
средостjь'нiе, плотски'мъ твои'мъ прише'ствiемъ, хр\сте`,
и= пла'менное _о=ру'жiе всjь^мъ дае'тъ плещи`:
живоно'снагw же _е=де'мскагw дре'ва причаща'юся вjь'рнw,
безсме'ртныхъ садw'въ а='бiе дjь'латель показу'яся.

Ца'рствуетъ со грjьхо'мъ а='дъ, w\т а=да'ма да'же до
тебе`: по погиба'етъ тjь'хъ безсту'дное мучи'тельство,
пло'тiю ражда'ющуся тебjь` и=зба'вителю. w\т пле'мене
дв~дова, и= на пр\сто'лjь цр\ствiя _е=гw` посажде'ну
jа='вjь, и= во вjь'ки цр\ствующу.

Дjьтоубi'йца, но не хр\стоубi'йца jа=ви'ся и='рwдъ
лю'тый: а='ще бо и= младе'нцы пожа'тъ го'рькw jа='кw
траву`, но кла'са жи'зни не возмо'же о_у=держа'ти, и=
о_у=мертви'ти. жи'зни бо сы'й пода'тель, о_у=таи'ся,
jа='кw бг~ъ бж~е'ственною си'лою, гони'теля.

Пjь'снь з~.

I=рмо'съ: Неизрече'нное чу'до, въ пещи` и=зба'вивый
прп\дбныя _о='троки и=з\ъ пла'мене, въ jа='слехъ
о_у=бо'гихъ мл\днцъ возлеже`, во сп~се'нiе на'съ пою'щихъ:
и=зба'вителю бж~е, бл~гослове'нъ _е=си`.

О_у=язви'ся льсте'цъ вра'гъ, бг~а ви'дя jа='кw мл\днца
лежа'ща въ jа='слехъ худы'хъ, и= крjь'пкою руко'ю
бж~е'ственною о_у=бива'ется, во сп~се'нiе на'съ пою'щихъ:
и=зба'вителю бж~е, бл~гослове'нъ _е=си`.

Бл~же'нны jа='сли, въ себjь' бо прiе'мшiи jа='кw
мл\днца содjь'теля, jа='кw херувi'мскiй пр\сто'лъ
показа'шася, во сп~се'нiе на'съ пою'щихъ: и=зба'вителю
бж~е, бл~гослове'нъ _е=си`.

Зако'номъ человjь'ческимъ въ пелена'хъ положе'нiе
прiе'млеши, мл\днцъ jа='влься: и='миже о_у='зы рjьши'ши
прегрjьше'нiй на'шихъ, свобо'ду да'руя вопiю'щымъ:
и=зба'вителю бж~е, бл~гослове'нъ _е=си`.

Пjь'снь и~.

I=рмо'съ: О_у=жасни'ся боя'йся нб~о, и= да подви'жатся
w=снова'нiя земли`: се' бо пелена'ми повива'ется вся^
нося'й дла'нiю, и= во jа='слехъ ма'лjьхъ
страннопрiе'млется. _е=го'же, _о='троцы, бл~гослови'те,
сщ~е'нницы, воспо'йте, лю'дiе превозноси'те во вся^
вjь'ки.

Разрjьши'ся свя'занный а=да'мъ, свобо'да же всjь^мъ
вjь^рнымъ дарова'ся, пелена'ми, сп~се, повива'ему тебjь`,
и= въ верте'пjь ма'лjьмъ, и= въ jа='слехъ безслове'сныхъ
положе'ну, тjь'мъ тебjь` ра'дующеся предпра'зднственную
пjь'снь, въ твое'мъ рж\ствjь` прино'симъ вjь'рою.

Преста` пре'лесть пе'рсская, sвjьздосмотри'тели бо
ца'рiе восто'чнiи ро'ждшемуся да'ры прино'сятъ хр\сту`
всецр~ю`, зла'то же и= смv'рну съ лiва'номъ: _е=го'же
_о='троцы бл~гослови'те, сщ~е'нницы воспо'йте, лю'дiе
превозноси'те во вся^ вjь'ки.

_W чуде'съ но'выхъ! _w бл~госты'ни! _w неизрече'ннагw
терпjь'нiя! се' бо jа='кw мл\днцъ вмjьня'ется въ вы'шнихъ
живы'й: и= бjь'гаетъ бг~ъ во'лею и='рwда. _е=го'же
_о='троцы бл~гослови'те, сщ~е'нницы воспо'йте, лю'дiе
превозноси'те во вся^ вjь'ки.

Пjь'снь f~.

I=рмо'съ: Не диви'ся ны'нjь, _w мт~и! ви'дящи jа='кw
мл\днца, _е=го'же и=з\ъ чре'ва пре'жде денни'цы роди`
_о=ц~ъ: возста'вити бо и= сопросла'вити человjь'ческое
па'дшее _е=стество` прiидо'хъ jа='вственнw, вjь'рою и=
любо'вiю тя` велича'ющее.

Въ стра'ннjьмъ твое'мъ рж\ствjь` болjь'зней и=збjь'гши
преесте'ственнw, о_у=бл~жи'хъ, безнача'льне сн~е: ны'нjь
же тя` зря'щи и='рwда бjь'гающа, _о=ру'жiемъ печа'ли
смуща'юся душе'ю, взыва'ющи: сп~са'й тебе` почита'ющыя.

Въ зе'млю о_у='бw и=ду` _е=гv'петскую, но
_е=гv'п_етская, _w мт~и! рукотвор_е'нная низложу`
тру'сомъ: души' же моея` всу'е и='щущыя враги` пошлю` во
а='дъ, jа='кw _е=ди'нъ держа'венъ, вознесу` и= сп~су`
тебе` почита'ющыя.

Да ра'дуется тва'рь, зи'ждется бо зижди'тель, и=
пре'жде сы'й, ны'нjь но'въ познава'ется бг~ъ: съ да'ры
волсви' да предсрjьта'ютъ. па'стырiе чу'до да пле'щутъ
вjь'рнjь, и= человjь'цы со а='гг~лы да веселя'тся.

На о_у='трени,

на Бг~ъ гд\сь, тропа'рь предпра'зднства, три'жды.

По а~-мъ стiхосло'вiи сjьда'ленъ, гла'съ s~:

Подо'бенъ: А='гг~льскiя си^лы:

Пр\оро'ч_еская реч_е'нiя ны'нjь и=спо'лнишася: бг~ъ бо
на'шъ о_у='трjь ражда'ется и=з\ъ дв~ы мр~i'и, па'че
сло'ва, и= пребыва'етъ jа='коже бjь` пре'жде рж\ства`.
собира'ются волсви` да'ры нося'ще, свиря'ютъ па'стырiе,
да припjьва'емъ и= мы`: и='же w\т дв~ы рожде'йся, гд\си,
сла'ва тебjь`.

Сла'ва, и= ны'нjь, то'йже.

По в~-мъ стiхосло'вiи сjьда'ленъ, гла'съ и~:

Свирjь'лей па'стырскихъ преставля'ющее пjь^сни,
во'инство а='гг~льское возгласи` къ ни^мъ, глаго'ля:
преста'ните свиря'юще, и=`же над\ъ чреда'ми пасо'мыхъ
старjь'йшины, возопi'йте пою'ще: jа='кw роди'ся хр\сто'съ
гд\сь, бл~говоли'вый сп~сти` jа='кw бг~ъ ро'дъ
человjь'ческiй.

Сла'ва, и= ны'нjь, то'йже.

Канw'нъ предпра'зднства, на и~: И= ст~ы'я на д~
[пи'санъ въ мине'и]. Канw'нъ предпра'зднства. Творе'нiе
i=w'сифово. Гла'съ в~.

Пjь'снь а~.

I=рмо'съ: Во глубинjь` постла` и=ногда` фараwни'тское
всево'инство преwруже'нная си'ла, вопло'щшееся же сло'во
всеsло'бный грjь'хъ потреби'ло _е='сть, препросла'вленный
гд\сь, сла'внw бо просла'вися.

Написа'лся _е=си` ке'саревымъ повелjь'нiемъ, хотя`
написа'ти въ кни'зjь жи'зни всецр~ю` человjь'ка: стра'ннw
во своя^ прише'лъ _е=си`, лю'тjь о_у=стра'ншагося w\т
рая`, на нб~о призыва'я.

Виfлее'ме, прiими` хр\ста`, къ тебjь' бо воплоти'выйся
прихо'дитъ, _е=де'мъ w\тверза'я мнjь`. о_у=гото'вися
верте'пе, невмjьсти'маго о_у='зриши, вмjьща'ющася въ
тебjь` пресла'внw, бога'тствомъ бл~гоутро'бiя ны'нjь
w=бнища'вша.

Роди'тися гряде'тъ хр\сто'съ, стра'нное возрожде'нiе
су'щымъ и=з\ъ а=да'ма jа='кw бг~ъ да'руя. возвесели'ся
пусты'не неражда'ющая, земны'хъ _е=стество` все`: прiи'де
бо вл\дка тя` многоча'дну содjь'яти.

Пjь'снь г~.

I=рмо'съ: Процвjьла` _е='сть пусты'ня, jа='кw крi'нъ,
гд\си, jа=зы'ческая неплодя'щая цр~ковь, прише'ствiемъ
твои'мъ, въ не'йже о_у=тверди'ся мое` се'рдце.

О_у='зъ и=збавля'я мя` sлы'хъ, гд\си, пови'тися
пелена'ми jа='коже мл\днцъ прихо'диши, чл~вjьколю'бче:
покланя'юся бж~е'ственному твоему` низхожде'нiю.

Въ лjь'то бы'вша тя`, безлjь'тнw возсiя'вша и=з\ъ
_о=ц~а`, предгряде'тъ дв~а роди'ти, лjь^тныя разрjьша'юща
стра^сти ду'шъ на'шихъ.

И=скi'й мя` заблу'ждшаго преступле'нiемъ, верте'пъ
jа='коже нб~о _о=би'тель сотвори'лъ _е=си`, _о=би'т_ели
ми` бл~гоуготовля'я та'мwшнiя, ще'дре многомл\стиве.

По г~-й пjь'сни, сjьда'ленъ ст~ы'я:

Сла'ва, и= ны'нjь, предпра'зднства. Гла'съ и~:

Нб~о мнjь` показа'ся дне'сь земля`: на не'й бо
ражда'ется творе'цъ, и= въ jа='слехъ восклоня'ется, въ
виfлее'мjь i=уде'йстjьмъ. со а='гг~лы пою'тъ па'стырiе
непреста'ннw: въ вы'шнихъ сла'ва, ми'ръ въ мi'рjь:
ви'дjьша бо sвjьзду` путеше'ствующу съ волхвы`, ско'рw же
теку'ще принести` да'ры, зла'то, смv'рну и= лiва'нъ,
jа='кw всjь'хъ су'щему бг~у и= цр~ю` вjь'чному, и=
зижди'телю вся'ческихъ, въ верте'пjь за мл\срдiе
ро'ждшемуся.

Пjь'снь д~.

I=рмо'съ: Прише'лъ _е=си` w\т дв~ы, не хода'тай, ни
а='гг~лъ, но са'мъ гд\си вопло'щься, и= сп~слъ _е=си`
всего' мя человjь'ка. тjь'мъ зову' ти: сла'ва си'лjь
твое'й, гд\си.

Тва'рь ны'нjь w=бветша'нiе все` w\тве'ржи, зижди'теля
зи'ждема, и= w=бновля'юща тя` ви'дящи мл\днца бы'вша, и=
къ пе'рвой тя` добро'тjь возводя'ща.

Дивя'щеся пресла'вному рж\ству`, стоя'ху волсви`,
путеводи'ми бж~е'ственною sвjьздо'ю, и= ви'дjьша сл~нце
восходя'щее и=з\ъ дjь'вственнагw _о='блака, да'ры тому`
принесо'ша.

Се` прихо'дитъ дв~а jа='кw ю='ница, нося'щи ю=нца`, во
чре'вjь о_у=пита'ннаго, w\те'млющаго мi'ра грjьхи`, да
ра'дуется тва'рь пра'зднующи.

Про'пwвjьди пр\оро'кwвъ хр\сто'во воз\ъявле'нiе
возвjьща'ющыя, прiя'ша дне'сь коне'цъ сп~си'тельный:
прiи'де бо просвjьти'ти пло'тiю, во тьмjь` бjь'дствующыя.

Пjь'снь _е~.

I=рмо'съ: Хода'тай бг~у и= человjь'кwмъ бы'лъ _е=си`,
хр\сте` бж~е: тобо'ю бо вл\дко къ свjьтонача'льнику
_о=ц~у` твоему`, w\т но'щи невjь'дjьнiя приведе'нiе
и='мамы.

Лю'дiе и=ногда` во тьмjь` сjьдя'щiи да ви'дятъ свjь'тъ
возсiя'вшiй невече'рнiй: _е=го'же sвjьзда` дре'вле
возвjьсти`, _о='гнь почита'ющымъ w\т персi'ды цар_е'мъ.

Въ ма'лый вни'ти цр~ь вели'кiй тщи'тся верте'пъ,
о_у=ма'лена мя` jа='кw да возвели'читъ, и= w=бнища'вша
безмjь'рнымъ бога'тствомъ w=богати'тъ пребж~е'ственный.

Ны'нjь и=з\ъ i=а'кwва jа='коже валаа'мъ рече`,
ражда'ется хр\сто'съ: jа=зы'ки же w=госпо'дьствуетъ, и=
возвы'сится бл~года'тiю цр\ство _е=гw`, пребыва'ющее
непрее'мно.

Пjь'снь s~.

I=рмо'съ: Въ бе'зднjь грjьхо'внjьй валя'яся,
неизслjь'дную мл\срдiя твоегw` призыва'ю бе'здну, w\т
тли`, бж~е, мя` возведи`.

Странноwбра'знjь хр\сто'съ во своя^ прихо'дитъ,
о_у=страни'мъ себе` грjьхw'въ: и= сего` прiи'мемъ въ
кро'ткихъ душа'хъ w=бита'ющаго.

Ника'коже малjь'йшiй во градjь'хъ, виfлее'ме, бу'деши:
въ тебjь' бо ражда'ется цр~ь и= гд\сь, па'ствити лю'ди
бога^тныя.

Ка'кw ма'лый тя` прiи'метъ верте'пъ, мi'ру
невмjьсти'маго недомы'сленне; ка'кw о_у='зришися мл\днцъ,
_о=ц~у` соу'мствуемый безнача'льный;

Конда'къ, гла'съ г~:

Подо'бенъ: Дв~а дне'сь:

Дв~а дне'сь превjь'чное сло'во въ верте'пjь гряде'тъ
роди'ти неизрече'ннw: лику'й вселе'нная о_у=слы'шавши,
просла'ви со а='гг~лы и= па'стырьми хотя'щаго jа=ви'тися,
_о=троча` мла'до превjь'чнаго бг~а.

I='косъ: Сщ~_е'нная пр\оро'кwвъ реч_е'нiя коне'цъ
прiя'ша: се' бо дв~а ражда'етъ всесоверше'ннаго въ
виfлее'мjь гра'дjь, вну'трь верте'па. тва'рь вся`
новосотвори'ся, ра'дуйся и= лику'й: съ рабы^ пожи'ти
вл\дка всjь'хъ прiи'де, влады'чества чужда'гw и=збавля'я
ны` низвед_е'нныя тле'ю. и= зри'тся jа='кw мл\днцъ,
пелена'ми повива'емь въ jа='слехъ, _о=троча` мла'до
превjь'чный бг~ъ.

Пjь'снь з~.

I=рмо'съ: Бг~опроти'вное велjь'нiе беззако'ннующагw
мучи'теля. высо'къ пла'мень вознесло` _е='сть: хр\сто'съ
же простре` бг~очести^вымъ _о=трокw'мъ ро'су дх~о'вную.
сы'й бл~гослове'нъ и= препросла'вленъ.

Да кропя'тъ свы'ше во'ду _о='блацы, _о='блаки
полага'яй себjь` че'стнjь на восхожде'нiе, _о='блакомъ
носи'мь дв~ою, гряде'тъ возсiя'ти свjь'тъ невече'рнiй
су'щымъ пре'жде помрач_е'ннымъ и= бjь'дствующымъ.

Во'инство бл~гоугото'вися бж~е'ственныхъ а='гг~лъ,
воспjь'ти неизрече'нное гд\сне низхожде'нiе волсви`
пости'гните, па'стырiе потщи'теся: прiи'де, _е=му'же
належа'ше, хр\сто'съ, w=жида'нiе jа=зы'кwвъ и=
и=збавле'нiе.

Что` сiе` стра'нное и= велича'йшее чу'до; ка'кw
понесу' тя нося'щаго глаго'ломъ вся'ч_еская;
неизглаго'ланное рж\ство`, сн~е мо'й безнача'льне,
глаго'лаше, всеч\стая, хр\ста` на дла'нехъ о_у=жа'снw
держа'щи.

Пjь'снь и~.

I=рмо'съ: Пе'щь и=ногда` _о='гненная, въ вавv"лw'нjь
дjь^йства раздjьля'ше, бж~iимъ велjь'нiемъ, халд_е'и
w=паля'ющая, вjь^рныя же w=роша'ющая, пою'щыя:
бл~гослови'те вся^ дjьла` гд\сня гд\са.

Высоту` вои'стинну неизрече'ннагw та'инства, нб~са`
ра'зумомъ покры'вшему, непоро'чная зря'щи дивля'шеся, и=
глаго'лаше: пр\сто'лъ нб\сный пла'менствуется тебе`
держа'й, и= ка'кw, сн~е мо'й, понесу' тя;

Но'сиши _о=ч~еское подо'бiе, сн~е мо'й, и= ка'кw раба`
подо'бiе w=бнища'въ воспрiя'лъ _е=си`; ка'кw въ jа='слехъ
восклоню' тя безслове'сныхъ, и=збавля'ющаго вся^ w\т
безслове'сiя; пjьсносло'влю твое` бл~гоутро'бiе.

Ра'дуйся вся` земле`, се` хр\сто'съ приближа'ется въ
виfлее'мjь ражда'яйся: мо'ре возвесели'ся, пр\оро'ческiй
со'нмъ взыгра'й, сбытiе` зря` дне'сь твои'хъ слове'съ, и=
вси` ра'дуйтеся прв\днiи.

Пjь'снь f~.

I=рмо'съ: Безнача'льна роди'теля сн~ъ, бг~ъ и= гд\сь,
вопло'щься w\т дв~ы на'мъ jа=ви'ся, w=мрач_е'нная
просвjьти'ти, собра'ти расточ_е'нная. тjь'мъ всепjь'тую
бг~у велича'емъ.

Да пою'тъ ра'дующеся ца^рствiя вся^ земна^я,
_о=те'ч_ествiя же jа=зы'кwвъ да веселя'тся: го'ры, и=
о_у=дw'лiя, и= хо'лми, рjь'ки, мо'ре, и= вся` тва'рь
гд\са ны'нjь ро'ждшагося велича'етъ.

Ви'дjьлся _е=си`, jа='кw мо'щно бjь` пр\оро'кwмъ тя`
ви'дjьти: въ послjь^дняя же времена` чл~вjь'къ бы'въ,
всjь^мъ jа=ви'лся _е=си` человjь'кwмъ, въ виfлее'мjь
гра'дjь i=уде'йстjьмъ, sвjьздjь` показу'ющей тя`
sвjьздосло'вц_емъ, несказа'нне.

_W ча'до сладча'йшее! ка'кw пита'ю тя` пита'ющаго;
ка'кw держу' тя держа'щаго вся^ ма'нiемъ; ка'кw же
пелена'ми повiю`, повива'ющаго всю` зе'млю мгло'ю;
вопiя'ше, всеч\стая вл\дчца, ю='же непреста'ннw
велича'емъ.

Свjьти'ленъ: Подо'бенъ: Со о_у=ч~нки`:

И='же во свjь'тjь живы'й непристу'пнjьмъ и= содержа'й
вся'ч_еская, за бл~гоутро'бiе неизрече'нное w\т дв~ы
ражда'ется, и= пелена'ми повива'ется jа='кw мл\днцъ: въ
верте'пjь и= въ jа='слехъ безслове'сныхъ восклоня'ется.
потщи'мся спjь'шнw прiити` въ виfлее'мъ на поклоне'нiе
_е=гw` съ волхвы`, плоды` и=зря'днjьйшихъ дjья'нiй
нося'ще jа='кw да'ры.

Сла'ва, и= ны'нjь:

Пjь'нiе вjь'рнiи принесе'мъ дв~jь мр~i'и: се' бо
ны'нjь предгряде'тъ во гра'дjь виfлее'мjь роди'ти хр\ста`
сп~са. тjь'мже волсви` съ да'ры со sвjьздо'ю тецы'те съ
на'ми поклони'тися, па'стырiе же возопи'ти потщи'теся со
а='гг~лы, ражда'емому: сла'ва тебjь` въ верте'пjь и=
jа='слехъ лежа'щему.

На хвали'техъ стiхи^ры, гла'съ s~, на д~:

Подо'бенъ: А='гг~льскiя пред\ъиди'те:

Sвjьзда` возсiя` w\т i=а'кwва въ верте'пjь, прiи'демъ
и= мы` предпра'зднств_енная соверша'юще, теце'мъ съ
волхвы`, съ па'стырьми и='демъ, ви'димъ бг~а въ
пелена'хъ, ви'димъ дв~у млекопита'ющую. _W о_у=жа'сно
видjь'нiе! цр~ь i=и~левъ хр\сто'съ прихо'дитъ.

Пjь'сньми ли'къ а='гг~льскiй ны'нjь почита'етъ тебе`
свjь'тлую и= неискусому'жную мт~рь, ра'дуяся лику'етъ
рж\ство'мъ твои'мъ, преч\стая: ра'дуйся, наде'жда
правосла'вныхъ, ра'дуйся предста'тельство тебе` пою'щихъ.
тjь'мже рце'мъ: бл~гослове'нъ прише'дый, бж~е на'шъ,
сла'ва тебjь`.

Цвjь'тъ и=зы'детъ и=з\ъ ко'рене i=ессе'ова, w\т
свjь'тлагw проповjь'дася пр\оро'ка. зри'мъ бо дв~у па'че
_е=стества` ро'ждшую ши'покъ любе'зный въ верте'пjь,
сопр\сто'ленъ _о=ц~у` въ вы'шнихъ. лю'дiе рце'мъ:
бл~гослове'нъ прише'дый бж~е на'шъ, сла'ва тебjь`.

Дне'сь а=да'мъ воззва'ся w\т пре'лести, и= w\т
мра'чныя сопроти'вника ле'сти: хр\сто'съ во и=з\ъ дв~ы
воплоща'ется jа='кw чл~вjь'къ, и='же а=да'ма w=бнови'въ,
w\тя'тъ кля'тву дв~ою. лю'дiе рце'мъ: бл~гослове'нъ
прише'дый, бж~е на'шъ, сла'ва тебjь`.

Сла'ва, гла'съ и~, подо'бенъ то'йже:

Гряди`, виfлее'ме, гото'ви рожде'ств_енная: прiиди`,
i=w'сифе, напиши'ся съ мр~i'ею: преч\стны^я jа='сли,
бг~онw'сныя пел_ены`, въ ни'хже жи'знь пови'вшися,
плени^цы см_е'ртныя расто'ргнетъ, стяга'ющи къ нетлjь'нiю
человjь'ки, хр\сто'съ бг~ъ на'шъ.

И= ны'нjь, подо'бенъ то'йже:

_W бл~же'нное бг~о_отрокови'цы чре'во! jа='же
мы'сленнjь нб~се` бо'льши показа'ся: _е=гw'же бо не
вмjьща'етъ нб~о, ты` содержи'ши въ себjь` нося'щи. _w
бл~же'нны сосцы` дв~ы! jа=`же соссе'тъ пита'яй вся'ко
дыха'нiе, хр\сто'съ, въ ложесна'хъ пло'ть себjь` созда'въ
безму'жныя _о=трокови'цы.

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

До'мъ вседjь'теля показа'лася _е=си`, _w дв~о! въ
тебjь' бо всели'вся гд\сь сла'вы, роди'тися ны'нjь
происхо'дитъ.

Стi'хъ: Бг~ъ w\т ю='га прiи'детъ, и= ст~ы'й и=з\ъ
горы` прiwсjьне'нныя ча'щи.

Мла'до въ виfлее'мjь дjь'тище и=з\ъ дв~ы, бг~ъ
превjь'чный, въ jа='слехъ безслове'сныхъ ражда'ется: _w
чудесе`!

Стi'хъ: Гд\си, о_у=слы'шахъ слу'хъ тво'й, и=
о_у=боя'хся: гд\си, разумjь'хъ дjьла` твоя^, и=
о_у=жасо'хся.

Чи'ни о_у='мнiи а='гг~льстiи, въ вы'шнихъ бг~у, съ
па'стырьми воспо'йте, и= съ волхвы`, ражда'ющемуся:
сла'ва тебjь`.

Сла'ва, подо'бенъ то'йже:

Сла'ва тебjь`, _о='ч~е, сн~е, и= дш~е: и='мже
о_у=стро'ися та'инство о_у=жа'сное, человjь'кwмъ на
возрожде'нiе.

И= ны'нjь, подо'бенъ то'йже:

Ра'дуйся, jа='же жи'знь ро'ждшая мi'ру, дв~о бц\де,
w\т дх~а ст~а'гw, всjь'хъ на и=збавле'нiе.

[зри`] Подоба'етъ вjь'дати w= часjь'хъ въ на'вечерiи
рж\ства` хр\сто'ва.

А='ще случи'тся рж\ство` хр\сто'во въ недjь'лю и=ли`
въ понедjь'льникъ, часы` пое'мъ пре'жде въ пято'къ.

А='ще ли рж\ство` хр\сто'во во вто'рникъ, въ сре'ду,
въ четверто'къ, въ пято'къ, и= въ суббw'ту, часы` пое'мъ
въ на'вечерiи.



