<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~-й де'нь.%>

%<Ст~а'гw священному'ченика пагкра'тiа, _е=пi'скопа
таvроменi'йскагw.%>

%<Стiхи^ры, гла'съ в~. Подо'бенъ: _Е=%>гда` w\т
дре'ва:

%<_Е=%>гда` верхо'вный о_у=ч~никw'въ w=бходя` мi'ръ
ве'сь о_у=тверди`, тогда` w=брjь'те тя` jа='кw ка'мень
честны'й, цр~кве w=снова'нiе положи`, бл~же'нне, столпы`
разоря'юща i='дwльскiя и=хра'мы бж\ственною
си'лою сло'ва, пло'тiю примjьси'тися, _о='ч~е,
человjь'кwмъ благоволи'вшагw.

%<С%>ло'вомъ w\тгоня` лука^выя ду'хи sло'бы,
соверши'лъ _е=си` духw'вны лю'ди, дх~а благода'тiю,
му'чениче пагкра'тiе, воздjь'лая ни'ву си'хъ серде'чную,
и= влага'я сjь'мя бж\ственное, _е='же дjь'лателю
приноша'лъ _е=си` нб\сному, моля` w= восхваля'ющихъ тя`
вjь'рнw.

%<З%>а'падъ сiя^нiи мы'сленными ты` восто'къ содjь'лъ
_е=си`, сл~нца нося'щъ бж~iя позна'нiя, w\т дв~ы на'мъ
па'че о_у=ма` возсiя'вшагw. и= заше'дъ страда'нiемъ,
_о='ч~е, возсiя'лъ _е=си` къ свjь'ту невече'рнему,
и=дjь'же зерца'лwмъ разрjь'шшымся, зри'ши жела'емую
добро'ту подвигополо'жника твоегw`, пагкра'тiе.

%<Сла'ва, и= ны'нjь, бг~оро'диченъ:%>

%<_Е=%>ди'на невмjьсти'маго бг~а нетjьсномjь'стнw во
чре'вjь носи'ла _е=си`, чл~вjь'ка бы'вша за бла'гость,
прест~а'я бг~оневjь'сто. тjь'мже молю' тя:
о_у=тjьсня'ющихъ мя` страсте'й и=змjьни`, jа='кw да
тjь'сную и= пра'вую стезю` ше'ствовавъ, дости'гну jа='же
къ животу`, дв~о, водя'щую.

%<Кр\стобг~оро'диченъ:%>

%<Д%>ре'ву кр\стному тя`, i=и~се, пригвожде'на, зря'щи
неискусобра'чная, пла'чущи гл~го'лаше: ча'до сла'дкое,
почто` w=ста'вилъ _е=си` мене` ро'ждшую тя` _е=ди'ну;
свjь'те непристу'пный пребезнача'льнагw _о=ц~а`, потщи'ся
и= просла'вися, jа='кw да сла'ву получа'тъ бж~е'ственную,
бж~е'ственныя стр\сти твоя^ сла'вящiи.

%<Тропа'рь, гла'съ д~:%>

%<И=%> нра'вwмъ прича'стникъ, и= престо'лwмъ
намjь'стникъ а=п\слwмъ бы'въ, дjья'нiе w=брjь'лъ _е=си`,
бг~одохнове'нне, въ видjь'нiя восхо'дъ: сегw` ра'ди
сло'во и='стины и=справля'я, и= вjь'ры ра'ди пострада'лъ
_е=си` да'же до кро'ве, священному'чениче пагкра'тiе,
моли` хр\ста` бг~а, спасти'ся душа'мъ на'шымъ.

%<Канw'нъ.%>

%<Гла'съ а~. Пjь'снь а~. I=рмо'съ:%>

%<П%>jь'снь побjь'дную пои'мъ вси` бг~у, сотво'ршему
ди^вная чудеса` мы'шцею высо'кою, и= спа'сшему i=и~ля,
jа='кw просла'вися.

%<П%>речестны'й ка'мень тя` цр~ковь познава'етъ,
пагкра'тiе, водруже'нiемъ слове'съ твои'хъ
о_у=твержда'ема при'снw: и= сегw` ра'ди твою` почита'емъ
па'мять дне'сь.

%<W=%>бнови'лъ _е=си` ра'ломъ твои'хъ бж\ственныхъ
слове'съ сердца`, пагкра'тiе, w=ляденjь^вшая пе'рвjье
sловjь'рiя мгло'ю, плодонw'сная показа'лъ _е=си` jа='вjь
вjь'ры ра'ди.

%<_Е=%>ди'ницу тричи'сленную, соединя'ему въ то'жде
_е=стество` возвjьща'я, погаси'лъ _е=си` безбо'жiя мглу`,
и= свjьтолу'чными о_у=ч_е'нiи лю'ди просвjьти'лъ _е=си`.

%<Бг~оро'диченъ:%>

%<И=%>зъ теб_е` возсiя` свjьтода'вецъ, просвjьща'я
концы` i=и~съ гд\сь, ч\стая вл\дчце: и='мже и=`же во
тмjь` и= сjь'ни свjь'тъ ви'дjьша.

%<Пjь'снь г~. I=рмо'съ:%>

%<Д%>а о_у=тверди'тся се'рдце мое`, въ во'ли твое'й,
хр\сте` бж~е, и='же надъ вода'ми нб~о о_у=твержде'й
второ'е, и= w=снова'вый на вода'хъ зе'млю, всеси'льне.

%<Д%>х~омъ о_у=твержда'емь, лука^выя w\тгна'лъ _е=си`
ду'хи: и= трудо'мъ моли'твъ хра'мы разори'лъ _е=си`
i='дwльскiя, ц_е'ркви возставля'я, досточу'дне.

%<С%>jьчи'тельнымъ сло'вомъ твои'мъ посjь'клъ _е=си`
sлоче'стiя, прп\дбне, те'рнiе, и= насади'лъ _е=си`
душа'мъ спаси'т_ельная о_у=ч_е'нiя добродjь'телей,
_о=би^лующа плодw'въ, свяще'нне.

%<С%>осу'дъ w=брjь'тъ тя` бж\ственнагw дх~а, чи^стыя
зари^ прiе'млюща, верхо'вный о_у=ч~ни'къ, къ за'паду
посла` безбо'жiя и=згна'ти мглу`, всече'стне.

%<Бг~оро'диченъ:%>

%<Т%>я` _о='блакъ всесвjь'телъ, ковче'гъ и= ста'мну
всезла'ту,простра'ннjьйшу нб~съ, и=
превознесе'нную лjь'ствицу, неискусобра'чная дв~о,
вjь'рнiи о_у=блажа'емъ.

%<Сjьда'ленъ, гла'съ д~. Подо'бенъ: Jа=%>ви'лся _е=си`
дне'сь:

%<Б%>лагоче'стiя побо'рникъ, побjьдоно'сецъ, свяще'нне
пагкра'тiе показа'вся, на нб~сjь'хъ со безпло'тными
ны'нjь предстои'ши гд\севи: моли` спасти'ся на'мъ.

%<Сла'ва, и= ны'нjь, бг~оро'диченъ:%>

%<Т%>е'плое заступле'нiе су'щымъ въ бjьда'хъ, и=
помо'щницу на'шу, и= къ бг~у премjьне'нiе, _е='юже тли`
и=зба'вихомся, бц\ду вjь'рнiи о_у=блажа'емъ.

%<Кр\стобг~оро'диченъ:%>

%<Н%>а дре'вjь ви'дящи воздви'жена сн~а твоего`,
преч\стая, о_у=тро'бою мт~рнею растерза'ема, жа'лостнw
взыва'ла _е=си`: о_у=вы` мнjь`, ка'кw заше'лъ _е=си`
свjь'те мо'й безлjь'тный;

%<Пjь'снь д~. I=рмо'съ:%>

%<Д%>х~омъ прови'дя, проро'че а=вваку'ме, словесе`
воплоще'нiе, проповjь'далъ _е=си`, вопiя`: внегда`
прибли'житися лjь'тwмъ, позна'ешися, внегда` прiити`
вре'мени, пока'жешися. сла'ва си'лjь твое'й, гд\си.

%<_О=%>гне'мъ о_у=тjь'шителя, _о=гнедохнове'ненъ
jа='влься, ле'сть попали'лъ _е=си`, пагкра'тiе му'дре, и=
возсiя'въ jа='кw свjь'щникъ въ мо'ри потопля'_емымъ
невjь'дjьнiя, ко приста'нищ_емъ бж\ственныя вво'диши
во'ли.

%<W\т%> ка'мене некраесjько'ма пе'тръ напои'вся и=
насы'щся, jа='кw и='ну тя` посыла'етъ рjьку`,
w=ляденjь'вшыя напои'ти ду'шы, бг~ому'дре, и= нече'стiя
рjь'ки и=зсуши'ти тече'нiемъ бж\ственнагw проповjь'данiя.

%<Г%>лагw'лъ твои'хъ вjьща'нiе и=злiя'ся, му'дре,
сiя'нiемъ просвjьща'емь ра'зума хр\сто'ва. тjь'мже и=
_е='ллинская му'дрость w=буи'ся, и= sло'бы мудре'цъ
сожже'ся, му'чениче святи'телю пагкра'тiе.

%<Ж%>итiе` твое` бж\ственными блиста'яся добро'тами
вся^w=мрачи` де'мwнская стремл_е'нiя, и=
разори'въ тму` безбо'жiя, сы'ны дне` показа`, любо'вiю
твои^мъ о_у=че'нi_емъ покори'вшыяся.

%<Бг~оро'диченъ:%>

%<В%>оплоща'ема сло'ва во двою` сущ_еству`,
_о=трокови'це, и= хотjь'нiи, родила` _е=си`, ч\стая,
восхо'ды сказа'вшаго пресла'внw спасе'нiя ле'стiю
порабощ_е'нымъ, ч\стая дв~о всепjь'тая.

%<Пjь'снь _е~. I=рмо'съ:%>

%<Т%>во'й ми'ръ да'ждь на'мъ, сн~е бж~iй, и=но'гw бо
ра'звjь теб_е` бг~а не зна'емъ, и='мя твое` и=мену'емъ,
jа='кw бг~ъ живы'хъ и= ме'ртвыхъ _е=си`.

%<Ч%>уде'съ показа^нiи о_у=лови'лъ _е=си` лю'ди,
сло'вомъ же тр_е'бища разори'лъ _е=си`, и= созда'лъ
_е=си`, свяще'нне, цр~кве'й добрw'ты, во w=бновле'нiе
человjь'кwмъ.

%<К%>ровьми` w=багри'лъ _е=си` _о=де'жду свяще'нную,
кро'вь же де'мwнскую и=зсуши'лъ _е=си`: и= побjьдоно'сецъ
возше'лъ _е=си` къ небеси`, побjь'ды прiи'мъ вjьне'цъ.

%<Р%>азсjь'деся предъ лице'мъ твои'мъ хра'мъ
i='дwльскiй, две'рь же w\тве'рзеся jа=зы'кwмъ, и= даде'ся
благода'ть бж\ственная вjь'рныхъ въ сердца`,
священнотаи'нниче _о='ч~е.

%<Бг~оро'диченъ:%>

%<Jа='%>кw до'ждь во о_у=тро'бу твою` сни'де
хр\сто'съ, ч\стая, и= ту'чы и=зсуши` многобо'жiя, и=
и=зведе` бг~оразу'мiя во'ду, су'щымъ въ пла'мени
ле'стнjьмъ.

%<Пjь'снь s~. I=рмо'съ:%>

%<П%>р\оро'ка i=w'ну подража'я, вопiю`: живо'тъ мо'й,
бл~же, свободи` и=зъ тли`, и= спаси' мя, сп~се мi'ра,
зову'ща: сла'ва тебjь`.

%<W=%>благодати'въ тво'й о_у='мъ, и= просвjьти'въ
бога'тнw i=и~съ просвjьще'нiе всjь'хъ и= бг~ъ: сло'вомъ
твои'мъ безслове'сiя лю'ди и=зба'ви.

%<С%>вященнодjь'йствовавъ въ бж~iе _е=v\глiе, му'дре,
бж\ственная о_у=ч_е'нiя запеча'тствовавъ
свjь'тлw кро'вiю, священнотаи'нниче му'чениче пагкра'тiе.

%<К%>ропле'нiй i='дwльскихъ, и= крове'й скве'рныхъ
и=зба'вилъ _е=си` лю'ди, и= поже'рлся _е=си` jа='коже
а='гнецъ, пагкра'тiе, же'ртва жива` бг~у прине'слся
_е=си`.

%<Бг~оро'диченъ:%>

%<С%>оуда'влена прилw'ги непло'дныхъ помышле'нiй,
возведи` къ свjь'ту спасе'нiя и= жи'зни, всенепоро'чная,
jа='же сп~са хр\ста` ро'ждшая.

%<Конда'къ, гла'съ д~. Подо'бенъ: Jа=%>ви'лся _е=си`
дне'сь:

%<С%>вjь'тлая таvроменi'wмъ, пагкра'тiе, sвjьзда`
показа'лся _е=си`, и= священнострада'лецъ jа=ви'лся
_е=си` за хр\ста`: _е=му'же ны'нjь предстоя`, моли` за
чту'щыя тя`, бл~же'нне.

%<Пjь'снь з~. I=рмо'съ:%>

%<С%>у'щымъ въ пещи` _о=трокw'мъ твои^мъ, сп~се, не
прикосну'ся, ниже` стужи` _о='гнь. тогда` трiе`, jа='кw
_е=ди'нjьми о_у=сты^, поя'ху и= благословля'ху,
глаго'люще: бл~гослове'нъ бг~ъ _о=т_е'цъ на'шихъ.

%<К%>ро'вiю крести'лся _е=си` твое'ю, пагкра'тiе,
пе'рвjье въ водjь` крести'въ лю'ди, и= ко хр\сту`
преше'лъ _е=си` ра'дуяся: съ ни'миже водворя'яся,
прича'стiемъ w=божа'ешися свjь'тлw при'снw преблаже'нне.

%<С%>ла'ностiю погруж_е'нныя лю'тыхъ, о_у='дицею
твои'хъ слове'съ возве'лъ _е=си`, свяще'нне, и= моли'твъ
чи'стымъ w=дожде'нiемъ му'тную и=зсуши'лъ _е=си`
sловjь'рiя глубину`, священнотаи'нниче хр\сто'въ.

%<К%>а'мень тя` вои'стинну неразсjь'дный, w=снова'нiе
положи`, и= степе'нь недви'жимь, свяще'нныя
священнояви'тель цр~кве: въ не'йже сокруша'ется вся'ка
sло'ба, му'дре, младе'нствующагw врага`.

%<Бг~оро'диченъ:%>

%<Ч%>истjь'йшу _е=ди'ну тя` w=брjь'тъ, всенепоро'чная,
сло'во, преч\стая, бж~iе, и=зъ твоегw` чре'ва поро'ждся,
вjь^рныяw=чища'етъ скве'рны, бг~оневjь'сто,
прибы'вшiя на'мъ w\т невоздержа'нiя sw'лъ.

%<Пjь'снь и~. I=рмо'съ:%>

%<_Е=%>гw'же о_у=жаса'ются а='гг~ли и= вся^ вw'инства,
jа='кw творца` и= гд\са по'йте, сщ~е'нницы, просла'вите,
_о='троцы, благослови'те, лю'дiе и= превозноси'те во вся^
вjь'ки.

%<_О=%>гне'мъ и=знуря'емь разли'чныхъ и=скуше'нiй,
невреди'мь пребы'лъ _е=си`, и=з\ъwстри'въ о_у='мъ
свjь'тлыми видjь^нiи, и= jа=ви'лся _е=си`, му'дре, ме'чь,
посjька'я ве'щь многобо'жiя.

%<Л%>ю'ди приводя` въ ра'зумъ хр\сто'въ, зна'м_енiя и=
чудеса` твори'лъ _е=си` jа='вjь, предглаго'ля хотя^щая
бы'ти, jа='кw пр\оро'къ бж~iй, о_у=тjь'шителя,
бг~ому'дре, дохнове'ньми.

%<_О='%>бразъ зижди'теля показу'я лю'демъ, во'лею
и='же поноси` соединя'яся на'мъ, зна'м_енiя и= си^лы
тjь'мъ сотворя'еши многобо'жiя де'рзость w\тгоня`.

%<Бг~оро'диченъ:%>

%<Jа='%>кw до'ждь во о_у=тро'бу твою` сни'де
хр\сто'съ, и= всю` напои` тва'рь вои'стинну, и=зсуши'въ,
дв~о, му^тныя рjь'ки i=дwлонеи'стовства, _е=ди'ный
благодjь'тель.

%<Пjь'снь f~. I=рмо'съ:%>

%<Ж%>ивопрiе'мный и=сто'чникъ приснотеку'щiй,
свjьтоно'сный свjьти'льникъ бл~года'ти, хра'мъ
w=душевле'нный, сjь'нь преч\стую, нб~се` и= земли`
простра'ннjьйшую, бц\ду вjь'рнiи велича'емъ.

%<С%>вjьтолу'чными петра` сiя^нiи просвjь'щся душе'ю
и= мы'слiю, jа='кw sвjьзда` многосвjь'тлая, къ за'паду
дости'глъ _е=си` просвjьща'я о_у=ч_е'нiи заше'дшыя въ
невjь'дjьнiя, пагкра'тiе, глубину`.

%<I=%>кw'нную че'сть преходя'щу въ перво_обра'зную ты`
вjь'дый, всю'ду честну'ю поставля'лъ _е=си`, сла'вне,
i=и~са и= бг~а на'шегw i=кw'ну, ка'пищ_емъ де'мwнскимъ на
потребле'нiе.

%<С%>вjьтоно'сное твое` сiе` торжество`, гра'дъ и=
собо'ръ сотворя'етъ ра'дуяся, чу'дный пагкра'тiе, тя`
вjь'рнwпочита'юще. и=`хже благослови'ти jа='кw
па'стырь не преста'й, w= всjь'хъ моли'тву творя`.

%<Бг~оро'диченъ:%>

%<П%>ощади` на'съ пою'щыя тя`, гд\си, w\т дв~ы
несказа'ннw рожде'йся, напа'стей и=збавля'я, и= страсте'й
и= скорбе'й, моли'твами _е=я` твоя^ рабы^, jа='кw
бл~годjь'тель и= _е=ди'нъ чл~вjьколю'бецъ.

