<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ а~_i-й де'нь.%>

%<W=бновле'нiе царя` гра'да: И= ст~а'гw
сщ~енному'ченика мwкi'а.%>

%<Стiхи^ры сщ~енному'ченика, гла'съ д~. Подо'бенъ:
Jа='%>кw до'бля:

%<Jа='%>коже свjьтоза'рное со'лнце * w\т за'пада
возсiя'лъ _е=си`, * w=заря'я всю` подсо'лнечную *
мо'лнiями страда'нiя, бг~ому'дре пребога'те, *
страда'льц_евъ о_у=добре'нiе, * i=ере'_евъ благолjь'пiе,
* равностоя'телю ст~ы'хъ а='гг~лwвъ, пре'лести крjь'пость
потреби'вый, бг~облаже'нне мwкi'е.

%<Б%>лагоче'стiемъ разжига'емь, * и= страда'нiемъ
и=з\ъwщре'нъ, * и= му'жествомъ, мwкi'е, пома'занъ, *
небокова'ненъ бы'лъ _е=си`, сла'вне, ме'чь, *
w=полч_е'нiя врагw'въ * до конца` потребля'ющь. * тjь'мже
дне'сь свjь'тлую и= свjьтоно'сную * и= святу'ю
пра'зднуемъ твою` па'мять, * сла'ва мч~никwвъ и=
похвала`.

%<И=%> колесы` сокруша'емь, * и= _о=гне'мъ попаля'емь,
* и= sвjьр_е'мъ, блаже'нне, помета'емь, * и= и=згна'нiемъ
w=скорбля'емь, * и= мече'мъ о_у=сjька'емь, * не
w\тве'рглся _е=си` хр\ста`, * ни i='дwлwмъ поже'рлъ
_е=си`. * тjь'мже прiя'лъ _е=си` вjьнцы` побjь^дныя, * и=
приче'лся _е=си` ликw'мъ безпло'тныхъ, * w= все'мъ мi'рjь
моля'ся.

%<Сла'ва, и= ны'нjь, пра'здника.%>

%<Тропа'рь, гла'съ д~:%>

%<И=%> нра'вwмъ прича'стникъ, и= престо'лwмъ
намjь'стникъ а=п\слwмъ бы'въ, дjья'нiе w=брjь'лъ _е=си`,
бг~одухнове'нне, въ видjь'нiя восхо'дъ: сегw` ра'ди
сло'во и='стины и=справля'я, и= вjь'ры ра'ди пострада'лъ
_е=си` да'же до кро'ве, сщ~енному'чениче мwкi'е, моли`
хр\ста` бг~а, спасти'ся душа'мъ на'шымъ.

%<Сла'ва, и= ны'нjь пра'здника.%>

%<Канw'нъ. Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^ и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою`, ра'дуяся, тоя` чудеса`.

%<К%>ъ широтjь`, бл~же'нне, твои'хъ похва'лъ, напра'ви
о_у=ма` моегw` тjьсноту`, и= свjь'тъ низпосли` се'рдцу
моему`, пою'щу свjьтоно'сную и= сла'вную па'мять твою`,
мч~ниче прехва'льне.

%<S%>вjьзду` многосвjь'тлую цр~ковь познава'етъ тя`,
тоя` тве'рдь о_у=ясня'ющаго свjь'тлостiю страда'нiй
твои'хъ, преблаже'нне, му'ченикwвъ о_у=краше'нiе, мwкi'е
всему'дре.

%<Т%>вои'ми кровьми` безбо'жiе разори'лъ _е=си`,
пw'двиги бра'нными враги` разрази'лъ _е=си`, снjьда'емь
_о=гне'мъ, нече'ствующихъ всю` попали'лъ _е=си` суету`.

%<Ж%>елjь'зомъ стру'жемь, и= _о=гне'мъ w=скорбля'емь,
зла'та свjьтлjь'йши, мwкi'е, бы'лъ _е=си`,
и=з\ъwбраже'нiе хр\сто'выхъ стр\сте'й, и= вjь'ры
побо'рникъ, бг~облаже'нне.

%<Бг~оро'диченъ:%>

%<Р%>а'дости на'мъ хода'таица, jа='кw прiи'мши
и=сполне'нiе всегw` бж~ества`, jа=ви'лася _е=си`,
всенепоро'чная. тjь'мже вси` тебjь` ра'дуйся, jа='коже
а='гг~лъ, согла'снw взыва'емъ, бг~ора'дованная.

%<Пjь'снь г~. I=рмо'съ:%>

%<Н%>е му'дростiю и= си'лою, и= бога'тствомъ,
хва'лимся, нотобо'ю, _о='ч~ею v=поста'сною
му'дростiю, хр\сте`: нjь'сть бо свя'тъ, па'че теб_е`,
чл~вjьколю'бче.

%<W=%>бнаже'нъ къ подвигw'мъ и= къ боре'нi_емъ
w\тлучи'лся _е=си`, си'лою кр\ста` не'мощь твою`
о_у=крjьпля'я: тjь'мже велехва'льнаго sмi'я низложи'лъ
_е=си`.

%<С%>ме'ртiю вре'менною, безсме'ртное благосла'вiе,
болjь'зней ра'ди плотски'хъ, вjь'чное наслажде'нiе
w=брjь'лъ, jа='коже возжела'лъ _е=си`, му'чениче
непобjьди'ме.

%<К%>ъ нетлjь'нiю w\т тли` вои'стинну преше'лъ _е=си`
кра'йнею любо'вiю, ра'достнw вмjьсти'лся _е=си`,
а='гг~лwмъ соприча'стникъ бы'въ, мwкi'е.

%<Бг~оро'диченъ:%>

%<Т%>я` прему'дрость бж~iя прч\стое селе'нiе
w=брjь'тши, w\т твои'хъ чи'стыхъ крове'й воплоща'ется, и=
по рж\ствjь` нетлjь'нну показа`.

%<Сjьда'ленъ, гла'съ д~. Подо'бенъ: В%>ознесы'йся:

%<Н%>аро'читый всjь^мъ страстоно'сецъ, врага` до
конца` смири'вый, и= _о='гненное муче'нiе претерпjь'вый
крjь'пкw, мwкi'й сла'вный, похвала'ми да почте'нъ
бу'детъ: се'й бо претерпjь` нестерпи^мыя му^ки, и=
о_у=сjь'ченъ бы'въ во главу`, ко хр\сту` вjьнцено'сецъ
взы'де ра'дуяся.

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<К%>о'жаныхъ ри'зъ ве'тхагw о_у=мерщвле'нiя
совле'клся _е=си`, бл~же'нне, всю'ду тjь'ломъ стру'жемь,
во _о=де'жду нетлjь'нiя w=бле'клся _е=си`, и=
наслажда'ешися дре'ва жи'зни ра'дуяся.

%<О_у=%>краси'лся _е=си` благозра'чiемъ
добродjь'телей, пресла'вне, о_у=ясни'лся _е=си`
болjь'зньми добротво'рнагw страда'нiя, о_у=подо'бився
а='гг~лwмъ, jа='коже бо безпло'тенъ сломл_е'нiя и= ра^ны
претерпjь'лъ _е=си`.

%<Б%>езбо'жiя глубина' тя ника'коже погрузи`:
держа'вною бо руко'ю тя` содjь'тель спасе`, рjь'ки му'къ
не поколеба'ша души` твоея` столпа`, му'дре,
непоколе'блемагw.

%<Бг~оро'диченъ:%>

%<И='%>же во'лею вся^ созда'вый хотjь'нiемъ, w\т
твои'хъ крове'й пло'ть себjь` созда`: и= во двою`
сущ_еству` _е=ди'нъ происхо'дитъ, мт~и дв~о, спаса'я
на'съ бла'гостiю.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=з\ъ мра'чна невjь'дjьнiя
вjь'рою воспjьва'ющыя тя`.

%<Т%>я` си'лу держа'вну на врага` неви'димаго
му'ченикъ тво'й стяжа'въ, некрjь'пкую сегw` крjь'пость,
хр\сте`, низложи`.

%<Т%>вои'ми кровьми` земля` w=святи'ся, бл~же'нне,
твои'ми ра'нами о_у=язви'ся де'мwнскiй по'лкъ, бг~ому'дре
досточу'дне.

%<Т%>я` и=му'щи свjь'тла би'сера, и= че'стна, во
о_у=вязе'нiи свое'мъ, честна'я цр~ковь, всебл~же'нне,
о_у=краша'ется.

%<Бг~оро'диченъ:%>

%<С%>вjь'тъ безлjь'тный на'мъ, _о='ч~ее сiя'нiе,
родила` _е=си` подъ лjь'томъ, бога'тствомъ бл~гости
бы'вша, всенепоро'чная.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<Л%>юбо'вiю и= наде'ждею, и= вjь'рою, воwружи`
подвигополо'жникъ вели'кiй крjь'пка _о=ру'жника
благоче'стiя. сегw` ра'ди пре'лести низложи`
о_у=твержде'нiе.

%<Л%>юбве` плотскi'я о_у='мъ w\тлучи'лъ _е=си`, и=
жениха` добрw'ты неизреч_е'нныя зря`, му^ки нивочто'же
вмjьни'лъ _е=си`, прехва'льне.

%<Н%>емо'креннw муче'нiя преше'лъ _е=си` пучи'ну, и=
къ вы^шнимъ приста'нищ_емъ благи'хъ со всjь'мъ
бога'тствомъ о_у=стреми'лся _е=си`, побjь'ды вjьне'цъ
прiе'мъ.

%<Бг~оро'диченъ:%>

%<Б%>е'здну милосе'рдiя хр\ста` ро'ждшая, w\т
грjьхо'вныя глубины` мя`, jа='кw ми'лостива _е=ди'на
возведи`, и= w\т бу'ри помышле'нiй сопроти'вныхъ спаси`.

%<Конда'къ, гла'съ в~. Подо'бенъ: Т%>в_е'рдыя.

%<В%>оwружи'вся щито'мъ вjь'ры, нечести'выхъ
w=полч_е'нiя сте'рлъ _е=си`, сщ~енному'чениче, и=
вjьне'цъ w\т хр\ста` взя'лъ _е=си`, мwкi'е: тjь'мъ и= со
а='гг~лы ра'дуяся, спаса'й w\т бjь'дъ пою'щыя тя`, моля`
непреста'ннw w= всjь'хъ на'съ.

%<I='косъ:%>

%<И=%>мjь'яй ду'шу скве'рнену и= тjь'ло w\т
безчи'сленныхъ собла^знъ, и= бу'рею лю'тjь погружа'емь,
не смjь'ю глаго'лати, ниже` могу`, твоея` похвалы`,
блаже'нне священному'чениче, но jа='кw и=сто'чникъ сы'й,
мнw'гiя ми` w\тмы'й собла'зны, и= во w\тверзе'нiе
о_у=стw'мъ сло'во да'ти моли'ся: мо'лишися бо
непреста'ннw w= всjь'хъ на'съ.

%<Пjь'снь з~. I=рмо'съ:%>

%<С%>пасы'й во _о=гни` а=враа^мскiя твоя^ _о='троки,
и= халд_е'и о_у=би'въ, jа=`же пра'вда пра'веднw
о_у=ловля'ше: препjь'тый гд\си, бж~е _о=т_е'цъ на'шихъ,
бл~гослове'нъ _е=си`.

%<В%>ъ пе'щь вве'рженъ бы'въ, w=брjь'лъ _е=си' тя
w=роша'ющаго сло'ва, во зра'цjь а='гг~льстjь, ю='ношы
три` спа'сшаго, вопiя`, преблаже'нне: препjь'тый гд\си,
бж~е _о=т_е'цъ на'шихъ, бл~гослове'нъ _е=си`.

%<Н%>а мечи`, на _о='гнь, и= на разж_е'нныя сосу'ды,
му'чениче, противоста'лъ _е=си` му'жески, си'лою
бж\ственною о_у=крjьпля'емь, и= вопiя'лъ _е=си` ра'дуяся:
препjь'тый гд\си, бж~е _о=т_е'цъ на'шихъ, бл~гослове'нъ
_е=си`.

%<К%>ро'вными твои'ми тw'ки о_у=гаси'лъ _е=си`
пре'лести пла'мень: терпjь'нiя же _о=гне'мъ зажже'нное
хвра'стiе попали'лъ _е=си` i='дwльское, поя`: _о=т_е'цъ
на'шихъ бж~е, бл~гослове'нъ _е=си`.

%<Бг~оро'диченъ:%>

%<Т%>я` безсме'ртнаго и=сто'чника, во'ду w=ставле'нiя
_е=ди'ну и=сточи'вшую на'мъ, i=и~са хр\ста`, приснодв~о,
воспjьва'емъ зову'ще: бж~е _о=т_е'цъ на'шихъ,
бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ
пjь'ти тебjь`: гд\са по'йте, дjьла`, и= превозноси'те
_е=го` во вся^ вjь'ки.

%<П%>орфv'ру w\т твои'хъ крове'й w=червлени'въ, и=
се'ю w=бложе'нъ, нося' же вмjь'стw ски'птра _о=ру'жiе
непобjьди'мое, сца'рствуеши, мwкi'е, царю` всjь'хъ, гд\са
воспjьва'йте, дjьла`, зовы'й, и= превозноси'те _е=го` во
вся^ вjь'ки.

%<Jа='%>кw со'лнце дне'сь мi'ру па'мять твоегw`
страда'нiя возсiя`, вся^ w=заря'ющи, и= мра'къ
w\тгоня'ющи де'мwнскiя sло'бы, сла'вне мwкi'е, въ не'йже
ра'достнw тя` пое'мъ, благословя'ще хр\ста` во вjь'ки.

%<О_у=%>стро'ивъ колесни'цу, бг~ому'дре, твоегw`
страда'нiя кро'вiю, взя'тся къ нб\снымъ, дости'глъ _е=си`
чи'ны мы'сленныхъ си'лъ, и= страда'л_ецъ ли'ки, съ
ни'миже предстоя` тр\оцjь, всегда` моли` w= пою'щихъ тя`.

%<Бг~оро'диченъ:%>

%<В%>ъ тебjь` ви^дjьна бы'ша ш_е'ствiя вели'кагw цр~я`
си'лъ, две'рь небе'сная, _о=трокови'це неискусобра'чная,
jа='же человjь'кwвъ смjьше'нiе w=зе'мльствовавшая.
тjь'мже тя` дв~у пое'мъ, и= превозно'симъ во вjь'ки.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть, ты' же, дв~о бц\де, прозябе'нiемъ
чревоноше'нiя, мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<П%>ребога'тъ и= по'лнъ просвjьще'нiя бы'въ, и=
стра'стiю о_у=краша'емь, вну'трь вмjьсти'лся _е=си`
черто'га, съ му'дрымидjь'вами веселя'ся, и=
добро'ту зри'ши недомы'сленную, _е=я'же свjь'тлость
пре'жде стяжа'лъ _е=си`.

%<В%>о гра'дjьхъ и=ны'хъ предпострада'въ, сла'вне,
вv"зантi'йскiй гра'дъ дости'глъ _е=си`, мч~ниче: въ
не'мже твои'хъ по'двигwвъ кончи'ну, и= побjь'ды вjьне'цъ
прiя'лъ _е=си`, jа='кw страда'лецъ непобjьди'мь, _е=го'же
w=гражда'еши мольба'ми твои'ми.

%<W=%>брjь'лъ _е=си` возме'здiе jа='кw вои'стинну,
болjь'зней твои'хъ, цр\ство недви'жимое, ста'лъ _е=си`
жела'нiемъ, всебл~же'нне, дре'ву живо'тному присту'пль,
и= бо'гъ по прича'стiю бы'въ, мwкi'е му'чениче
досточу'дне.

%<Бг~оро'диченъ:%>

%<Г%>лаго'лwмъ послjь'дующе твои^мъ, всегда` тя`,
дв~о, о_у=блажа'емъ: сло'во бо на'мъ неизрече'ннw, w\т
_о=ц~а` пре'жде вjь^къ возсiя'вшее, родила` _е=си`,
jа='кw са'мъ благоизво'ли, _е=го'же досто'йнw велича'емъ.

%<На лiтургi'и прокi'менъ, гла'съ з~. В%>озвесели'тся
пра'ведникъ w= гд\сjь, и= о_у=пова'етъ на него`.
%<Стi'хъ: О_у=%>слы'ши, бж~е, гла'съ мо'й, внегда`
моли'тимися къ тебjь`. %<А=п\слъ къ тiмоfе'ю, зача'ло
сч~в. А=ллилу'iа, гла'съ д~: П%>ра'ведникъ jа='кw
фi'нi_ксъ процвjьте'тъ: %<_Е=v\глiе i=wа'нна, зача'ло
н~а. Прича'стенъ: В%>ъ па'мять вjь'чную:

