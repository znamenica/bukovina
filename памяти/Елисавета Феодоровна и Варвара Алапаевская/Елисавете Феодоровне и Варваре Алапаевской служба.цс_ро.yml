---
вечерня:
   отпустительно:
      молитва: О святыя новомученицы Российския, великая княгине Елисавето и сестро
         ея крестовая пречестная инокине Варваро, купно путь свой во мнозех муках скончавшия,
         евангельския заповеди делом во Обители милосердия совершившия, веры ради православныя
         подвизающися до смерти в последняя времена сия, и добрый плод в терпении страстей
         Христу принесшия! Молитеся Ему, яко победителю смерти, да утвердит Церковь Русскую
         Православную и отечество наше, кровию и страданьми новомучеников искупленныя,
         и не даст в расхищение врагом России достояния нашего. Се бо лукавый враг вооружися
         на ны, хотя нас погубити в междоусобных бранех, скорбех, нестерпимых печалех,
         болезнех, нуждах и бедах лютых. Умолите Господа низложити вся немощныя дерзости
         их; веру в сердцах людей российских укрепите, да егда найдет на ны испытания
         час, мужества дар восприимем вашими молитвами, отвергшеся себе и вземше крест
         свой, последуем, Христу, распинающе плоть свою со страстьми и похотьми. Сохраните
         нас от всякаго зла, освятите пути жизни нашея, даруйте покаяние нелицемерное,
         тишину и мир душам нашим, испросите у Господа всем нам мытарств горьких и вечныя
         муки избавитися и Небесному Царствию наследники быти со всеми святыми, от века
         угодившими Богу, да радующеся воздадим хвалу, честь и поклонение Отцу и Сыну
         и Святому Духу во веки веков. Аминь.
утреня:
   канон:
      кондак:
         глас: 5
         текст: 'От славы царственныя, вземши Крест Христов, прешла еси к славе небесней,
            молящи врагов, и обрела еси радость вечную, святая мученице княгине Елисавето,
            с Варварою мученицею. Темже молим вас: молите о душах наших.'
