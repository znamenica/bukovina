<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ а~_i-й де'нь.%>

%<Прп\дбныя ма'тере на'шея fеодw'ры, jа='же во
а=ле_ксандрi'и:%>

%<Здjь' же пое'тся слу'жба и= священному'ченика
а=vтоно'ма.%>

%<На Г%>д\си, воззва'хъ: %<стiхи^ры прп\дбныя, г~,
гла'съ д~. По\д: Jа='%>кw до'бля.

%<В%>ъ же'нстjьмъ тjьлеси`, * и= въ му'жестjьмъ
_о='бразjь, * му'ж_ескiя прошла` _е=си` по'двиги, *
посредjь` муже'й все'льшися, * и= стра^сти
w=ху'ждши, * и= стремл_е'нiя похоте'й всеконе'чнw
w=бузда'вши, * пощ_е'нiи, и= непреста'нными мольба'ми
fеодw'ро, * и= бж\ственными къ бг~у, * и= неукло'нными
твои'ми воззрjь^нiи.

%<П%>одъ зе'млю тя` со'лнце заше'дъ, * не ви'дяше
погрjьша'ющу: * позна' же тя` незаходи'мое, * серцевjь'децъ
и= гд\сь, * ви'дяй сокров_е'нная, * и= w=зари` свjь'томъ
покая'нiя, * _о='чи се'рдца твоегw`. * тjь'мже потща'лася
_е=си` сему` о_у=годи'ти * болjь'зненнымъ воздержа'нiемъ, *
и= добродjь'телей соверше'нiемъ.

%<В%>ра'жiихъ мудрова'нiй * ника'коже разумjь'вши, *
_е=го'же не родила` _е=си`, лю'биши _о=троча`, * и=
_о=те'ческимъ милосе'рдiемъ, * сла'вная пита'еши, * терпя'щи
бл~гочести'вымъ по'мысломъ * человjь'ческое поноше'нiе, *
непови'нное запреще'нiе вои'стинну fеодw'ро. * сегw` ра'ди
честно'е твое` соверша'емъ торжество`.

%<И='ны стiхи^ры а=vтоно'ма, гла'съ и= подо'бенъ
то'йже:%>

%<Д%>обродjь'тельми просвjьща'яся, благоче'стiемъ
о_у=краша'емь, * i=ера'рхъ бж\ственный бы'лъ _е=си`, * и=
jа='кw многосвjь'тлое со'лнце, мi'ръ проте'клъ _е=си`, *
насjьва'я всю'ду вjь'ры проповjь'данiе, * пре'лесть же
и=скореня'я * серпо'мъ твоегw` я=зы'ка, * i=ера'рше
бг~ому'дре, * великопроповjь'дателю а=vтоно'ме.

%<К%>ъ болjь'зн_еннымъ страда'нi_емъ, * къ
му'жеств_еннымъ боре'нi_емъ, * къ jа='звамъ и= ра'намъ
о_у=стреми'лся _е=си`: * мно'жествомъ бо ка'менiя *
посыпа'емь а=vтоно'ме, * сотвори'въ _е=`, jа='кw степ_е'ни
и= лjь'ствицу, * возше'лъ _е=си` къ бг~у вjьне'чникъ, * и=
совокупи'лся _е=си` во'инствwмъ безпло'тныхъ, * w= мi'рjь
моля'ся.

%<W=%>дjья'нiе твое'ю кро'вiю, * муче'нiя соверши'лъ
_е=си` свjьтлjь'йше, * бл~года'тiю бж\ственнагw дх~а: * и=
свяще'ннw во ст~а^я * вы^шняя восте'клъ _е=си`, * а='може
предте'ча на'шъ i=и~съ вни'де, * побjь'ды вjьне'цъ
w\т бг~а прiе'мъ, * со всjь'ми, честно'ю кро'вiю, *
сконча'вшимися, а=vтоно'ме.

%<Сла'ва, и= ны'нjь, пра'здника, гла'съ то'йже.%>

%<Самогла'сенъ:%>

%<А='%>гг~ловымъ прорече'нiемъ, пло'дъ пречи'стъ, w\т
i=wакi'ма и= а='нны пра'ведникwвъ, дне'сь произы'де дв~о,
не'бо и= престо'лъ бж~iй, и= прiя'телище чистоты`, ра'дость
провозвjьща'ющи всему` мi'ру, жи'зни на'шея хода'таице,
кля'твы w\тя'тiе, бл~гослове'нiя пода'нiе. тjь'мъ въ
рождествjь` твое'мъ, дв~о бг~озва'нная, мi'ру ми'ръ
и=спроси`, и= душа'мъ на'шымъ ве'лiю ми'лость.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<П%>ла'кала _е=си` w\т души`, * jа='кw безча'дна
рыда'ющи, * _о=троча'те жела'ющи: * но родила` _е=си`
_о=троча`, * ро'да всегw` похвалу`.

%<Стi'хъ: С%>лы'ши дщи` и= ви'ждь, и= приклони` о_у='хо
твое`.

%<Р%>ожде'нiе че'стно * дв~ы всест~ы'я, * _е=я'же ра'ди
* w=бнови'ся мi'ръ, * пjь'сненными гла'сы почти'мъ.

%<Стi'хъ: Л%>ицу` твоему` помо'лятся бога'тiи лю'дстiи.

%<Р%>а'дуйтеся му'дрiи, * пр\оро'цы бг~оглаго'ливiи, *
ражда'ется бо дв~а, * и=зъ нея'же спасе'нiе мi'ра * хо'щетъ
роди'тися.

%<Сла'ва, и= ны'нjь, гла'съ д~:%>

%<Н%>епло'ды безча'дная а='нна дне'сь рука'ми да
воспле'щетъ свjь'тлw, да свjьтлоно'сятъ земна^я, ца'рiе да
и=гра'ютъ, ст~и'телiе во благослове'нiи да веселя'тся, да
пра'зднуетъ ве'сь мi'ръ: се' бо цр~и'ца и= непоро'чная
невjь'ста _о='ч~а, w\т ко'рене i=ессе'ева прозябе`, ктому`
ж_ены` въ печа'лехъ не родя'тъ ча^дъ: ра'дость бо
процвjьте`, и= живо'тъ всjь^мъ человjь'кwмъ въ мi'рjь
жи'тельствуетъ. и= ктому` да'ры i=wакi'мовы не
возвраща'ются, рыда'нiе бо а='нны въ ра'дость преложи'ся:
сра'дуйтеся мнjь`, глаго'лющи, ве'сь и=збра'нный
i=и~ль: се' бо даде' ми гд\сь w=душевле'нную пала'ту
бж\ственныя сла'вы _е=гw`, во _о='бщее весе'лiе и= ра'дость
и= спасе'нiе ду'шъ на'шихъ.

%<Тропа'рь прп\дбныя, гла'съ и~:%>

%<В%>ъ тебjь` ма'ти и=звjь'стнw спасе'ся, _е='же по
_о='бразу: прiи'мши бо кр\стъ, послjь'довала _е=си` хр\сту`,
и= дjь'ющи о_у=чи'ла _е=си`, презира'ти о_у='бw пло'ть,
прехо'дитъ бо, прилjьжа'ти же w= души` ве'щи безсме'ртнjьй:
тjь'мже и= со а='гг~лы сра'дуется, прп\дбная fеодw'ро, ду'хъ
тво'й.

%<Сла'ва, и= ны'нjь, пра'здника.%>



%<На о_у='трени, на Бг~ъ гд\сь, тропа'рь пра'здника,
два'жды.%>

%<Сла'ва, ст~ы'я: И= ны'нjь, пра'здника. И= _о=бы^чныя
каfi^смы.%>

%<По а~-мъ стiхосло'вiи сjьда'ленъ, гла'съ а~.%>

%<Подо'бенъ: К%>а'мени запеча'тану:

%<Р%>о'ждшися пресла'внw w\т непло'дныхъ ложе'снъ, w\т
дjь'вственныхъ чре'слъ родила` _е=си` па'че _е=стества`:
красе'нъ бо jа='вльшися сте'бль, и=зрасти'ла _е=си` мi'ру
жи'знь. сегw` ра'ди си^лы нб\сныя вопiю'тъ тебjь` бц\де:
сла'ва происхожде'нiю твоему`, ч\стая: сла'ва рж\ству`
твоему`: сла'ва дjь'вству твоему`, мт~и безневjь'стная.

%<Сла'ва, и= ны'нjь, то'йже.%>

%<По в~-мъ стiхосло'вiи сjьда'ленъ, гла'съ д~. По\д:
Jа=%>ви'лся _е=си`:

%<Л%>учи` возсiя'ша всемi'рныя ра'дости рж\ства`
твоегw`, дв~о мт~и марi'е, на земли`, и= w=зари'ша мы^сли
любо'вiю пою'щихъ тя`.

%<Сла'ва, и= ны'нjь, то'йже.%>

%<Канw'нъ пра'здника, со i=рмосо'мъ на s~: и= прп\дбныя
на д~: и= а=vтоно'ма на д~. Канw'нъ пра'здника.%>

%<Гла'съ в~. Пjь'снь а~. I=рмо'съ:%>

%<Г%>ряди'те лю'дiе, пои'мъ пjь'снь хр\сту` бг~у,
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<Г%>ряди'те вjь'рнiи, дх~омъ бж\ственнымъ ра'дующеся,
ю='же w\т непло'дове дне'сь прише'дшую, человjь'кwвъ на
спасе'нiе, приснодв~у _о=трокови'цу пjь'сньми почти'мъ.

%<Р%>а'дуйся, ч\стая, мт~и и= рабо` хр\ста` бг~а, jа='же
пе'рвому хода'таице бл~же'нству, человjь'ческiй ро'дъ тя`,
вси` досто'йнw пjь'сньми сла'вимъ.

%<Ж%>и'зни ражда'ется дне'сь мо'стъ, и='мже человjь'цы
воззва'нiе паде'нiя _е='же w\т а='да w=брjь'тшiи, хр\ста`
жизнода'вца пjь'сньми прославля'ютъ.

%<Канw'нъ прп\дбныя.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<О_у=%>ста` моя^ и=спо'лни твоегw` хвале'нiя, гд\си,
пою'щу сла'ву твою` многопjь'тую, и= честву'ющу болjь^зни
fеодw'ры, о_у=го'ждшiя тебjь` житiя` свjь'тлостiю.

%<В%>озсiя` дне'сь свяще'нное твое` торжество`, со'лнца
свjьтлjь'йше, су'щыя во тмjь` ду'шы w=заря'ющее мра'къ
де'мwнскiй всегда` w\тгоня'ющее, досточу'дная.

%<Н%>е позна` заходя' тя погрjьша'ющу со'лнце,
незаходя'щее же позна` _е=ди'нъ jа='кw всевjь'дый, и=
w=зари` луча'ми покая'нiя души` твоея` _о='чи,
бг~облаже'нная.

%<Н%>апи'санъ бы'сть грjь'хъ тво'й, всечестна'я,
jа='вjь, jа='кw сказа'ша _е=v\глiа: но потща'вшися, пw'ты
воздержа'нiя, сле'зными же тw'ки се'й и=згла'дила _е=си`.

%<Бг~оро'диченъ:%>

%<Jа='%>кw w=душевле'нъ черто'гъ, jа='кw нетлjь'нную
ски'нiю, jа='кw две'рь нб\сную, jа='кw бж\ственную трапе'зу,
jа='кw пала'ту и= престо'лъ вл\дчень, марi'ю ч\стую
пjь'сньми почти'мъ.

%<И='нъ канw'нъ му'ченика, _е=гw'же краегране'сiе:%>

%<З%>ако'нное, бг~ому'дре, соверши'лъ _е=си` тече'нiе.

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла`
и=збjьжа'въ, i=и~льтянинъ вопiя'ше: и=зба'вителю и= бг~у
на'шему пои'мъ.

%<З%>ако'ны и=змла'да творца` своспита'вся, возра'слъ
_е=си` въ зако'нjь добродjь'телей, и= благоче'стiя верстjь`:
тjь'мъ зако'ннw, _о='ч~е, пострада'лъ _е=си`.

%<В%>о_оружи'лъ _е=си` по'мыслъ терпjь'нiя и= му'жества
_о=ру'жiемъ, му'дре, на пр_е'лести ра'ть w=полчи'вся,
невозвра'тнw побjьди'въ ту`.

%<З%>ако'нwвъ благоче'стiя наста'вникъ, и= догма'тwвъ,
_о='ч~е, и='стины проповjь'дникъ jа='влься, во все'й тва'ри
w=гласи'лся _е=си`, jа='кw а=п\сли, а=vтоно'ме.

%<Бг~оро'диченъ:%>

%<П%>озна'вше jа='вльшагося на земли` бг~а воплоще'нна,
и= w=божи'вшеся w\т негw` бл~года'тiю, пое'мъ тя`, дв~о,
дарова'нiй наслади'вшеся.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ
о_у=мерщвле'й грjь'хъ, и= стра'хъ тво'й всади` въ сердца`
на'съ пою'щихъ тя`.

%<Н%>епоро'чнw бг~у пожи'вшiи, всjь'хъ роди'сте
спасе'нiе, бг~ому'дрiи роди'тел_е зижди'теля ро'ждшiя и=
бг~а на'шего.

%<В%>сjь^мъ жи'знь и=сточа'яй гд\сь w\т непло'дове
произведе` дв~у, въ ню'же всели'тися и=зво'ли, и= по
рж\ствjь` сохрани'въ нетлjь'нну.

%<А='%>ннинъ пло'дъ, марi'ю дне'сь, гро'здъ ро'ждшую
живоно'сный, jа='кw бг~у воспои'мъ, предста'тельницу же
всjь'хъ и= помо'щницу.

%<И='нъ. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь, вjьнц_е'въ
сла'вы сподо'би.

%<В%>ъ му'жескую _о=де'жду w=бле'кшися, и= му'дрjь
потекла` _е=си` со тща'нiемъ, и= мона'шескому
собо'ру, честна'я, себе` примjьси'ла _е=си`, къ нача'лwмъ
бо'рствующи лука'вагw мiроде'ржца.

%<С%>ла'бость же'нскую му'жески и=змjьни'ла _е=си`,
зва'нiемъ и='стиннw, и= но'вымъ _о='бразомъ, дjь'лы да'ръ
че'стенъ, и= бг~у возжелjь'ненъ, тебе` саму'ю, прп\дбная,
показу'ющи.

%<Б%>езпло'тно житiе` показа'ла _е=си` въ тjьлеси`,
сла'вная, ме'ртвеннjь, несосу'дное воздержа'нiе, и= бдjь'нiе
непреста'нное, и= моли'тву вы'ну, _w fеодw'ро! держа'вши.

%<Бг~оро'диченъ:%>

%<В%>олну'етъ мя` бу'ря грjьхо'вная, и= возмуще'нiе
безмjь'стныхъ помышле'нiй, о_у=милосе'рдися, всенепоро'чная,
и= ру'ку ми` по'мощи jа='кw ми'лостива простри`, jа='кw да
спа'сся велича'ю тя`.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<Т%>у'чами слове'съ твои'хъ, безбо'жiя потопи'лъ _е=си`
стра'стную ти'ну, i=ера'рше, и= вjь^рныя напои'лъ _е=си`.

%<О_у=%>чи'тель бы'лъ _е=си`, и= служи'тель хр\сто'въ,
прп\дбне, и= тогw` бж\ственныхъ стр\сте'й со_о'бщникъ, и=
прича'стникъ.

%<_О=%>ру'жiемъ о_у=тверди'лъ _е=си` проповjь'данiя,
прп\дбне, благопослушли^выя, и= проти'вящыяся безпа'губны
сохрани'лъ _е=си`.

%<Бг~оро'диченъ:%>

%<Jа=%>ви'ся пречу'дное на нб~си` и= на земли`
слы'шанiе, творца' бо всjь'хъ су'щихъ, бц\де, неизрече'ннw
родила` _е=си`.

%<По г~-й пjь'сни конда'къ ст~ы'я, гла'съ в~. По\д:
В%>ы'шнихъ и=щя`:

%<Т%>jь'ло твое` поста'ми и=знури'вши, бдjь'нными
моли'твами творца` о_у=моли'ла _е=си` w= грjьсjь` твое'мъ,
jа='кw да прiи'меши соверше'нное проще'нiе: и= прiя'ла
_е=си` w=ставле'нiе, пу'ть покая'нiя показа'вши.

%<И= ст~а'гw конда'къ, гла'съ в~. Подо'бенъ: В%>ы'шнихъ
и=щя`:

%<Б%>ж\ств_енная, прему'дре, непоро'чнjь тайноводи'лъ
_е=си`, же'ртва прiя'тная бы'лъ _е=си`, бг~облаже'нне:
хр\сто'ву бо пи'лъ _е=си` ча'шу, пресла'вне, свjьти'льниче
всемi'рный, моля` непреста'ннw w= всjь'хъ на'съ.

%<Сjьда'ленъ, гла'съ _е~. Подо'бенъ: С%>обезнача'льное
сло'во:

%<М%>у'жески по'двиги воздержа'нiя претерпjь'вши,
низложи'ла _е=си` многоко'зненнаго, съ му^жи жи'знь
пожи'вши, fеодw'ро, благоче'стнw, и= ны'нjь прешла` _е=си`
къ бг~у, моля'щи w= всjь'хъ, свяще'ннw ст~о'е соверша'ющихъ
твое` о_у=спе'нiе.

%<Сла'ва, му'ченика, гла'съ д~. Подо'бенъ: С%>ко'рw
предвари`:

%<С%>угу'бъ тебjь` вjьне'цъ нетлjь'нiя, хр\сто'съ,
всебл~же'нне, дарова`, jа='кw страда'льцу и= че'стну
i=ера'рху, а=vтоно'ме: тому' бо безкрw'вныя прине'слъ _е=си`
ж_е'ртвы, тогw` бж\ственную стр\сть неле'стнw подража'я,
тогw` и= нестарjь'ющiяся сла'дости, бл~же'нне, наслади'ся
_е=си`.

%<И= ны'нjь, пра'здника, гла'съ _е~. Подо'бенъ:
С%>обезнача'льное сло'во:

%<I=%>wакi'мъ и= а='нна торжеству'ютъ, по бз~jь бо
досто'йнw бл~года'ть w=брjьто'ша, и= роди'ша пло'дъ,
бг~опрiя'тенъ хра'мъ, дв~у и= ч\стую мт~рь бж~iю, _е=ди'ну
бл~гослове'нную, моля'щуюся непреста'ннw, спасти'ся душа'мъ
на'шымъ.

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя`, _е=ди'не чл~вjьколю'бче.

%<В%>оспjьва'емъ тя`, гд\си, вjь^рнымъ спаси'тельное
приста'нище, пода'вшаго всjь^мъ, тебе` ро'ждшую.

%<Т%>я`, бг~оневjь'сто, похвалу` всjь^мъ хр\сто'съ
jа=ви` и= держа'ву, пою'щымъ вjь'рнw твое` та'инство.

%<Н%>еискусобра'чная вл\дчце, твои'ми моли'твами
и=збавля'еми прегрjьше'нiй, благоразу'мнw вси' тя
о_у=блажа'емъ.

%<И='нъ. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы
воплоще'нiя тебе` вы'шнягw, пр\оро'къ а=вваку'мъ
о_у=смотря'я зовя'ше: сла'ва си'лjь твое'й, гд\си.

%<Т%>ерпи'ши на мно'ги дни` до'блественнw, сла'вная,
поще'нiе jа='кw безпло'тна, не'мощь твою` о_у=крjьпля'ющу
хр\сту` всеси'льною во'лею, и= бж\ственною пита'ющу тя`
благода'тiю.

%<В%>и'ждь смире'нiе и= пла'чь, ви'ждь мою` ско'рбь, и=
w=блегчи` грjьха` тяжча'йшее бре'мя, fеодw'ра вопiя'ше къ
_е=ди'ному спасти` могу'щему.

%<Л%>овле'нiемъ запе'ншаго тя` ле'стнw, ту'чами твои'хъ
сле'зъ потопи'вши, ловле'нiемъ побjьди'ла _е=си` ловя'щаго
ду'шы, въ приста'нищи бл~года'тiю бж\ственною покрыва'ема,
сла'вная.

%<Бг~оро'диченъ:%>

%<В%>сепречу'дная мт~и бж~iя, возсiя'й ми` покая'нiя
лучу`, разори` мра'къ безмjь'рныхъ мои'хъ sw'лъ, лука^выя
w\тжени`, дв~о, по'мыслы се'рдца моегw`.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<С%>поспjьша'юща и=мjь'я побо'рника, въ бж\ственнjьй
ра'ти гд\са, врага` ста'раго земны'хъ побjьди'лъ _е=си`,
_о='ч~е, пw'двиги твои'ми.

%<В%>идjь'нiемъ прекло'нся _о='ч~е, во глубины^
сокрове'нiй бж~iихъ, и= w\тту'ду та'йны навы'клъ _е=си`
тогw` неизрече'нныя.

%<В%>озглаше'нiемъ слове'съ твои'хъ тр_е'бища
i='дwльская па'даху, му'дре, и= попали'шася чти^лища
пре'лести, _о=гне'мъ велjь'нiй твои'хъ.

%<П%>ла'мень о_у=че'нiй твои'хъ, на высо'кое взя'тся
житiе`, му'дре, тебе` конц_е'мъ jа=вля'я наста'вника къ бг~у
непреле'стна.

%<Бг~оро'диченъ:%>

%<W=%>скве'рншыяся страстьми`, w=мы'й бц\де, моли'твами
твои'ми, и= сподо'би ны` чи'стыми помышл_е'нiи, пjь'ти твое`
рж\ство`.

%<Пjь'снь _е~. I=рмо'съ:%>

%<С%>jьннопи'санный мра'къ гада'нiй разори'въ, и=
вjь'рныхъ прибы'тiемъ и='стины, бг~о_отрокови'цею w=зари'въ
сердца`, и= на'съ свjь'томъ твои'мъ, хр\сте`, наста'ви.

%<В%>оспои'мъ, лю'дiе, всjь'хъ вину`, су'щаго по на'мъ
бы'ти вино'внаго: _е=я'же _о='бразу ра'довахуся сподобля'еми
пр\оро'цы, jа=вле'нное спасе'нiе w\т тоя` плодя'ще.

%<W\т%> су'ха прозябе'нiе жезла` i=ере'ева, i=и~лю
показа` проразсужде'нiе: и= ны'нjь свjь'тлость прозя'бшихъ
пресла'внw свjь'титъ, w\т непло'дове всесла'вное рожде'нiе.

%<И='нъ. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<О_у=%>диви'шася чи'ни безтjьле'сныхъ, зря'ще тя` въ
тjьлеси` бре'ннjьмъ, подо'бящуюся тjь'хъ житiю`, и=
честно'му пребыва'нiю, и= пребори'вшую врага`, дре'вле
подпе'ншаго тя`, fеодw'ро, ле'стiю.

%<S%>вjьре'й стремл_е'нiя бг~ъ тебjь` покори`,
бл~года'ть и=сцjьле'нiй да'въ тебjь`, сiе` проповjь'даетъ,
руко'ю твое'ю и=зба'вивый снjьде'нiя ди'вiягw sвjь'ря,
_е=го'же сокруше'нна и=сцjьли'ла _е=си`, сла'вная.

%<П%>ита'еши младе'нца, соверше'ннымъ смы'сломъ,
терпя'щи лю'тое w=клевета'нiе, благодаря'щи вседержи'телю
да'вшему тебjь` крjь'пость, и= тя` о_у=ди'вльшему, fеодw'ро
всехва'льная.

%<Бг~оро'диченъ:%>

%<К%>рjь'пость и= о_у=твержде'нiе немощна'гw моегw`
се'рдца ты` _е=си` неискусобра'чная дв~о,
неwбори'мая стjьна` w\т лица` вра'жiя, спаса'ющи мя` w\т
всjь'хъ лю'тыхъ, побjьжда'ющи полки` лю'тагw борца`.

%<И='нъ. I=рмо'съ:%>

%<П%>росвjьти` на'съ повелjь^нiи твои'ми, гд\си, и=
мы'шцею твое'ю высо'кою, тво'й ми'ръ пода'ждь на'мъ,
чл~вjьколю'бче.

%<С%>вjь'тъ тя` о_у='мный w=зари` а=vтоно'ме, и= жи'зни
сло'во и=му'щаго, свjьти'льника всjь^мъ конц_е'мъ jа=ви' тя.

%<Г%>лаго'лъ бж~iй jа='кw ме'чь и=звле'къ, w=полче'нiе
ссjь'клъ _е=си` лжеиме'нныя му'дрости, _о='ч~е а=vтоно'ме.

%<В%>е'сь вра'жiй ту'лъ стрjь'лъ и=стощи'лъ _е=си`, и=
всу'е си'хъ показа'лъ _е=си` во_оружи'вшихся на тя`,
бл~же'нне а=vтоно'ме.

%<Бг~оро'диченъ:%>

%<Б%>ы'ша нw'вая и= пресла^вная, всеч\стна'я, тобо'ю бо
на земли` бг~ъ пло'тiю jа=ви'ся, и= земнi'и w=божи'хомся.

%<Пjь'снь s~. I=рмо'съ:%>

%<К%>о гд\су w\т ки'та i=w'на возопи`: ты' мя возведи`
и=зъ глубины` а='да, молю'ся, да jа='кw и=зба'вителю, во
гла'сjь хвале'нiя, и='стины же ду'хомъ пожру` тебjь`.

%<К%>о гд\су въ ско'рби непло'дства возопи'ша,
бг~ома'тере бг~ому'дрiи роди'тели: и= сiю` въ ро'ды родw'въ
роди'ша, на _о='бщее спасе'нiе и= похвалу`.

%<П%>рiя'ша нб\сный да'ръ w\т бг~а досто'инъ,
бг~ома'тере бг~ому'дрiи роди'тели, самjь'хъ херувi'мwвъ
превы'шшее носи'ло, сло'ва и= зижди'теля роди'тельницу.

%<И='нъ. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те рука'ми
воспле'щимъ, w\т нея` ро'ждшагося бг~а сла'вимъ.

%<И=%>сто'чникъ сле'зъ принося'щи непреста'ннw,
друча'щися и= стеня'щи, запреще'нiе мона'хwвъ, и=
w\тлуче'нiе, благодаря'щи терпи'ши, бг~облаже'нная.

%<П%>итiе` w\т мо'ря и=му'щи, ди'вiимъ же бы'лiемъ
пита'ющися, со sвjьрьми' же въ пусты'ни водворя'ющися,
jа='кw на нб~си` w=бита'ла _е=си`, досточу'дная.

%<W=%>пале'нiе со'лнца понесла` _е=си`, нощну'ю сту'день
терпjь'ла _е=си`, дх~а бж\ственнагw согрjьва'ема
бл~года'тiю: тjь'мъ наслажда'ешися го'рнягw бл~же'нства.

%<Бг~оро'диченъ:%>

%<Б%>ж\ственную ста'мну, и= трапе'зу, хлjь'бъ жи'зни
поне'сшую, недjь'ланную ни'ву, го'ру ст~у'ю бц\ду дв~у
пjь'сньми сла'вимъ.

%<И='нъ. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, и=
и=зъ глубины` sw'лъ возведи`, молю'ся: къ тебjь' бо
возопи'хъ, и= о_у=слы'ши мя`, бж~е спасе'нiя моегw`.

%<С%>и'ла тя`, му'дре, о_у=тjь'шителева о_у=крjьпи`,
jа='коже пре'жде о_у=ч~ники`, и= я=зы'комъ во_оружи`
_о='гненнымъ, а=vтоно'ме, земны^я просвjьща'ти,
_о=гнепопаля'ти же нече'стiе.

%<М%>ладе'нствующу душе'внымъ ти` мудрова'нiемъ, _о='ч~е
прп\дбне, по'двиги па'че _е=стества` за проповjь'данiе и=
тру'дъ неwсла'бный благомо'щнw прiя'лъ _е=си`, не'мощiю
_е=стества` тjьлесе`.

%<П%>оложи'лъ _е=си` подъ но'ги благочести'выхъ главу`
вра'жiю, на созда'теля вознесе'нную, вjь'рою слове'съ
во_оружи'въ на ню` сiя^, бл~года'тiю.

%<Бг~оро'диченъ:%>

%<И=%>сцjьли'ти тобо'ю _е=стества` сокруш_е'нiя,
созда'тель и= творе'цъ восхотjь'въ, бц\де, подаде' тя
врачевство` бж\ственное, въ не'мощехъ прибjьга'ющымъ тебjь`.

%<Конда'къ пра'здника, гла'съ д~:%>

%<I=%>wакi'мъ и= а='нна, поноше'нiя безча'дства, и=
а=да'мъ и= _е='vа, w\т тли` сме'ртныя свободи'стася,
преч\стая, во ст~jь'мъ рж\ствjь` твое'мъ: то` пра'зднуютъ и=
лю'дiе твои`, вины` прегрjьше'нiй и=зба'вльшеся,
внегда` зва'ти ти`: непло'ды ражда'етъ бц\ду, и=
пита'тельницу жи'зни на'шея.

%<I='косъ:%>

%<М%>оли'твами ку'пнw и= воздыха'нiе, непло'дства и=
безча'дства, i=wакi'ма же и= а='нны благопрiя'тное, и= во
о_у='ши гд\сни вни'де, и= прозябе` пло'дъ живоно'сенъ мi'ру:
_о='въ бо моли'тву на горjь` творя'ше, _о='ва же въ садjь`
поноше'нiе ноша'ше: но съ ра'достiю непло'ды ражда'етъ
бц\ду, и= пита'тельницу жи'зни на'шея.

%<Пjь'снь з~. I=рмо'съ:%>

%<К%>упина` въ горjь` _о=гненеwпа'льная, и= росоно'сная
пе'щь халде'йская, jа='вjь предписа` тя`, бг~оневjь'сто:
бж\ственный бо невеще'ственный въ веще'ственнjьмъ чре'вjь,
_о='гнь неwпа'льнw прiя'ла _е=си`. тjь'мже и=зъ теб_е`
ро'ждшемуся пое'мъ: бл~гослове'нъ _е=си`, бж~е _о=т_е'цъ
на'шихъ.

%<Т%>вое` въ веще'ственныхъ jа=вле'нiихъ,
законополо'жникъ возбрани'ся разумjь'ти, и= вели'кое,
преч\стая, та'инство, не му'дрствовати земнор_е'вностная,
_о=бра'знw наказу'емь и=ногда`. тjь'мже о_у=ди'влься
чудеси`, глаго'лаше: бл~гослове'нъ бг~ъ _о=т_е'цъ на'шихъ.

%<Г%>о'ру и= две'рь небе'сную, и= мы'сленную тя`
лjь'ствицу бг~олjь'пнw, ли'къ бж\ственный пронарече`: w\т
теб_е' бо ка'мень w\тсjьче'ся, не рука'ми му'жескими, и=
две'рь _е='юже про'йде гд\сь, и='же чуде'съ бг~ъ _о=т_е'цъ
на'шихъ.

%<И='нъ. I=рмо'съ:%>

%<Н%>е послужи'ша тва'ри, бг~ому'дрiи, па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=тц_е'въ гд\сь и= бг~ъ
благослове'нъ _е=си`.

%<Н%>естерпи'мыми тя` ра'нами многоко'зненный вра'гъ
о_у=дручи`, въ привидjь'нiихъ мечта'яся: но тогw` низложи'ла
_е=си` су'етное свирjь'пство, воспjьва'ющи: _о=тц_е'въ
на'шихъ бж~е, бл~гослове'нъ _е=си`.

%<С%>ухi^я ро'вы напо'лнила _е=си` во'дъ, моли'твами
твои'ми, сла'вная, чудодjь'йствующи jа='вjь, бг~а
велича'ющи, тя` просла'вльшаго, _е=му'же взыва'емъ:
_о=тц_е'въ на'шихъ бж~е, бл~гослове'нъ _е=си`.

%<С%>оверша'ющихъ твою` па'мять, сла'вная, при'снw
помина'й со дерзнове'нiемъ мно'гимъ, бг~а моля'щи
всеще'драго, _е=му'же зове'мъ: _о=тц_е'въ на'шихъ бж~е,
бл~гослове'нъ _е=си`.

%<Бг~оро'диченъ:%>

%<Ц%>р~и'це дв~о ро'ждшая цр~я` хр\ста`, о_у=ще'дривши
спаси' мя, коле'блема страстьми`, вjь'рою о_у=тверди`, и=
наста'ви мя` ко спасе'ннjьй стези`, вjь'рныхъ спасе'нiе.

%<И='нъ. I=рмо'съ:%>

%<W\т%> i=уде'и доше'дше _о='троцы, въ вавv"лw'нjь
и=ногда`, вjь'рою тр\оческою пла'мень пе'щный попра'ша,
пою'ще: _о=тц_е'въ бж~е, благослове'нъ _е=си`.

%<С%>очлени'въ во _е=ди'но благоче'стiя ликова^нiя,
_о='ч~е а=vтоно'ме, вjь'рою просвjьщ_е'нныя словесы`
твои'ми, непреста'ннw взыва'ти о_у=чи'лъ _е=си`: _о=тц_е'въ
на'шихъ бж~е, бл~гослове'нъ _е=си`.

%<Н%>еwсла'бнымъ му'жествомъ стря'слъ _е=си`, му'чениче,
безбо'жныхъ велjь^нiя, въ душа'хъ о_у=твержд_е'нная
невjь'рныхъ, и= w\т _о=снова'нiй сiя^, му'дре, и=сто'рглъ
_е=си`, въ сердца'хъ вjь'рныхъ бл~года'ть о_у=твержда'я.

%<Т%>воегw` свяще'нства смjь'шено пома'занiе, _о='ч~е
а=vтоно'ме, страда'нiе бж\ственно: кро'вь бо тя` свjь'тла
i=ера'рха показа`, вопiю'щымъ вjь'рнw: хр\сте`,
бл~гослове'нъ _е=си`.

%<Бг~оро'диченъ:%>

%<И='%>же w\т земли` созда'въ человjь'ческое
_е=стество`, jа='кw творе'цъ и= бг~ъ, и=стлjь'вшее
поновля'етъ, w\т теб_е` бг~ома'ти, сiе` прiе'мъ, и=
та'инственнагw сподобля'етъ, ч\стая, сынотворе'нiя.

%<Пjь'снь и~. I=рмо'съ:%>

%<В%>ъ пещи` _о='трочестjьй проwбрази'лъ _е=си` и=ногда`
твою` мт~рь, гд\си, _о='бразъ же сiя` и=зъ _о=гня`
и=з\ъима'ше, неwпа'льнw входя'щыя: ю='же пое'мъ jа='вльшуюся
тобо'ю конц_е'мъ дне'сь, и= превозно'симъ во вся^ вjь'ки.

%<Jа='%>же къ бг~у на'шегw примире'нiя,
пред\ъwпредjьле'нная ски'нiя, _е='же бы'ти ны'нjь
начина'етъ, и=му'щи роди'ти сло'ва, на'мъ дебельство'мъ
пло'ти jа='вльшася. _е=го'же пое'мъ, и=зъ не су'щихъ во
_е='же бы'ти тjь'мъ прiе'мшiи, и= превозно'симъ во вся^
вjь'ки.

%<Н%>епло'дства преложе'нiе, мiрско'е благи'хъ разрjьши`
непло'дство, и= jа='сно чу'до хр\ста` показа`, къ земны^мъ
прише'дша. _е=го'же пое'мъ, и=зъ не су'щихъ во _е='же бы'ти
тjь'мъ прiе'мшiи, и= превозно'симъ во вся^ вjь'ки.

%<И='нъ. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть: тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<О_у=%>мо'мъ чи'стымъ просвjьще'нъ тво'й началово'ждь
восхище'нъ бы'въ, ви'дjь jа=`же о_у=гото'ва бл~га^я тебjь`
гд\сь, свjьтови'дный ра'й, и= неизрече'нный черто'гъ,
fеодw'ро, въ не'мже тя` подвигополо'жникъ всели` жени'хъ.

%<А='%>гг~лwвъ, мч~никwвъ и= прп\дбныхъ ли'цы, души`
твое'й предначина'юще, сiю`, къ нб\снымъ несо'ша
_о=би'телемъ, къ та'мошнему поко'ю веселя'щихся, въ не'мже
_е='сть жили'ще вопiю'щихъ, и= превознося'щихъ хр\ста` во
вjь'ки.

%<М%>но'жество мона'шествующихъ собра'вшеся, бл~же'нное
погреба'ютъ вjь'рою тjь'ло твое`, ви'дjьвше бо пресла^вная,
позна'ша и=зря^дная: jа='кw жена` тjь'ломъ, посредjь` муже'й
жи'ти благоволи'ла _е=си`, руко'ю покрыва'ема всеси'льнагw,
бг~ому'драя fеодw'ро.

%<М%>оли'твами всено'щными терпя'щи, страсте'й
о_у=спи'ла _е=си` двиза^нiя, о_у=сну'ла же _е=си`
пра'веднымъ сно'мъ подо'бнымъ, и= къ зари` невече'рнjьй
прешла` _е=си` пою'щи: гд\са воспjьва'йте дjьла`, и=
превозноси'те _е=го` во вjь'ки.

%<Бг~оро'диченъ:%>

%<В%>ъ слjь'дъ тебе` теко'ша ж_ены`, мv'ра сладковw'нная
чу'вствующе, преч\стая бг~оневjь'сто, _о=трокови'це
неискусобра'чная: и=зъ о_у=тро'бы твоея` возсiя'вшаго,
_е=диноро'днаго сн~а, и= тебjь` сцр\ствуютъ и='стиннw,
воспjьва'юще хр\ста` во вjь'ки.

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи,
хвали'те и= превозноси'те во вся^ вjь'ки.

%<О_у=%>крjьпля'ющуся тебjь` во хр\стjь`, мучи'телей
крjь'пость па'даше, бг~ому'дре: стра'шенъ бо _е='й ду'хомъ
бы'лъ _е=си`.

%<Д%>о'блестiю ра'зума пре'лести гнило'е w=бличи'лъ
_е=си`, всебл~же'нне, крjь'пость въ дjь'лjьхъ jа=ви'въ
благоче'стiя.

%<Ч%>уде'съ твои'хъ рjь'ки и=злiя'вшеся, и=сцjьле'нiй
бе'здну тя`, _о='ч~е, jа=ви'ша въ мi'рjь, и=сточа'ющую
бл~года'ть.

%<Бг~оро'диченъ:%>

%<П%>репросла'вися и='стиннw, въ зна'менiихъ на земли`,
бл~года'ть твоя`, дв~о: стра'ннw бо чу'до твоегw` рожде'нiя.

%<Пjь'снь f~. I=рмо'съ:%>

%<Jа='%>же пре'жде со'лнца свjьти'льника бг~а
возсiя'вшаго, пло'тски къ на'мъ прише'дшаго, и=зъ боку`
дв~и'чу, неизрече'ннw воплоти'вшая, бл~гослове'нная,
всеч\стая, тя`, бц\ду, велича'емъ.

%<И='%>же непокори^вымъ лю'демъ и=зъ ка'мене и=сточи'въ
во'ду, бл~гопокори^вымъ же jа=зы'кwмъ да'руетъ w\т чре'слъ
непло'дныхъ пло'дъ на весе'лiе на'мъ, тя` бг~ома'ти
преч\стая: ю='же досто'йнw велича'емъ.

%<Н%>апра'снагw дре'внягw w\тя'тельницу w=сужде'нiя, и=
прама'тере и=справле'нiе, ю='же ро'да къ бг~у вину`
присвое'нiя, къ зижди'телю мо'стъ, тя` бц\де велича'емъ.


%<И='нъ. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емъ, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, ч\стая
приснодв~о.

%<З%>ашла` _е=си` jа='кw sвjьзда` w\т мi'ра
прехва'льная, и= возсiя'ла _е=си` въ премi'рнjьй жи'зни,
w=ста'вльши jа='кw зари^ на'мъ добродjь'т_ели житiя`
твоегw`, и= и=справл_е'нiя, сердца` всjь'хъ w=заря'ющи,
вjь'рнw соверша'ющихъ па'мять твою`.

%<Д%>в_е'ри нб\сныя свjь'тлw w\тверзо'шася, под\ъе'млюще
тя`, и= перворо'дныхъ ны'нjь цр~ковь и=мjь'етъ,
ликовству'ющу со и=збра'нными, приснопа'мятная, свяще'нную
твою` ду'шу, и=дjь'же _е='сть шу'мъ пра'зднующихъ fеодw'ро,
и= свjь'тъ невече'рнiй.

%<W=%>брjьла` _е=си` возме'здiе болjь'зней, jа='кw
надjь'ялася _е=си`, нб\сныя че'сти: о_у=ста'вила _е=си`
жела'нiе, w=брjь'тши и=сто'чникъ, бл~ги'хъ наслажда'ешися,
jа=снjь'йши и= чистjь'йши жениха` зря'щи, fеодw'ро, jа='коже
а='гг~ли зрjь'ти сподо'бишася.

%<Р%>азрjьше'нiе неудо'бныхъ, и=збавле'нiе страсте'й, и=
житiя` и=справле'нiе, и=спроси` приснопа'мятная, низпосла'ти
хва'лящымъ тя`, и= ч\стну'ю па'мять соверша'ющымъ твою`,
дерзнове'нiе и=му'щи ко гд\су, fеодw'ро честна'я и=
достосла'вная.

%<Бг~оро'диченъ:%>

%<С%>паси' мя ч\стая, сп~са ро'ждшая и= всеще'драго,
о_у=ще'дри раба` твоего`, къ покая'нiя пути` напра'ви:
лука'вагw собла'зны w\т среды` w\тжени`, тогw' же и=зба'ви
мя` ловле'нiя, бц\де вjь'рныхъ помо'щнице.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о чи'стая, съ безпло'тными ли'ки тя` велича'юще.

%<Л%>ета'я на высоту` благоче'стiя, добродjь'тельми
возноша'емь а=vтоно'ме, и= хр\сту` страда'нiемъ,
_о='ч~е, восте'клъ _е=си`.

%<Б%>олjь^зни твоя^ со слеза'ми сjь'явшеся бг~ому'дре,
неw\те'млемыя плоды` разплоди'ша, ра'дости и= сла'вы,
сла'дости jа='же во хр\стjь` i=и~сjь.

%<З%>ако'ннw вjьнц_е'въ, и= бж\ственныхъ дарова'нiй
сподо'бився, i=ера'рше а=vтоно'ме, зако'ны бж\ственными
о_у=твержда'еши ны`, моли'твами твои'ми.

%<Бг~оро'диченъ:%>

%<Ж%>и'знь и= нетлjь'нiе родила` _е=си`, дв~о,
побjьди'тели сме'рти сотво'ршаго, бц\ду вои'стинну тя`
велича'ющыя.

%<Свjьти'ленъ пра'здника. Подо'бенъ: Д%>х~омъ во
ст~и'лищи:

%<W\т%> непло'дныя и= ста'рицы, престарjь'лыя а='нны,
жи'знь и= свjь'тъ возсiя`, всенепоро'чная _о=трокови'ца,
две'рь восто'ка, свjь'тъ возсiя'вшая конц_е'мъ неизрече'ннw:
ли'къ соста'вльше о_у=блажи'мъ ю=`, jа='кw земны'хъ
превы'шшую.

%<Сла'ва, и= ны'нjь, то'йже.%>

%<На стiхо'внjь стiхи^ры, гла'съ а~. Подо'бенъ:
Н%>б\сныхъ чинw'въ:

%<W\т%> а='нны дне'сь цвjь'тъ, * са'дъ бг~ода'нный,
бц\да прозябе`. * спасе'нiе человjь'кwвъ, * и=зъ нея'же
всjь'хъ зижди'тель ро'ждся па'че о_у=ма`, * а=да'мову
w=чища'етъ, jа='кw бл~гъ, * всю` скве'рну бл~гостiю.

%<Стi'хъ: С%>лы'ши дщи` и= ви'ждь, и= приклони` о_у='хо
твое`.

%<К%>то` дово'льнw по досто'инству * пjь'ти возмо'жетъ,
* w\т а='нны неизрече'ннw младе'нствующую дв~у; * го'ры
о_у='бw и= хо'лми сла'дость и=ска'пайте дне'сь: * всjь'хъ бо
жи'знь и= w=чище'нiе * млеко'мъ пита'ется, бц\да ч\стая.

%<Стi'хъ: Л%>ицу` твоему` помо'лятся бога'тiи лю'дстiи.

%<П%>ре'жде безча'дная непло'ды, * ражда'етъ всjь'хъ
жи'знь, _е=ди'ну бц\ду. * весе'лiя и=сполня'ется, * и=
ра'дуется земно'е _е=стество` ны'нjь человjь'ческое, *
сла'вяще и='стинную роди'тельницу, * и=зба'вителя i=и~са
_е=ди'наго гд\са.

%<Сла'ва, и= ны'нjь, гла'съ и~:%>

%<В%>ъ благознамени'тый де'нь пра'здника на'шегw
востру'бимъ духо'вною цjьвни'цею: jа='же бо w\т сjь'мене
дв~дова, дне'сь ражда'ется мт~и живота`, тму` разрjьша'ющи,
а=да'мово w=бновле'нiе, и= _е='vино воззва'нiе, и=
нетлjь'нiя и=сто'чникъ, тли` премjьне'нiе: _е=я'же ра'ди мы`
w=божи'хомся, и= w\т сме'рти и=зба'влени бы'хомъ, и=
возопiи'мъ то'й съ гаврiи'ломъ вjь'рнiи: ра'дуйся,
бл~года'тная, гд\сь съ тобо'ю, теб_е` ра'ди да'руя на'мъ
ве'лiю ми'лость.

%<На лiтургi'и: Бл~ж_е'нна пра'здника, пjь'снь з~-я, и=
и~-я, на и~. Прокi'менъ, гла'съ д~: Д%>и'венъ бг~ъ во
ст~ы'хъ свои'хъ, бг~ъ i=и~левъ. %<Стi'хъ: В%>ъ цр~квахъ
благослови'те бг~а: %<А=п\слъ къ гала'тwмъ, зача'ло с~и:
П%>ре'жде прише'ствiя вjь'ры: %<А=ллилу'iа, гла'съ а~:
Т%>ерпя` потерпjь'хъ гд\са, и= вня'тъ ми`. %<_Е=v\глiе
i=wа'нна, зача'ло к~и: П%>риведо'ша кни^жницы:
%<Прича'стенъ: В%>ъ па'мять вjь'чную бу'детъ прв\дникъ:



