---
вечерня:
   отпустительно:
      тропарь:
         глас: 4
         текст: 'К Богородице прилежно / ныне притецем, / грешнии и смиреннии, и припадем, /
            в покаянии зовуще / из глубины души: / Владычице, помози, на ны милосердовавши, /
            потщися, погибаем / от множества прегрешений, / не отврати Твоя рабы тщи, //
            Тя бо и едину надежду имамы.'
      молитва:
       - К кому возопию, Владычице? К кому прибегну в горести моей, аще не к Тебе, Царице
         Небесная? Кто плач мой услышит и воздыхание приимет, аще не Ты, Пренепорочная, Надеждо
         христиан и Прибежище нам, грешным? Кто паче Тебе в несчастиих защитит? Услыши стенание
         мое и приклони ухо Твое ко мне, Владычице и Мати Бога моего. Не презри ищущаго Твоея
         помощи и не отрини мене грешнаго, Царице Небесная! Научи мене исполняти волю Сына
         Твоего и даруй желание всегда следовати Его святым заповедем. За мой ропот в болезнях,
         трудах и несчастиях не отступи от мене, но буди Материю и Покровительницею мене
         малодушнаго, Царице моя Преблагая, Заступнице Усердная! Твоим ходатайством прегрешения
         моя покрый, от видимых и невидимых врагов защити, сердца враждующих против мене смягчи
         и Христовою любовию согрей их. Мне же немощному даруй Твою всесильную помощь победити
         моя греховныя привычки, дабы, очищенный покаянием и последующею добродетельною жизнию,
         в общении со Святою Церковью провел остальныя дни земнаго странствия. Предстани мне,
         Надеждо всех христиан, в час кончины моея и подкрепи мою веру в смертный тяжкий час.
         Вознеси за мене, многопрегрешающаго в жизни сей, Твоя всесильныя молитвы по отшествии
         моем, да оправдает мене Господь и соделает причастником Его бесконечных радостей.
         Аминь.
       - 'О Пречудная н Превышшая всех тварей Царице Богородице, Небеснаго Царя Христа Бога
         нашего Мати, Пречистая Одигитрие Марие! Услыши нас грешных и недостойных в час сей
         молящихся и припадающих к Твоему Пречистому Образу со слезами и умиленно глаголющих:
         изведи нас от рова страстей, Владычице Преблагая, избави нас от всякия скорби и печали,
         огради от всякия напасти и злыя клеветы, и от неправеднаго и лютаго навета вражия.
         Можеши бо, о Благодатная Мати наша от всякаго зла сохранити люди Твоя и всяким
         благодеянием снабдити и спасти; разве Тебе иныя Предстательницы в бедах и обстояниях,
         и теплыя Ходатаицы о нас, грешных, не имамы. Умоли, Госпоже Пресвятая, Сына Твоего
         Христа Бога нашего, да удостоит нас Царствия Небеснаго; сего ради всегда славим Тя,
         яко Виновницу спасения нашего, и превозносим святое и великолепное имя Отца и Сына и
         Святаго Духа, в Троице славимого и поклоняемаго Бога, во веки веков. Аминь.'
       - К кому возопию, Владычице? К кому прибегну в горести моей, аще не к Тебе, Госпоже
         Владычице Богородице, Царице Небесная? Кто плач мой и воздыхание мое приимет, аще не
         Ты, о Пренепорочная, Надеждо христиан и Прибежище грешным? Приклони, о Пречистая
         Владычице, ушеса Твоя к молению моему, Мати Бога моего, не призри мя, требующа Твоея
         помощи, услыши стенание мое и вопль сердца моего внуши, о Госпоже Богородице Царице.
         И подаждь ми радость душевную, подкрепи мя нетерпеливаго, унылаго и нерадиваго к
         Твоему хвалению. Вразуми и научи мя, како Тебе молитися подобает, и не отступи от мене,
         Мати Бога моего, за роптание и нетерпение мое, но буди ми покров и заступление в жизни
         моей и приведи мя к тихому пристанищу блаженнаго онаго покоя, и сопричти мя к лику
         избраннаго Твоего стада и тамо удостой мя воспевати и славити Тя во веки. Аминь.
утреня:
   канон:
      кондак:
       - глас: 6
         текст: 'Предстательство христиан непостыдное, / ходатайство ко Творцу непреложное, /
            не презри грешных / молений гласы, / но предвари, яко Благая, / на помощь нас, /
            верно зовущих Ти: / ускори на молитву / и потщися на умоление, / предстательствующи
            присно, // Богородице, чтущих Тя.'
       - глас: 6
         текст: Не имамы иныя помощи, / не имамы иныя надежды, / разве Тебе, Владычице, /
            Ты нам помози, / на Тебе надеемся / и Тобою хвалимся, / Твои бо есмы раби, //
            да не постыдимся.
