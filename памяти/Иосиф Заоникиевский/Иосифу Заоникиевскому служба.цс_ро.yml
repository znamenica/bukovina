---
вечерня:
   отпустительно:
      тропарь:
       - глас: 4
         текст: Исперва житие твое, преподобне, / хитростию благоюродства / от человек утаено, /
            на небесех пред Ангелы явлено, / и аще на земли тмою очес / претыкаяся хождаше, /
            но мысленными крилы / на высоту возшед. / Присносущным Светом облистаемь, / во
            отечествии наследова, / и земных мнящихся / красных храмов не требовав, / но в Небесных
            селех / пресветлыя обители стяжал еси, / ни ризами мягкими одеялся, / но паче власяницу
            возлюбил еси, / и сего ради паче / всех имений земных / Небесная сокровища приобрел еси /
            и на земли плотян сый / с безплотными совокупляяся, / Небесной Царице служа / и Той
            приносимых / ангельских песней насладився, / ихже многия люди желая / насладитися не могут. /
            Сего ради / Всевышний Творец образ Свой / и Рождшия Его Богоматери / с высоты воздуха на
            руце твоя, / яко на Херувимская носила, / дарова тебе. / От Негоже Присносущным Светом / очи
            твои уясни, / и, яко росоточащий облак, / молитвами твоими / весь мир милованный напои. /
            И ныне в последняя времена / святую персть твою, / яко Едемский источник, / во исцеление
            недугов устрои, / Егоже моли, наставниче наш, / чудоносче Иосифе, / даровати нам мир // и
            велию милость.
       - глас: 5
         текст: Смиренномудрием наказание / благодушно приемля, / иже от Небес неизреченный дар / прияти
            сподобися, / и в плоти сый, преподобне, / безплотен в служении своем / к Богоматере трудолюбно
            подвизася, / бдении, пощении, / слезами и молитвами, / имиже и пустыню / многожительну устроил
            еси, / благоухищренным же юродством / человеческия славы избежа. / Сего ради / Всевышний
            Мздовоздаятель / в конец века сего / сугубо тя прослави, / и гроб твой святый / точением чудес
            обогатися, / Егоже моли, преподобне / отче наш Иосифе, / даровати нам отпущение грехов // и
            велию милость.
утреня:
   канон:
      кондак:
       - глас: 8
         текст: 'От юности Бога возлюбив / и простынею безгласие / стяжал еси, преподобне. / Сего ради и с Небес /
            сладкий Свет / очию получил еси / и росоточащии милости / пресветлый образ Богоматери / с высоты
            воздуха / чрез святых безмездников / во объятие приял еси, / и Ей богоугодно послужил еси, / и
            обитель составил еси, / власяными веригами / тело свое удручил еси, / от негоже каплями кровными /
            диавола потопил еси. / Сего ради / и в последняя времена / гроб твой от Владыки / нашего Христа /
            точением чудес обогатися, / тем и мы, чада твоя, / любовию притекающе к тебе, / умильно глаголем: /
            радуйся, наставниче / нашего спасения; / радуйся, исцелений подателю; / радуйся, отче наш Иосифе, /
            монахов удобрение.'
       - глас: 8
         текст: 'Вышних благ желаяй, / преобидел еси долу / влекущая мудрования, / ибо трудолюбивое свое тело /
            острым власяным / плетением стерл еси, / и бысть благоугоден / служитель Богоматери, / страждущим
            в недузех являяся, / скоро помогаеши, / и с верою притекающим к тебе, / неоскудное здравие подаеши. /
            Сего ради зовем ти: / разреши наша болезни / душевныя и телесныя, / еже к Богу молитвами твоими, /
            началообразный смирению наставниче, / отче наш Богомудре Иосифе, // монахов удобрение.'
