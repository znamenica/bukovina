---
вечерня:
   отпустительно:
      тропарь:
         глас: 4
         текст: 'Яко великим пастырем единонравна / и учителем вселенныя единомысленна, /
            Божия Премудрости / служителя изрядна, / иже блаженству тезоименита, / днесь,
            вернии, вси воспоим: / Христа Бога моли, / святителю Макарие, / умирити мир //
            и спасти души наша.'
      молитва: 'О великий святителю, Церкве Российския первопрестольниче, града Москвы
         пастырю и учителю, отче наш Макарие блаженне, добре подвиг жития твоего совершивый
         и дерзновение у Господа стяжавый! К тебе во умилении сердец наших припадаем и усердно
         молим: буди о нас теплый предстатель у Престола Вседержителева и умоли Всеблагаго Бога:
         да не презрит нас, во многая и лютыя грехи впадших, но дарует нам вся благая и
         потребная, яже ко спасению. Вемы бо, яко немощни есмы, но молим тя усердно, святителю
         Божий, предстательством твоим сохрани невредимо всероссийскую паству, юже во
         святительстве твоем добре упасл еси. Архиереем и пресвитером у Господа испроси мудрость,
         во еже право правити слово Божественныя истины, жертвенную любовь и ревностъ о спасении,
         да не погибнет ни един от паствы их; иночествующих в подвизех укрепи, в мире живущим
         истинный и потребньй им, иже во Христе Иисусе образ жительствования покажи; веру нашу
         укрепи, любви нелицемерней друг ко другу научи, в надежде на милосердие Божие утверди.
         Еще же молим тя, святителю, испроси нам у Всемилостиваго Бога духа разума и премудрости,
         да украсимся истинным боговедением спасительных писаний святых отец и мудростию их
         творений. Ей, святителю Божий, о мире всего мира Господа умоли, страну нашу твоим
         предстательством в мире и безмятежии соблюди; вся люди отечества нашего в добрем
         расположении друг ко другу сохрани и чужды междоусобных нестроений покажи; вся грады
         и веси добре сохрани, святую веру в людех непорочну соблюди. Буди всем нам скорый
         помощник в нуждах наших, да тобою окормляеми, мирно и благочестно поживем в жизни сей,
         да сподобимся и вечных благ восприятия на Небеси, славяще и превозносяще Отца и Сына и
         Святаго Духа и твое милостивное о нас предстательство во веки веков. Аминь.'
утреня:
   канон:
      кондак:
         глас: 3
         текст: 'Богомудрым учением / и книжным списанием / потщался еси, / святителю Макарие, /
            люди русския просветити / и святых земли / нашея прославити. / Сего ради
            чуден пронаречеся, / преемниче первопрестольников русских, / моли сохранитися
            нам в вере // и благочестии невредимо.'
