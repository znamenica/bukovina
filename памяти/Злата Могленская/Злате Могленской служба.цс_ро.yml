---
вечерня:
   отпустительно:
      тропарь:
         ссылка: Агница Твоя, Иисусе
      молитва: 'О, преславное прозябение рода Болгарскаго, солнцезрачная девице, багряницею
         кровей своих украшенная, предобрая мати наша, великомученице Злато! Услыши чад
         твоих с любовию к тебе ныне прибегающих и малое сие моление наше приими, и Господу
         Богу нашему благоприятно сотвори. Согрешихом бо и беззаконновахом, и недостойны
         есмы зрети высоту небесную от множества неправд наших — связани есмы узами греховными
         и николиже воли Создателя нашего сотворихом, ниже сохранихом повелений Его;
         темже преклоняем колена сокрушенна и смиренна сердца нашего ко Творцу и Спасу
         своему и твоего матерняго заступления к Нему просим. Воздвигни руце твои, красная
         девомученице, любве Христовы сосуде всезлатый, и вкупе с Пречистою Богородицею
         и всеми святыми рода нашего Зиждителя всех умоли, да ниспослет милость Свою
         на многострадальную страну нашу, шатание людей да умирит, горькия соблазны церковныя
         да утолит, отступившия от Веры Православныя светом Истины Своея да просветит,
         старыя да умудрит, юныя да наставит, от растления нравов и от сетей еретических
         добре их сохраняя, младенцы млеком благочестия да воспитает, всех же нас банею
         покаяния да обновит. Умоли, о златонравная мати, красный цвете девства и мучеников
         удобрение, Господа и Спаса нашего, да подаст нам дух смирения и кротости, дух
         целомудрия и послушания, дух любве нелицемерныя, и да управит ум наш, и сердце
         наше в правой вере да укрепит, яко да Истиною наставляеми и любовию осияваеми,
         тихое и мирное зде поживем житие во всяком благочестии и чистоте. Молися, о
         великомученице славная, сладчайшая мати наша Злато, Троице Преблагословенней,
         да избавит ны от всякаго обстояния, и от всякаго навета вражия безбоязненны
         нас да сохранит, да ни ранами, ниже прещением устрашаеми, до конца верни Христу
         Жениху нашему пребудем, и тако со благою надеждею и истинным уверением к тамошнему
         миру пойдем, богоприятное твое заступление призывающе и Пребожественную Троицу:
         Отца и Сына и Святаго Духа, выну хваляще и благословяще, ныне и присно, и во
         веки веков, аминь.'
утреня:
   канон:
      кондак:
         глас: 2
         текст: 'Храм Твой всечестный, / яко цельбу душевную обретше, / вси вернии велегласно
            вопием ти: / дево мученице / Злато великоименитая, / Христа Бога / моли непрестанно //
            о всех нас.'
