<::рус> электронный текст предоставлен

<::лат> monah German - Srbija

<::рус> Текст подвергнут грамматической правке

<::слав>

%<Мц\са i=аннуа'рiа въ д~ де'нь.%>

%<Па'мять и='же во святы'хъ _о=тца` на'шегw _е=vста'fiа
а=рхiепi'скопа се'рбскагw.%>

%<На вели'цjьй вече'рни, стiхологису'емъ, Б%>лаже'нъ
му'жъ: %<а~-й а=нтiфw'нъ.%>

%<На Г%>д\си воззва'хъ, %<поста'вимъ стiхи'ръ s~, гла'съ
s~.%>

%<Подо'бенъ: В%>се` w\тло'жше:

%<В%>сего` себе` сама'го прине'сши бг~у, небе'сное
сокро'вище себjь` w=брjь'лъ _е=си`: земна^я w=ста'вивъ,
небе'сный свjь'тъ возжелjь'лъ _е=си`, _е=му'же и=
о_у=гото'вася _о=би'тель въ тебjь` _о='тче _е=vста'fiе,
сотвори'вся хр\сту` со _о=ц~е'мъ и= дх~омъ ст~ы'мъ жили'ще:
тjь'мже со а='гг~лы предстоя` тр\оцjь, _е='й же со
дерзнове'нiемъ моли'ся w= душа'хъ на'шихъ. %<[Два'жды.]%>

%<В%>сjь'хъ мiрски'хъ w\тре'кся блаже'нне, духо'внымъ
прилjьпи'лся _е=си`, плотска^я бо и=гра^нiя и= земны^я
по'хwти посто'мъ и= всено'щнымъ бдjь'нiемъ покори'въ:
моли'твами же и= слеза'ми jа=`же посjь'явъ, съ весе'лiемъ
пожа'лъ _е=си`: тjь'мже просла'вльшаго святу'ю па'мять
твою`, хр\ста` бг~а со дерзнове'нiемъ моли` w= душа'хъ
на'шихъ. %<[Два'жды.]%>

%<В%>ся` воспрiя'лъ _е=си` преwсвяще'нне о_у=го'дниче
гд\сень: всю'ду бо разда'лъ _е=си` ста'ду твоему`
бж~е'ственная сла'дости о_у=че'нiя, и='миже наслажда'ешися,
о_у=твержда'емь и= w=гражда'емь w\т вра'жiя собла'зни и=
молвы`: тjь'мже хр\ста` прославля'емъ, да'вшаго тебjь`
такову'ю благода'ть, _е=го'же со дерзнове'нiемъ моли` w=
душа'хъ на'шихъ. %<[Два'жды.]%>

%<Сла'ва, гла'съ s~.%>

%<Н%>а высоту` добродjь'телей небе'сныхъ восте'клъ
_е=си`, велегла'снw всjь'хъ притека'ющихъ къ тебjь` научи'лъ
_е=си` небе'сная му'дроствовати, земны'хъ же попече'нiй и=
плотски'хъ похоте'й дале'че о_у=клоня'тися: тjь'мже jа='кw
фi'нi_ксъ процвjь'лъ _е=си` въ до'му гд\сни и= jа='кw крi'нъ
благоуха'еши, небе'сныя красоты` наслажда'яся: сегw` ра'ди,
w= всече'стне _е=vста'fiе, непреста'ннw моли` хр\ста` да
спасе'тъ ду'ши на'шя.

%<И= ны'нjь, предпра'зднства.%>

%<Вхо'дъ, прокi'менъ дне` и= чте'нiя три`.%>

%<На стiхо'внjь стiхи^ры, гла'съ а~.%>

%<Подо'бенъ: В%>сехва'льнiи му'ч_еницы:

%<_О='%>тче _е=vста'fiе, твои` о_у=стнjь` бы'ста рjь'ки
духо'вныя точа'щи, напая'ющыя вjь'рою и=зсо'хшая се'рдца:
и=зыма'я и= на пу'ть и='стины наставля'я заблу'ждшихъ
бж~е'ственнымъ о_у=че'нiемъ, всjь'хъ приве'лъ _е=си` въ
позна'нiе _е=диносу'щныя тр\оцы, _е='й же моли'ся w= душа'хъ
на'шихъ.

%<Стi'хъ: О_у=%>ста` моя^ возглаго'лютъ прему'дрость:

%<_О='%>тче _е=vста'fiе, не да'лъ _е=си` сна`
_о=чес_е'мъ, ни вjь'ждома свои'ма дрема'нiя, до'ндеже ду'шу
и= тjь'ло свое` w\т по'хоти свободи'лъ _е=си`, слеза'ми
w=блива'яся: тjь'мже моли'ся хр\сту` бг~у, дарова'ти душа'мъ
на'шымъ ми'ръ и= ве'лiю ми'лость.

%<Стi'хъ: О_у=%>ста` пра'веднагw поуча'тся:

%<_О='%>тче _е=vста'fiе, нача'льникъ святи'тел_емъ
сподо'бился _е=си` бы'ти, и= jа='кw первопресто'льникъ
неsлоби'въ, са'маго себе` въ непоро'чну же'ртву прине'слъ
_е=си` хр\сту`, _е=го'же моли` дарова'ти душа'мъ на'шымъ
ми'ръ и= ве'лiю ми'лость.

%<Сла'ва, гла'съ д~.%>

%<П%>а'мять твоя` _е=vста'fiе i=ера'рше гд\сень, па'че
со'лнечнагw сiя'нiя, w=заря'ющи ста'ду твоему` сердца` и=
просвjьща'ющи мы'сли: и='бо вои'стинну ра'ка боже'ственныхъ
моще'й твои'хъ, jа='кw труба` велегла'сна свидjь'тельствуетъ
сiе`, w=благоуха'ющи ны` дарова'нiемъ бж~е'ственнагw дх~а,
прогоня'етъ грjьхо'вную тму` и= науча'етъ на'съ благодари'ти
и= сла'вити хр\ста` гд\са, тя` просла'вльшаго вjь'чною
сла'вою.

%<И= ны'нjь, предпра'зднства.%>

%<Тропа'рь, гла'съ д~.%>

%<И=%>збра'нъ w\т бг~а, возлю'бленъ w\т люде'й,
а=рхiере'wвъ бж~е'ственная красото`, _о='тче _е=vста'fiе,
а='гг~лwвъ сослужи'телю, та'инъ же бж~е'ственныхъ
проповjь'датель бы'лъ _е=си`: тjь'мже моли` хр\ста` бг~а со
всjь'ми святы'ми, и=зба'витися w\т вся'кихъ sw'лъ,
моли'твами твои'ми блаже'нне, и= спасти'ся на'мъ чту'щымъ
любо'вiю святу'ю па'мять твою`.

%<Сла'ва, и= ны'нjь, предпра'зднства.%>



%<На о_у='трени,%>

%<На Б%>г~ъ гд\сь, %<тропа'рь предпра'зднства,
два'жды.%>

%<Сла'ва, свята'гw, и= ны'нjь, предпра'зднства.%>

%<По пе'рвой стiхоло'гiи, сjьда'ленъ гла'съ д~.%>

%<Подо'бенъ: С%>ко'ро предвари`:

%<С%>е` приспjь` свjь'тлая па'мять и= торжество`
святи'теля хр\сто'ва _е=vста'fiа: сегw` ра'ди прiиди'те
соше'дшеся да пра'зднуемъ свjь'тлw, и= соста'вльше ли'ки
похвали'мъ _е=го` вопiя`: ра'дуйся честны'й свjьти'льниче
земли` се'рбскiя, красото` _е=я` и= сла'во: то'чиши бо
чудеса` и= и=злива'еши и=сцjьле'нiя, моля'ся непреста'ннw w=
душа'хъ на'шихъ.

%<Сла'ва, и= ны'нjь, предпра'зднства.%>

%<По второ'й стiхоло'гiи, сjьда'ленъ гла'съ г~.%>

%<Подо'бенъ: К%>расотjь` дjь'вства:

%<К%>расотjь` дjь'вственныя и= пресвjь'тлыя добро'ты
твоея`, чи'ны а='гг~льстiи зря'ще о_у=диви'шася и=
глаго'лаша: ка'кw во пло'ти сы'й безпло'тнаго врага`
побjьди'лъ _е=си`, что' же нарече'мъ и= мы` ча^да твоя^;
а='ще и= недоумjь'емъ, _о=ба'че вопiе'мъ ти`: ра'дуйся
_е=vста'fiе _о='тче преwсвяще'нне, святи'телемъ похвало`.

%<Сла'ва, и= ны'нjь, предпра'зднства.%>

%<По полv"еле'и, сjьда'ленъ, гла'съ и~.%>

%<П%>рему'дрость вы'шнюю вjь'дая, а='гг~льскому житiю`
подража'тель бы'лъ _е=си`, всjь'хъ послу'шающихъ тя`
приве'дъ къ спасе'нiю блаже'нне _е=vста'fiе. терпjь'нiю бо
чи'нъ _е=си` и= кро'тости о_у=дивле'нiе, и='нокwмъ _о='бразъ
и= ю='нымъ наста'вникъ, ста^рымъ же крjь'пость: тjь'мже и=
мы` соше'дшеся, святу'ю па'мять твою` по до'лгу восхваля'емъ
и= согла'снw вопiе'мъ ти` глаго'люще: моли` хр\ста` бг~а
спасти'ся всjь^мъ на'мъ.

%<Сла'ва, и= ны'нjь, предпра'зднства.%>

%<Степе'нна, а~-й а=нтiфw'нъ, д~-гw гла'са. Прокi'менъ,
гла'съ д~: О_у=%>ста` моя^ возглаго'лютъ прему'дрость и=
поуче'нiе сердца` моегw` ра'зумъ. %<Стi'хъ: О_у=%>ста`
пра'веднагw поуча'тся прему'дрости и= я=зы'къ _е=гw`
возглаго'летъ су'дъ. %<_Е=v\глiе w\т i=wа'нна, зача'ло
л~_е.%>

%<По н~ _псалмjь` стiхи'ра, гла'съ s~.%>

%<И=%>злiя'ся благода'ть во о_у=стна'хъ твои'хъ
преподо'бне _о='тче, и= бы'лъ _е=си` па'стырь хр\сто'вы
це'ркве, о_у=ча` слове'сныя _о='вцы, вjь'ровати въ тр\оцу
_е=диносу'щную во _е=ди'номъ бж~ествjь`.

%<Канw'нъ предпра'зднству со i=рмосо'мъ на s~,%>

%<и= свята'гw на и~, гла'съ г~.%>

%<[_е=го'же краегране'сiе: Б%>лагостоя'нiю
тезоимени'тагw _е=vста'fiа пjь'снми почту`.%<]%>

%<Пjь'снь а~.%>

%<I=рмо'съ: С%>у'шу глубороди'тельную:

%<П%>рему'дрость бж~iя всемо'щная, все'лшися въ тя`
_о='тче, w\т пеле'нъ назна'мена тя` благода'тiю духо'вною и=
наставля'я: тjь'мже всjь'хъ и=справля'еши и= науча'еши
пjь'ти си'це: пои'мъ гд\севи, сла'вно бо просла'вися.

%<К%>рjьпи'теся и= мужа'йтеся проти'ву неви'димыхъ
бра'ней вра'жiихъ, гд\снею по'мощiю о_у=твержда'яся и=
глаго'ля: гд\севи пои'мъ сла'вно бо` просла'вися.

%<Р%>а'зумъ воспрiе'мше небе'сный, весели'теся
земноро'днiи, процвjьте' бо цвjь'тъ w\т земна'гw ко'рене,
свjьтя'щу бг~осiя'нному свjь'ту и= бг~оуго'дно взыва'юще,
рце'мъ: пои'мъ гд\севи, сла'вно бо просла'вися.

%<Бг~оро'диченъ: И=%>зъ чре'ва пре'жде денни'цы
рожде'нное w\т _о='тца превjь'чное сло'во бж~iе, возсiя`
на'мъ и=зъ тебе` браконеиску'сная и= роди'ся бц\де, науча'я
ст~ы^я своя^ воспjьва'ти: гд\са по'йте дjьла` и=
превозноси'те во вся^ вjь'ки.

%<Катава'сiа по о_у=ста'ву.%>

%<Пjь'снь г~.%>

%<I=рмо'съ: О_у=%>твержде'нiе на тя`:

%<П%>е'рвенца показа` тя` гд\сь ста'ду своему`
пе'рвенствовати, преwсвяще'нна а=рхiере'а, _е='же стяжа`
свое'ю кро'вiю.

%<М%>алоу'мнымъ па'ки возвраща'я sjь'лныя по'мысли, ко
и=справле'нiю jа=ви' тя гд\сь преwсвяще'нне _о='тче
_е=vста'fiе.

%<З%>емли` вjь'рныхъ свои'хъ jа=ви' тя бг~ъ сло'во ко
и=справле'нiю благоче'стныхъ дjья'нiй, святи'телю
преблаже'нне.

%<Бг~оро'диченъ: И=%>зъ дв~и'ческагw чре'ва, jа=ви'лся
_е=си` со'лнце пра'ведное, w=заря'яй земны'хъ чу'вствiя и=
наставля'яй вои'стинну къ позна'нiю своегw` бж~ества`.

%<Сjьда'ленъ, гла'съ и~.%>

%<П%>овелjь'нное та'йнjь, бж~е'ственная прiе'мь въ
ра'зумjь свое'мъ, покро'въ возжделjь'лъ _е=си` небе'снагw
житiя`, ско'ро прiи'де взе'мый кре'стъ на ра'мо глаго'лалъ
_е=си` непреста'ннw всjь^мъ: преклони'вый схожде'нiемъ
небеса` и= пло'ть взе'мь w\т дв~ы, всjь'хъ велегла'снw
зове'тъ спасти'ся, вопи'ти же и= глаго'лати: сла'ва
неизрече'ннjьй твое'й ми'лости, _е=ди'не преми'лостиве.

%<Сла'ва, и= ны'нjь, предпра'зднства.%>

%<Пjь'снь д~.%>

%<I=рмо'съ: П%>окры'ла _е='сть небеса`:

%<Jа='%>кw свяще'нный неизрече'нныхъ бла^гъ спасе'нiя
служи'тель, ве'селw во святjь'й це'ркви служи'лъ _е=си`,
моли'твами и= слеза'ми прилjь'жнw просiя'лъ _е=си`, всjь^мъ
прося` w=ставле'нiе грjьхw'въ и= дх~одви'жнw ра'достiю
вопiя'лъ _е=си`: гд\си и=спо'лнишася вся^ твоегw` хвале'нiя.

%<Н%>а него' же о_у=пова'лъ _е=си` святи'телю, и=з\ъ
мла'да бо во'зраста ра'дуяся же jа='кw _е=ле'нь восте'клъ
_е=си`, на го'ру святу'ю, земна^я вся^ въ мi'рjь w=ста'вилъ
_е=си`, прилjьпи'вся зако'ну творца` и= влады'ки
и=сполне'нiемъ за'повjьди бж~е'ственагw хотjь'нiя, _е=му'же
святи'телю ра'достнw вопiе'ши: и=спо'лнишася вся^ твоегw`
хвале'нiя.

%<В%>и'дjьлъ _е=си` святи'телю сло'во безнача'льное,
пло'тiю къ на'мъ прише'дшее и= вся^ человjь'ки спа'сшее,
са'мъ бо вся^ мiрска^я ни во что' же вмjьни'лъ _е=си`,
о_у=се'рднw вопiя` ко гд\су, и=спо'лнишася вся^ твоегw`
хвале'нiя.

%<Бг~оро'диченъ: В%>и'дjьти херувi'мwмъ и= серафi'мwмъ
не возмо'жнw w\т дв~и'ческiя кро'ве пло'ть заи'мствовавшаго
и= къ на'мъ прише'дшагw научи'ти всjь'хъ съ любо'вiю вопи'ти
_е=му`: ст~ъ _е=си` гд\си.

%<Пjь'снь _е~.%>

%<I=рмо'съ: Jа='%>кw ви'дjь и=са'iа:

%<С%>вяще'нный смы'слъ и=зуча'я, пло'ти о_у=го'дiя и=
похотjь'нiя о_у=да'лилъ _е=си` непреста'ннымъ ру'къ твои'хъ
воздjья'нiемъ и= ча'стымъ колjь'нъ преклоне'нiемъ _о='тче
богому'дре, съ ра'достiю воспjьва'еши си'це: тебе` люблю`
i=и~се бж~е мо'й свjь'та невече'рняго и= мi'ромъ
влады'чествующаго.

%<П%>рему'дрость бж~iя, и=збра'вшая гони'теля па'vла въ
сосу'дъ себjь`, и=зыма'ющая w\т земли` о_у=бо'га и=
посажда'я на престо'лjь бога'тjьмъ, прови'дя и= тебе` ст~ы'й
а=рхiере'ю бж~iй _е=vста'fiе и=збра'лъ _е='сть въ па'стыря
и= наста'вника всjь^мъ лю'бящымъ хр\ста`, свjь'та невече'рня
и= мi'ромъ влады'чествующа.

%<W=%>чи'стивъ ду'шу и= тjь'ло w\т скве'рни,
преподо'бна, пра'ведна и= неsло'бива о_у=чи'теля себе`
показа'лъ _е=си` _о='тче блаже'нне: си'рыхъ пита'тель,
w=би'димыхъ помо'щникъ и= страннопрiи'мецъ бы'лъ _е=си`:
тjь'мже со дерзнове'нiемъ вопiе'ши, тебе` люблю` i=и~се бж~е
мо'й, свjь'та невече'рняго и= мi'ромъ влады'чествующа.

%<Бг~оро'диченъ: Б%>езлjь'тнаго въ лjь'то родила` _е=си`
браконеиску'сная, дjь'вство и= рождество` сопря'гши па'че
о_у=ма`, да человjь'ка w=божи'ши, па'че _е=стества` и=
ра'зума, свjь'та невече'рняго и= мi'ромъ влады'чествующа.

%<Пjь'снь s~.%>

%<I=рмо'съ: В%>озопи'лъ _е=си`:

%<С%>iw'на доше'лъ _е=си` блаже'нне, и= гро'бъ гд\сень
о_у=се'рдною любо'вiю w=блобыза'въ, w= ка'мень претыка'нiя
ника'коже поткну'лся _е=си`, благода'тiю бж~iею сохраня'емь.

%<С%>ы'ны человjь'ческiя сотворя'я сына'ми бж~iими,
потща'лся _е=си` блаже'нне покланя'тися ст~jь'й тр\оцjь, во
_е=ди'номъ существjь`.

%<Б%>ра'нь и= бу'ря w\т вселука'вагw врага`
воздвиза'ется на ны` ча'дъ твои'хъ, но jа='кw и=мjь'я ко
хр\сту` дерзнове'нiе, пода'ждь ста'ду твоему` благостоя'нiе
jа='кw тезоимени'тъ.

%<Бг~оро'диченъ: Б%>езлjь'тнаго во чре'вjь прiе'мши
бц\де, неизрече'ннw сн~а _е=мману'ила чу'днw воздои'ла
_е=си` w\т сос_е'цъ твои'хъ во спасе'нiе всjь^мъ вjь^рнымъ.

%<Конда'къ, гла'съ s~.%>

%<Подо'бенъ: _Е='%>же w= на'съ:

%<С%>вы'ше благода'ть прiе'мь w\т бг~а, во
святи'тельское подо'бiе w=бле'клся _е=си` и= w\т о_у='стъ
твои'хъ благоче'стнw всjь'хъ научи'лъ _е=си`, покланя'тися
тр\оцjь _е=диносу'щнjьй: тjь'мже па'мять твою` чту'ще,
прославля'емъ бг~а просла'вльшаго тя`.

%<I='косъ: Н%>а престо'лjь сла'вы сjьдя'щаго бг~а
возжелjь'въ всеусе'рднw, къ нему` приве'лъ _е=си` вjь'рное
ста'до твое` и= процвjь'лъ _е=си` въ дому` гд\сни jа='кw
фi'нi_ксъ, о_у=множа'я и= возвыша'я jа='коже ке'дръ ча^да
твоя^, кро'тостiю и= смире'нiемъ научи'въ и=`хъ воспjьва'ти
и= сла'вити бг~а просла'вльшаго тя`.

%<Пjь'снь з~.%>

%<I=рмо'съ: Т%>ебе` во _о=гни`:

%<А=%>враа'мли же'ртвы подража'въ _о='тче _е=vста'fiе,
jа='коже _о='нъ i=саа'ка, та'кw ты` твою` ду'шу прине'слъ
_е=си` хр\сту`, въ же'ртву чи'сту и= непоро'чну благоче'стнw
воспjьва'я: благослове'нъ бг~ъ _о=т_е'цъ на'шихъ.

%<Р%>о'да зе'мна и=зба'вити, грjьхи` сластолюби'выхъ
w=чища'я воздjья'нiемъ ру'къ, всено'щнымъ бдjь'нiемъ,
слеза'ми мно'гими, церко'вною слу'жбою и= ча'стымъ
воздыха'нiемъ прося` w= ни'хъ гд\са, _е=му'же благоче'стнw
воспjьва'еши: благослове'нъ бг~ъ _о=т_е'цъ на'шихъ.

%<Г%>ро'бъ тво'й нетлjь'нна тя` соблю'лъ _е='сть бж~iимъ
манове'нiемъ, ра'ди о_у=твержде'нiя въ вjь'рjь ста'да
твоегw`: тjь'мже ра'ку твою` цjьлу'юще зове'мъ:
благослове'нъ бг~ъ _о=т_е'цъ на'шихъ.

%<Бг~оро'диченъ: _О='%>тчею во'лею, w=сjьне'нiемъ ду'ха
свята'гw, прiя'ла _е=си` сы'на бж~iя пречи'стая,
неизрече'ннw поне'сши _е=го` родила` _е=си`, _е=му'же
вjь'рнw вопiе'мъ: благослове'нъ бг~ъ _о=т_е'цъ на'шихъ.

%<Пjь'снь и~.%>

%<I=рмо'съ: Н%>епостоя'ннw:

%<Л%>ю'дiе твои` предзря'ще тя` свяще'нна, возлюби'ша
твоегw` о_у=ста'ва смире'нiе и= кро'тость и=спо'лненную
боже'ственнагw о_у=че'нiя, w\т медото'чныхъ о_у=сте'нъ
пjь'сненнw вопiю'тъ: благослови'те вся^ дjьла` гд\сня гд\са.

%<С%>е` жи'знь и= свjь'тъ всjь^мъ хр\сто'съ прибли'жися,
воздая` кому'ждо по дjьлw'мъ: нечести^вымъ w=сужде'нiе,
благочести^вымъ благода'ть и= сла'ву, велегла'снw вопiя`
_е=му`: благослови'те вся^ дjьла` гд\сня гд\са.

%<П%>о о_у=спе'нiи твое'мъ свяще'нне _о='тче
_е=vста'fiе, пресели'лся _е=си` въ го'рнiй i=ер\сли'мъ,
на'мъ же w=ста'вль мо'щи своя^, тjь'мже вопiе'мъ:
благослови'те вся^ дjьла` гд\са.

%<Бг~оро'диченъ: С%>е` дв~а jа='коже проро'къ глаго'лаше
во чре'вjь прiя` и= роди` сн~а _е=мману'ила, _е='же _е='сть
съ на'ми бг~ъ, на земли` jа=ви'ся и= съ человjь'ки поживе`,
_е=му' же вjь'рнiи вопiе'мъ: благослови'те вся^ дjьла`
гд\сня гд\са.

%<Пjь'снь f~.%>

%<I=рмо'съ: В%>ъ зако'нjь сjь'ни:

%<Д%>ре'вле разумjьва'емjьй же'ртвjь зако'номъ
принося'щейся, ю='же бж~iй а=рхiере'й прино'ситъ, гд\сня
преда'нiя па'мятствуя, возно'ситъ хлjь'бъ и= вiно` во
w=ставле'нiе грjьхw'въ, всjь^мъ jа='снw сказу'етъ
и=сповjь'данiе вjь'ры во хр\ста` гд\са.

%<В%>озда'ждь ми`, бг~у вопiя'ше святи'тель прича'стiя
да'ра, _е='же вопи'ти тебjь` во ца'рствiи твое'мъ и=
и=спо'лнитися ми` твоегw` весе'лiя и= въ тебjь` пребыва'ти:
тjь'мже хва'ляще велича'емъ гд\са.

%<С%>вяще'ннаго проповjь'дателя вои'стинну и= бж~iя
рачи'теля, гряди'те w=бстоя'ще честну'ю ра'ку на'шегw
о_у=чи'теля о_у=се'рднw воспои'мъ благода'ть бж~iю, jа='же
въ не'мъ пребыва'етъ, велича'юще гд\са.

%<Бг~оро'диченъ: П%>ревы'ше _о=бы'чая неизрече'ннw дв~о
бц\де хр\ста` родила` _е=си`, _е=го'же ны'нjь о_у=моли`
и=зба'витися на'мъ w\т нахожде'нiя пога'нныхъ а=га'рянъ и=
w\т вся'кагw вре'да и= междоусо'бныя бра'ни, да тя`
непреста'ннw и='стинную бг~ома'терь велича'емъ.

%<Свjьти'ленъ.%>

%<С%>вяще'нная и= свjьтоно'сная, па'че о_у=ма`
свjьтлjь'йшая, _о='тче _е=vста'fiе па'мять твоегw`
о_у=спе'нiя, ю='же свjь'тлw пра'зднуемъ, возсiя` на'мъ
дне'сь: сегw` ра'ди сла'вимъ просла'вльшаго тя` гд\са
да'вшаго ти` благода'ть такову'ю, _е='юже w=гражда'еши
ста'до твое`.

%<Сла'ва, и= ны'нjь, предпра'зднства.%>

%<На хвали'техъ стiхи^ры, гла'съ и~, на д~.%>

%<_О='%>тче бг~ому'дре _е=vста'fiе, мы'сленное _о='ко на
высоту` ра'зума впери'въ небе'сною му'дростiю наслади'лся
_е=си`, съ не'ю же пита'еши духw'вная ча^да твоя^, соблюда'я
и=`хъ w\т вся'кiя сjь'ти: тjь'мже непреста'й моля'ся
святjь'й тр\оцjь спасти'ся на'мъ. %<[Два'жды.]%>

%<_О='%>тче богому'дре _е=vста'fiе, о_у=подо'бился
_е=си` купцу` и='щущему до'брагw би'сера, небе'сный же да'ръ
въ се'рдцjь твое'мъ стяжа'лъ _е=си`, и= нелjь'ностнw
труди'выйся sjь'льною ре'вностiю w= ста'дjь твое'мъ, _е='же
невреди'мw соблю'лъ _е=си`: тjь'мже мо'лимся ти`, не
преста'й моли'тися хр\сту` да спасе'тъ ду'ши на'шя.

%<_О='%>тче богому'дре _е=vста'fiе, сладкоглаго'ливjьй
ла'стовицjь о_у=подобля'яся, непреста'ннw ста'до твое`
науча'лъ _е=си` бж~е'ственнымъ о_у=че'нiямъ хр\сто'вымъ,
_е=му' же jа='кw подвигополо'жнику подо'бяся положи'лъ
_е=си` ду'шу за _о='вцы своя^: тjь'мже ча^да твоя^
о_у=се'рднw w=бстоя'ще ра'ку мо'щей твои'хъ мо'лятся ти`,
непреста'й моли'тися w= на'съ ко гд\су.

%<Сла'ва, гла'съ s~.%>

%<С%>е` прiи'де весе'лое торжество` и= пресвjь'тлая
па'мять бг~оно'снагw _о=тца`! ра'дуйся и= красу'йся
се'рбская митропо'лiе, ве'селw съ на'ми взыгра'й взыва'я:
о_у=ясни'ся добро'та твоя` па'че луны` по'лныя, се` бо
святи'телей ве'рхъ, пресла'вный чудотво'рецъ и=
а=рхiпа'стырь _е=vста'fiй, _о=би'льную ча'шу духо'внагw
питiя` раздае'тъ всjь^мъ. тjь'мже о_у=`бо _w празднолю'бцы,
вку'пjь соше'дшеся пjь'сненными похвала'ми о_у=вязе'мъ
_е=го`, глаго'люще: ра'дуйся, о_у=чи'телю благi'й,
положи'вый ду'шу за _о='вцы своя^: ра'дуйся, а=п\сльскихъ
преда'нiй и= правосла'вныя вjь'ры и=звjь'стный храни'телю и=
побо'рниче: ра'дуйся, сто'лпе непоколеба'выйся sлы'мъ
богоху'льныхъ _е=ретiкw'въ лжеуче'нiемъ. ра'дуйся, си'рыхъ
и= вдо'въ пита'телю, радостотворя'й и= на'мъ жи'знь
вjь'чную, чту'щымъ любо'вiю святу'ю и= всечестну'ю па'мять
твою`.

%<И= ны'нjь, предпра'зднства.%>

%<Славосло'вiе вели'кое. По трисвято'мъ, тропа'рь
свята'гw, и= предпра'зднства. _Е=ктенiа`, и= w\тпу'стъ.%>

%<На лiтургi'и,%>

%<Блаже'нна пjь'снь г~-я, и= s~-я. Прокi'менъ:
О_у=%>ста` моя^ возглаго'лютъ прему'дрость: %<Стi'хъ:
О_у=%>ста` пра'веднагw поуча'тся: %<А=по'столъ ко
_е=вре_е'мъ зача'ло ти~_i. _Е=v\глiе w\т i=wа'нна, зача'ло
л~s. Прича'стенъ: В%>ъ па'мять вjь'чную:

