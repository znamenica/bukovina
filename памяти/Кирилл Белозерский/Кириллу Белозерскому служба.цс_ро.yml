---
вечерня:
   отпустительно:
      тропарь:
         глас: 1
         текст: 'Яко крин, в пустыни / давидски процвел еси, / отче Кирилле, / злострастия
            терние искореняя, / и собрал еси в ней / ученик множество, / страхом Божиим /
            и учением твоим наставляемых, / ихже и до конца, / яко чадолюбивый отец, / не
            оставил еси, посещая, / да вси вопием: / слава Давшему ти крепость, / слава
            Венчавшему тя, / слава Действующему тобою // всем исцеления.'
      молитва: 'О, священная главо, преподобне и Богоносне Отче Кирилле! Припадаем
         к тебе с верою и любовию, и просим тя, небеснаго Заступника нашего: яви велие
         милосердие твое нам, смиренным и грешным, и пролей теплыя молитвы твои о нас
         ко Господу Богу. Свойственно есть тебе благосердие, святче Божий, ибо живущу
         ти на земли, едино бысть у тебе попечение, еже спасати от погибели греховны
         души человеческий, и вся твоя жизнь святая бысть зерцалом добрых дел, о нихже
         прославляшеся в тебе Отец Небесный, к Немуже велие дерзновение стяжав, испроси
         нам у благости Его: веру праву, благочестие нелицемерное, покаяние истинное,
         братолюбие совершенное и преуспеяние во всех благих делех. Исходатайствуй нам
         здравие душевное и телесное, земли плодоносие, воздуха благорастворение, мирное
         и безмятежное житие, непостыдную христианскую кончину и добрый ответ на страшнем
         Суде Христовом. Сохрани Церковь Святую и Державу Российскую от браней и нестроений.
         Огради обитель твою честную от всякаго зла, и вся правоверныя люди, к тебе приходящыя
         и мощем твоим покланяющиеся, осени небесным твоим благословением, и вся прошения
         их во благо исполни. Ей, Отче, не презри молитв наших, со умилением тебе возносимых,
         но буди о нас теплый предстатель ко Господу, и сподоби нас помощию твоею святою
         спасение вечное получити, и Царствие Небесное унаследовати, да славословим великия
         щедроты и неизреченныя милости Отца и Сына и Святаго Духа, в Троице покланяемаго
         Бога, и твое Отеческое заступление, во веки веков, аминь.'
утреня:
   канон:
      кондак:
         глас: 8
         текст: 'Яко преобидев тленная / и долу влекущая мудрования, / отче, к Вышнему
            течению / радостно устремился еси, / и тамо со святыми / Пресвятей Троице предстоя, /
            моли от враг сохранитися / стаду твоему, / яко да святое твое / успение празднующе, /
            вопием: радуйся, преблаженне // Кирилле, отче наш.'
