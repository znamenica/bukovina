<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же во к~а-й де'нь%>

%<Слу'жба прп\дбнагw ма_ксi'ма гре'ка%>

%<На вели'цjьй вече'рни,%>

%<На Г%>д\си воззва'хъ, %<стiхи^ры, гла'съ в~:
Подо'бенъ: _Е=%>гда` w\т дре'ва:

%<_Е=%>гда` вся^ мiрска^я мудрова^нiя w\тве'рглъ _е=си`,
_о='тче ма_ксi'ме, кресто'мъ ра'зумъ просвjьти'въ, w=брjь'лъ
_е=си` безцjь'нный би'серъ хр\ста`, и='же тя` прему'дра
показа`, о_у=лови'въ мре'жею вjь'ры. сегw` ра'ди мо'лимся
ти`, _о='тче ма_ксi'ме: моли` хр\ста` бг~а о_у=мудри'ти
на'съ и= сп~сти` ду'шы на'шя.

%<_Е=%>гда` хр\ста` ра'ди стра^нствiя под\ъя'лъ _е=си`,
прему'дре ма_ксi'ме, кресто'мъ вся^ стрjь^лы лука'вагw
разжже'нныя о_у=гаси'въ, стяжа'лъ _е=си` бл~года'ть ст~а'гw
дх~а, и='же тя` чудото'чца просла'ви, jа=вля'я и=сцjьл_е'нiя
и= цjьльбы^. сегw` ра'ди мо'лимся ти`, _о='тче ма_ксi'ме:
моли` хр\ста` бг~а бл~года'ть пода'ти на'мъ и= спасти` ду'шы
на'шя.

%<_Е=%>гда` мнw'гiя кни^ги w\т гре'ческагw на
слове'нскiй jа=зы'къ преве'лъ _е=си`, прп\дбне ма_ксi'ме,
кресто'мъ вjь'ру о_у=ясни'въ, w=клеве'танъ бы'лъ _е=си` и=
въ темни'цу w=сужде'нъ, и=дjь'же ст~о'му дх~у канw'нъ
написа'лъ _е=си`, не и=му'щу ти` черни'лъ, о_у=гле'мъ по
стjь'намъ. сегw`ра'ди мо'лимся ти`,
многострада'льне ма_ксi'ме: моли` хр\ста` бг~а о_у=крjьпи'ти
на'съ и= сп~сти` ду'шы на'шя.

%<_Е=%>гда` ле'стный мра'къ о_у=ны'нiя просвjьти'лъ
_е=си`, ст~е ма_ксi'ме, кресто'мъ ду'шу о_у=тверди'въ,
позна'лъ _е=си` бг~а и='стиннаго _о=тца`, и='же тя`, jа='кw
сы'на, въ цр\ствiе нб\сное призва`, па'че снjь'га
о_у=бjьли'въ. сегw` ра'ди мо'лимся ти`, _о='тче ма_ксi'ме:
моли` хр\ста` бг~а о_у=мири'ти на'съ и= сп~сти` ду'шы на'шя.

%<Сла'ва, гла'съ а~:%>

%<В%>ъ преставле'нiи твое'мъ къ бг~у, прп\дбне
ма_ксi'ме, жа'лостiю сердца` на^ша и=сполня'ются, и=
сле'знiи и=сто'чницы и=злива'ются, и= мона'хwвъ мно'жество
о_у=ми'льными словесы' тя, _о=тца`, и= о_у=чи'теля, и=
наста'вника вjьнчава'ютъ, вся' же страна` рwссi'йская
безпреста'ни красу'ется сла'дкими словесы` твои'ми.

%<И= ны'нjь, бг~оро'диченъ:%>

%<Вхо'дъ. Прокi'менъ дне`. Чт_е'нiя три`
прп\дбническая%> (зри` л. рн~а).

%<На стiхо'внjь стiхи^ры, гла'съ в~:%>

%<Подо'бенъ: Д%>о'ме _е=vфра'fовъ:

%<Д%>о'мъ дх~а ст~а'гw и= цр\ствiя наслjь'дникъ ты`
_е=си`, ма_ксi'ме, моли'ся w= на'съ, чту'щихъ ст~у'ю па'мять
твою`.

%<Стi'хъ: Ч%>естна` пред\ъ гд\семъ сме'рть прп\дбныхъ
_е=гw`.

%<Д%>о'мъ бл~года'ти jа=ви'лся _е='сть гро'бъ тво'й,
ма_ксi'ме прему'дре, моли'ся w= на'съ, притека'ющихъ къ
тебjь`.

%<Стi'хъ: Б%>л~же'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<Д%>о'мъ тво'й но'вый ст~а'я ла'vра, вку'пjь и= а=fw'нъ
пjь'сненнw да восхва'лятъ по'двиги и= страда^нiя твоя^.


%<Сла'ва, гла'съ то'йже.%>

%<Д%>о'ме ст~ы'я тр\оцы, красу'йся и= лику'й, и=мjь'я
свjьти'льникъ, и='же подъ спу'домъ сiя'етъ па'че со'лнечныхъ
лу^чъ.

%<И= ны'нjь, гла'съ то'йже.%>

%<Д%>о'мъ бж~iй, и= пала'та цр\ская, и= черто'гъ нб\сный
ты` _е=си`, прч\стая, о_у=пова'нiе и= покро'въ.

%<Тропа'рь, гла'съ и~:%>

%<З%>аре'ю дх~а w=блиста'емь, витi'йствующихъ
бг~ому'дреннw сподо'бился _е=си` разумjь'нiя, невjь'дjьнiемъ
w=мрач_е'нная сердца` человjь'кwвъ свjь'томъ бл~гоче'стiя
просвjьща'я, пресвjь'телъ jа=ви'лся _е=си` правосла'вiя
свjьти'льникъ, ма_ксi'ме прп\дбне, w\т_ону'дуже ре'вности
ра'ди всеви'дящагw _о=те'чества чу'ждъ и= стра'ненъ,
рwссi'йскiя страны` бы'лъ _е=си` пресе'льникъ, страда^нiя
темни'цъ и= заточе'нiя w\т самодержа'внагw претерпjь'въ,
десни'цею вы'шнягw вjьнча'ешися и= чудодjь'йствуеши
пресла^вная. и= w= на'съ хода'тай бу'ди непрело'женъ,
чту'щихъ любо'вiю ст~у'ю па'мять твою`.

%<И= ны'нjь, бг~оро'диченъ.%>



%<На о_у='трени%>

%<По а~-мъ стiхосло'вiи сjьда'ленъ, гла'съ и~:%>

%<Т%>ве'рдыя и= бг~овjьща^нныя глаго'лы со тща'нiемъ
и=з\ъясня'я и= неч_ести'выя писа^нiя w=блича'я, о_у='мъ
сво'й впери'въ въ го'рняя къ бг~у, о_у='зы страда'льческiи
w\т навjь^тъ проти'вныхъ претерпjь'лъ, ма_ксi'ме прп\дбне,
и= си'хъ ра'ди и='нокwмъ jа=ви'лся _е=си` _о='бразъ, па'че
же и= похвала`.

%<Сла'ва, и= ны'нjь, бг~оро'диченъ:%>

%<Т%>я`, превосходя'щую безплw'тныя бж\ственныя чи'ны
несравне'нною чистото'ю, молю`, всепjь'тая: скве'рную мою`
ду'шу w=чи'сти w\т беззако'нныхъ помышле'нiй, jа='кw да
досто'йнw сла'влю тя`.

%<По в~-мъ стiхосло'вiи сjьда'ленъ, гла'съ и~:%>

%<В%>се` свое` о_у='мное жела'нiе къ бг~у впери'лъ
_е=си`, и= тогw` зва'нiю невозвра'тнw w\т души`
послjь'довалъ _е=си`, во _о=би'тель прп\дбнагw се'ргiа
коне'чнw всели'вся, и= та'мw а='гг~льски пожи'въ, мнw'гимъ
пу'ть бы'лъ _е=си` ко сп~се'нiю, сегw` ра'ди и= гд\сь теб_е`
просла'ви, чудесы` w=богати'въ, тjь'мже вси` вопiе'мъ ти`:
ра'дуйся _о=би'тели тр\оцкiя чудесото'чное похвало`,
ма_ксi'ме _о='тче на'шъ.

%<Сла'ва, и= ны'нjь, бг~оро'диченъ:%>

%<М%>олю' тя, преч\стая, не пре'зри мене`, потопля'ема
лю'тjь въ скве'рную ти'ну грjьха`, но и=змы'й мене` w\т
sлосмра'дiя бл~гоуха'ннымъ мv'ромъ моле'нiй твои'хъ и=
свjь'томъ сладча'йшимъ бж\ственныя твоея` любве` всю` тьму`
души` моея` просвjьти`.

%<По полv"еле'и сjьда'ленъ, гла'съ д~:%>

%<Jа='%>кw sвjьзда` пресвjь'тлая, w=бте'кшая востw'чныя
стра'ны и= къ сjь'веру прише'дшая, w=заря'етъ мглу`,
те'мность мра'ка просвjьща'я вся'ческую, та'кw и= ты`
прп\дбне ма_ксi'ме, о_у=подо'бился _е=си` се'й, держа'внагw
и=спроше'нiемъ стра'ненъ jа=ви'лся _е=си` и= пресе'льникъ
w\т а=fw'на въ вели'цjьй рwссi'и, въ и=справле'нiи
бж\ственныхъ писа'нiй преди'венъ, и=зя'щенъ показа'ся, но
навjь'тующими льсти'вагw борца` науще'нiи пострада'лъ
_е=си`, и= за страда^нiя своя^ и= въ темни'цjь
заточ_е'нiя w\т бг~а свы'ше прiя'тъ чудодjь'йствiя да'ръ, и=
ны'нjь мо'лимъ тя`: при'снw проси` хр\ста` ми'ръ вселе'ннjьй
дарова'ти и= душа'мъ на'шымъ ве'лiю ми'лость.

%<Сла'ва, и= ны'нjь, бг~оро'диченъ:%>

%<О_у=%>ще'дри мене`, вл\дчца, къ тебjь` прибjьга'ющаго,
и= и=зба'ви мя` сту'днагw наси'лiя sло'бныхъ предста'телей
лю'тагw sмi'я, и=`же, jа='кw _е=хi^дны, о_у=язвля'ютъ ду'шу
мою`. а='ще бо а='зъ и= неключи'мый ра'бъ тво'й, вл\дчце, но
о_у=пова'ю на тя`.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ д~: Ч%>естна` пред\ъ гд\семъ
сме'рть прп\дбныхъ _е=гw`. %<Стi'хъ: Ч%>то` возда'мъ гд\севи
w= всjь'хъ, jа=`же воздаде' ми; %<В%>ся'кое дыха'нiе:
%<_Е=v\глiе w\т матfе'а, зача'ло м~г:%>

%<По н~-мъ _псалмjь` стiхи'ра, гла'съ s~: Подо'бенъ:
_Е=%>гда` преставле'нiе:

%<_Е=%>гда` страда^нiя претерпjьва'лъ _е=си`, прп\дбне
ма_ксi'ме, тогда`, пла'ча и= рыда'я, моли'лъ _е=си`
ст~и'теля мака'рiа: да'ждь ми` о_у=зрjь'ти ст~у'ю го'ру
моли'твенницу w= вселе'ннjьй. _о='нъ же со слеза'ми вопiя'ше
ти`: _w ма_ксi'ме! ви'жду тя` невино'вна моли'твенника и=
сокруша'юся, о_у='зы твоя^ jа='кw _е=ди'нагw w\т ст~ы'хъ
цjьлу'ю, а= помощи` не могу' ти. но, _w прп\дбне _о='тче,
моли'ся прилjь'жно бг~у и= мт~ре _е=гw` сп~сти'ся сjь'тей
вра'жiихъ на'мъ невреди^мымъ.

%<Канw'нъ прест~jь'й бц\дjь ра'ди _е=я` i=кw'ны,
нарица'емыя ватопе'дскiя, и= прп\дбному ма_ксi'му гре'ку
канw'нъ, гла'съ а~:%>

%<Пjь'снь а~.%>

%<I=рмо'съ: П%>ои'мъ, вси` лю'дiе, w\т го'рькiя рабо'ты
фараw'ни i=и~ля и=змjь'ншему и= во глубинjь` морстjь'й
нога'ми немо'крыми наста'вльшему пjь'снь побjь'дную, jа='кw
просла'вися.

%<В%>оспjь'ти кi'й jа=зы'къ возмо'жетъ по достоя'нiю
твоя^, преди'вный _о='тче, в_е'лiя и=справл_е'нiя, высо'кое
о_у=чи'тельство, въ темни'цjь и= во о_у='захъ му'ченическое
страда'нiе и= долготерпjь'нiе.

%<К%>а'кw воспое'мъ и= что' тя нарече'мъ, предо'блiй
_о='тче; пр\орка ли, jа='кw провjьща` неудо'бь
разумjьва'_емая и= вjь'дwмая на'мъ, а=п\сла ли, jа='кw
зы'блемую проти'вными на'мъ вjь'тры о_у=тверди`
хр\стiа'нскую вjь'ру бж\ственныхъ писа'нiй о_у=че'нiи,
о_у=чи'теля ли, но вои'стинну ничи'мъ же ху'ждши и= ни'жши
_е=си` вели'кихъ _о='нjьхъ вселе'нскихъ о_у=чи'тель.

%<В%>оспjь'ти ст~а'го и= поклоня'емаго паракли'та въ
темни'цjь и=звjьще'нiе w\т а='гг~ла прiи'мъ, сотвори'лъ
_е=си` канw'нъ ст~о'му дх~у, и='мже _е=ще` въ во'ли
просвjьще'нъ, сщ~е'нныя и= бг~одухнов_е'нныя кни'ги
соста'вилъ _е=си`.

%<Бг~оро'диченъ:%>

%<П%>ои'мъ, вси` лю'дiе, ст~ы'ню и= сла'ву преч\стыя и=
всепjь'тыя бж~iя мт~ре, вы'шшую небе'съ и= всjь'хъ
о_у='мныхъ си'лъ, поноси'вшую въ преч\стой свое'й
о_у=тро'бjь _е=мману'ила, jа='кw свя'та и= пресла'вна
_е='сть.

%<Пjь'снь г~:%>

%<I=рмо'съ: О_у=%>тверди` мене`, хр\сте`, на
недви'жимомъ ка'мени за'повjьдей твои'хъ и= просвjьти' мя
свjь'томъ лица` твоегw`: нjь'сть бо ст~ъ, па'че тебе`,
человjьколю'бче.

%<О_у=%>тверди'лъ _е=си`, прп\дбне ма_ксi'ме, въ
се'рдцjь свое'мъ бж\ственный стра'хъ, вся^ пw'хоти плwтскi'я
возненави'дjьвъ, сегw` ра'ди о_у=мудри'лся _е=си`, jа='коже
про'стъ младе'нецъ, и= вслjь'дъ гд\севи восте'клъ _е=си`.

%<О_у=%>твержде'нiемъ и=мjь'я распе'ншагося гд\са i=и~са
хр\ста`, стра'ненъ, незна'емъ, бездо'менъ, без\ъ_оте'чественъ,
без\ъиме'ненъ, безсмы'сленъ бы'лъ _е=си`, прп\дбне
ма_ксi'ме, пред\ъ свои'ми сро'дники, зна'емыми и= дру'ги.

%<О_у=%>твержда'яся на за'повjьдехъ гд\снихъ, w\т
го'рести темни'чныя бы'лъ _е=си` на мно'гъ ча'съ, jа='кw
ме'ртвъ, но дjь'ялъ _е=си` w= sлонра'вныхъ моли'тву, си'це
глаго'ля: гд\си, i=и~се хр\сте`, сн~е бг~а жива'гw, не
поста'ви и=`мъ грjьха` сегw`, клеве'щущихъ на мя` непра'вду.

%<Бг~оро'диченъ:%>

%<О_у=%>тверди` на'съ къ хвале'нiю твоему`, дв~о, и=
сохрани` безъ вреда` w\т вся'кiя ко'зни лука'вагw, и=
сподо'би стоя'нiя w=десну'ю _е=диноро'днагw сн~а твоегw`,
_е=му'же подоба'етъ вся'кая сла'ва, че'сть и= поклоне'нiе во
вjь'ки вjькw'въ.

%<Сjьда'ленъ, гла'съ д~:%>

%<О_у='%>мъ о_у=краси'въ поуче'нiи бг~одохнове'нныхъ
писа'нiй, тре'звенною моли'твою и= бдjь^нiи бг~оуго'дными,
о_у=тверди'лъ _е=си` се'рдце свое` въ гд\сjь и=сполне'нiемъ
за'повjьдей сп~си'тельныхъ _е=гw`, сегw` ра'ди прославля'ютъ
тя` вы'ну рwссi'йстiи лю'дiе и= а=fw'нъ, и= _о=би'тель
ватопе'дская вку'пjь съ на'ми вопiе'тъ: ма_ксi'ме прему'дре,
не w=ста'ви на'съ, моля'щихся тебjь`.

%<Сла'ва, и= ны'нjь, бг~оро'диченъ:%>

%<М%>олю' тя, преч\стая мт~и бг~а вы'шнягw, _е=ди'но
души` моея` о_у=тjьше'нiе, о_у=пова'нiе, сла'досте,
бж\ственный покро'ве, свjь'те, заступле'нiе и= сп~се'нiе.
сподо'би мя` твои'ми моли'твами о_у=слы'шати гла'съ,
бл~гослове'нныхъ призыва'ющiй вну'трь черто'га вл\дки.

%<Пjь'снь д~.%>

%<I=рмо'съ: В%>е'лiя та'йна твоегw`, хр\сте`,
смотре'нiя: сiю' бо свы'ше прови'дя бг~озри'тельнw,
а=вваку'мъ, и=зше'лъ _е=си`, вопiя'ше тебjь`, во сп~се'нiе
люде'й твои'хъ, человjьколю'бче.

%<W\т%> та'йныхъ _е=ретi'ческихъ лжеуче'нiй ничто'же
о_у=таи'ся w\т тебе`, прп\дбне ма_ксi'ме, но бл~года'тiю
ст~а'гw и= поклоня'емагw дх~а вся^ тебjь` w\ткрове'на су'ть.

%<Т%>а'инственныхъ догма'тwвъ правосла'вныя вjь'ры не
то'чiю побо'рника и='стинна и= вjь'рна себе` показа`, но и=
па'че пре_о'стра сjьки'ра на вся^, jа=`же под\ъ небесе'мъ,
_е='р_еси jа=ви'лся _е=си`.

%<Jа='%>кw та'инъ ст~а'гw дх~а строи'тель, и= небе'снагw
жи'тельства рачи'тель, и= зако'на гд\сня о_у=чи'тель
вои'стинну показа'лся _е=си`, прему'дре ма_ксi'ме.

%<Бг~оро'диченъ:%>

%<В%>е'лiю та'инству мwv"се'й бг~ови'децъ науче'нъ, зря`
купину` неwпали'му: купина` не'мощь человjь'ческагw
_е=стества`, _о='гнь же бж\ство` _е=диноро'днагw сн~а
вы'шнягw, и='бо бг~ъ на'шъ _о='гнь _е='сть, пояда'яй грjьхи`
на'шя, jа='коже бж\ственный а=п\слъ рече`.

%<Пjь'снь _е~.%>

%<I=рмо'съ: W\т%> но'щи о_у='тренююще, пое'мъ тя`,
хр\сте`, _о=ц~у` собезнача'льна и= сп~са ду'шъ на'шихъ,
ми'ръ мi'рови пода'ждь, человjьколю'бче.

%<Н%>о'щiю луна`, дне'мъ со'лнце просвjьща'ютъ и=
веселя'тъ тва'рь всю` ви'димую, житiе' же и= прему'дрость
ст~ы'хъ просвjьща'ютъ и= веселя'тъ ду'шы всjь'хъ
человjь'кwвъ, хотя'щихъ сп~сти'ся и= въ ра'зумъ и='стины
прiити`. си'це и= писа^нiя прп\дбнагw ма_ксi'ма гре'ка,
jа='кw бг~одухнов_е'нныя труды`, велегла'снw вопiю'тъ.

%<В%>ъ нощи` моля'щуся тебjь` въ темни'цjь,
бг~онача'льныя и= пребл~гi'я тр\оцы про'мысломъ вне'мъ
а='гг~лъ гд\снь и= рече`: _w ста'рче! си'ми му'ками
и=збу'деши вjь'чныхъ му'къ.

%<В%>ъ нощи`, jа='кw сладкогла'сный и= добропjь'снивый
сла'вiй, воспjь'лъ _е=си`, прему'дре ма_ксi'ме: не тужи`, не
скорби`, ниже` тоску'й w= ни'хже, любе'зна ми` душе`,
стра'ждеши бе'зъ пра'вды, твоя' бо мзда` ве'лiя на
нб~сjь'хъ.

%<Бг~оро'диченъ:%>

%<W\т%> но'щи о_у='тренююще, пое'мъ тя`, дв~о, дще'рь
цр~е'ву, ря^сны златы'ми w=дjь'яну и= преиспещре'ну,
лjь'ствицу, ю='же i=а'кwвъ ви'дjь, го'ру, ю='же благоволи`
бг~ъ жи'ти въ не'й, и='бо гд\сь всели'тся до конца`.

%<Пjь'снь s~.%>

%<I=рмо'съ: П%>р\оро'ка спа'слъ _е=си` w\т ки'та,
человjьколю'бче, и= мене` и=зъ глубины` прегрjьше'нiй
возведи`, молю'ся.

%<П%>р\оро'чески, прп\дбне ма_ксi'ме, лю'ди w=блича'лъ
_е=си`, къ покая'нiю приводя`: заблуди'хомъ, заблуди'хомъ
w\т пра'ваго и= незаблу'днагw жи'тельства прп\дбныхъ и='нwкъ
и= безъ о_у=ма` тече'мъ къ по'чести вы'шнягw зва'нiя.

%<П%>р\оро'къ покая'нiя jа=ви'лся _е=си`, прп\дбне
ма_ксi'ме, души` трезве'нiе снабдjь'вая бж\ственными
словесы` и= и=зъ ро'ва страсте'й возводя` w=мраче'нныхъ
грjьхми`.

%<П%>р\орw'ческiя писа^нiя, въ та'йнjь глагw'ланныя,
jа='вны содjь'лалъ _е=си`, прему'дре ма_ксi'ме, сегw` ра'ди
послу'шаютъ тя` _о=би'льнw вси` лю'дiе.

%<Бг~оро'диченъ:%>

%<П%>р\оро'ки тя` провозвjьсти'ша, дв~о ч\стая, а=п\сли
проповjь'даша, ст~i'и вси` о_у=блажи'ша, мы' же со
а=рха'гг~ломъ вопiе'мъ: ра'дуйся, бл~года'тная, гд\сь съ
тобо'ю.

%<Конда'къ, гла'съ и~: Подо'бенъ: П%>рему'дрости:

%<Б%>г~одухнове'ннымъ писа'нiемъ и= бг~осло'вiя
проповjь'данiемъ невjь'рствующихъ суему'дрiе w=бличи'лъ
_е=си`, всебога'те, па'че же, въ правосла'вiи и=справля'я,
на стезю` и='стиннагw позна'нiя наста'вилъ _е=си`, jа='коже
свирjь'ль бг~огла'сная, о_у=слажда'я слы'шащихъ ра'зумы,
непреста'ннw весели'ши, ма_ксi'ме досточу'дне, сегw` ра'ди
мо'лимъ тя`: моли` хр\ста` бг~а грjьхw'въ w=ставле'нiе
низпосла'ти вjь'рою пою'щымъ всест~о'е твое` о_у=спе'нiе,
ма_ксi'ме, _о='тче на'шъ.

%<I='косъ:%>

%<К%>а'кw воспое'мъ велича'йшему тезоимени'таго,
ма_ксi'ма предо'бляго, прп\дбныхъ кра'сна вjьнца`,
страда'льц_евъ тве'рдаго пра'вила, _е=ретiкw'въ нело'жнаго
посрамле'нiя, цр~кви столпа` непоколеби'маго, дjь^вственникъ
и=звjь'стнаго наста'вника и= супру'жества честна'го
засту'пника, фiло'софwвъ прему'дршаго мудреца`, и='стины
и=сто'чника приснотеку'щаго, и='нwкъ похвалу` и= всjь'хъ
люде'й вои'стинну о_у=краше'нiе; сегw`ра'ди
мо'лимъ тя`, досточу'дне ма_ксi'ме: моли` хр\ста` бг~а
грjьхw'въ w=ставле'нiе низпосла'ти вjь'рою пою'щымъ
всест~о'е твое` о_у=спе'нiе, ма_ксi'ме, _о='тче на'шъ.

%<Пjь'снь з~.%>

%<I=рмо'съ: _О='%>бразу служи'ти, мусiкi'йскому
согла'сiю созыва'ющу лю'ди, w\т пjь'сней сiw'нскихъ пою'ще
_о=те'чески, _о='троцы давi'дwвы мучи'телево разори'ша
sлочести'вое велjь'нiе и= пла'мень въ ро'су преложи'ша,
пjь'снь воспjьва'юще: превозноси'мый _о=тц_е'въ и= на'шъ
бж~е, бл~гослове'нъ _е=си`.

%<_О='%>бразу промышле'нiя прст~ы'я тр\оцы пjь'снь
бл~года'рственну возда'въ, прп\дбне ма_ксi'ме, вся^ ны`
призва'лъ _е=си` бл~гослови'ти небла'зненнw _о=ц~а`, и=
сн~а, и= ст~а'го дх~а, _е=ди'наго бг~а въ трiе'хъ
v=поста'сехъ.

%<_О='%>бразъ sлострада'нiя, терпjь'нiя и= моли'твы
показа'лся _е=си`, ст~е ма_ксi'ме, па'че же и= о_у=пова'нiя,
jа='кw бг~ъ судiя` пра'веденъ, и= крjь'покъ, и=
долготерпjьли'въ _е='сть, и= то'й возда'стъ коему'ждо по
дjьлw'мъ _е=гw`.

%<_О='%>бразъ превы'спреннягw бг~осло'вiя стяжа'лъ
_е=си`, прему'дре ма_ксi'ме, сi'и _е='сть догма'ты
бж\ственныхъ а=п\слъ и= _о=т_е'цъ, w\т свята'гw паракли'та
и=злiя^нныя, и='мже и= на'съ науча'еши бг~ому'дрыми свои'ми
писа'нiи.

%<Бг~оро'диченъ:%>

%<_О='%>бразъ преч\стагw твоегw` рождества`, дв~о мт~и,
неизрече'ненъ и= невjь'домъ _е='сть, ты' бо вселе'нiе
превjь'чнагw _е=диноро'днагw сн~а _о='ч~а была` _е=си`, не
w=пали'вшися w\т негw`.

%<Пjь'снь и~.%>

%<I=рмо'съ: В%>ъ пла'мени _о='гненнjь горя'щiя пе'щи
сохра'ншаго дjь'ти и= во зра'цjь а='гг~ла снизше'дшаго къ
ни'мъ, по'йте гд\са и= превозноси'те _е=го` во вjь'ки.


%<П%>ла'мене бж\ственнагw паракли'това w=блиста'нiя
возжелjь'въ, прп\дбне ма_ксi'ме, сегw` ра'ди и= сладча'йшимъ
свjь'томъ о_у=че'нiя и= чуде'съ _о=гне'мъ w\тгна'лъ _е=си`
вся'кiй мра'къ бjьсо'вскiй.

%<П%>ла'мене гее'ннскагw бjь'гати лю'ди научи'лъ _е=си`,
прп\дбне ма_ксi'ме, си'хъ призыва'я дjь'ломъ соверша'ти
за'пwвjьди хр\стw'вы и= w\тступи'ти sло'бы, блуда`, лжи`,
го'рдости, льсти` и= хище'нiя непра'веднагw чужи'хъ
и=мjь'нiй.

%<П%>ла'меннw нече'стiе _е=ретi'ческое попали'лъ _е=си`,
прему'дре ма_ксi'ме, вjь'ры же хр\стiа'нскiя непоро'чныя
бж\ственное и=сповjь'данiе и=з\ъясни'въ.

%<Бг~оро'диченъ:%>

%<В%>ъ пла'мени _о='гненнjь горя'щiя купины` ви'дjь тя`
мwv"се'й бг~ови'децъ, провозвjьсти'въ безсjь'менное
рождество` твое`, дв~о прч\стая, сегw` ра'ди и= на'съ
плотски'хъ страсте'й свободи`.

%<Пjь'снь f~.%>

%<I=рмо'съ: Т%>ебе`, свjь'тлую свjьщу` и= мт~рь бж~iю,
пречу'дную сла'ву и= вы'шшую всjь'хъ тва'рей, пjь'сньми
велича'емъ.

%<Т%>ебе`, свjь'тлую свjьщу`, и= о_у='мъ кра'йнjьйшiй,
и= сто'лпъ непоколеби'мъ вjь'мы, па'че же наста'вника
мона'хwвъ и= _е=ресе'й наказа'теля проповjь'дуемъ.

%<С%>вjь'тлw w\т полу'денныхъ стра'нъ возсiя'лъ _е=си`,
прп\дбне ма_ксi'ме, свjь'тло житiе` показа'въ, мра'къ
лука'вствiя прогоня'я и= бл~гопрiя'тною моли'твою просiя'въ.

%<С%>вjьща` бж\ственнагw ра'зума бы'въ, дости'глъ _е=си`
въ позна'нiе сн~а бж~iя, въ му'жа соверше'нна, въ мjь'ру
во'зраста хр\сто'ва, сегw` ра'ди и= мы` вопiе'мъ ти`:
бл~же'нъ ты` _е=си` вои'стинну по всему`, и= по'двиги, и=
сла'вою, и= бл~года'тiю, jа=`же _е=си` свы'ше получи'лъ.

%<Бг~оро'диченъ:%>

%<Т%>ебе`, и= свjь'тлую свjьщу` въ нощи` страсте'й, и=
покро'въ бл~госты'ни, и= стjь'ну неwбори'му w\т навjь^тъ
вра'жiихъ, пjь'сньми велегла'снw велича'емъ.

%<С%>вjьти'ленъ:

%<С%>вjь'тъ возсiя'лъ _е='сть прп\дбному ма_ксi'му
бж\ственныхъ слове'съ и= повелjь'нiй, сегw` ра'ди jа='кw
свjь'тъ вторы'й и= о_у='мъ кра'йнjьйшiй на'мъ jа=ви'ся.

%<Сла'ва, и= ны'нjь, бг~оро'диченъ:%>

%<О_у=%>жасо'шася а='гг~льскiя си^лы, зря'ще дв~у,
свjь'тъ w\т свjь'та въ рука'хъ держа'щу, чи'стjь ро'ждшей
вопiя'ше: свjь'тъ возсiя'лъ _е='сть на'мъ w\т дв~и'ческихъ
ложе'снъ.

%<На хвали'техъ стiхи^ры, гла'съ и~:%>

%<W\т%>ре'клся _е=си` себе`, прп\дбне ма_ксi'ме, и=
стра'нна себе` показа` всегw` житiя` сегw` су'етнагw, ни
пи'щjь сла'дкой, ни сла'вjь, ни и=мjь'нiемъ ктому` ра'дуяся,
ниже` дру'жбамъ си'льныхъ. вся^ же вку'пjь w\три'нулъ _е=си`
нестяжа'тельнымъ житiе'мъ, и= слеза'ми, и= безмо'лвiемъ,
моли'твами, и= бдjь'нiи, и= кни'жными прочита'нiи,
бж\ственною добро'тою мы'сленнw пита'яся, ра'дуешися,
весе'лiя при'снw наполня'емь.

%<М%>а_ксi'мъ прп\дбный, jа='коже и= дре'вле _о=тцы`, не
ху'дjь бор_е'нiя показа`, _о='во _е=ретiки` словесы` свои'ми
бiя`, _о='во же вjь^рныя неподвижи'мw вjь'рjь стоя^нiя
о_у=крjьпля'я, не поколеба'ша бо сегw` _о=тца` лю'тыя
бу'ри прираж_е'нiя, ни темни'ца, ни о_у='зы, тjь'ло
держа'щiи, а= ду'шу просвjьща'ющiи.

%<М%>а_ксi'мъ прему'дрый, вторы'й земны'й и=
многострада'льный херувi'мъ, бж\ственную трапе'зу на'мъ
предлага'етъ въ па'мяти свое'й, о_у=се'рднw теце'мъ, _w
празднолю'бцы, на пресла'дкiй се'й и= и=з\ъ_оби'льный
и=сто'чникъ, распали'вшуюся жа'жду w\т ло'жныхъ
_е=ретi'ческихъ о_у=че'нiй о_у=гаша'юще и= ду'шы въ гw'рнiя
w=би'тели возводя'ще.

%<Сла'ва, гла'съ г~:%>

%<С%>п~си` на'съ твое'ю бл~года'тiю, прест~а'я тр\оце,
содjь'телю всjь'хъ и= содержа'телю, сохрани` на'съ чи^сты,
въ настоя'щемъ о_у=`бо житiи` бл~говjь'рнw служа'щихъ ти`,
въ бу'дущемъ вjь'цjь сподо'би соучини'тися на'мъ
бж\ственному ли'ку и=збра'нныхъ твои'хъ, и=дjь'же шу'мъ
чи'стъ пра'зднующихъ и= гла'съ неизрече'ннагw весе'лiя.

%<И= ны'нjь, бг~оро'диченъ:%>

%<Славосло'вiе вели'кое.%>

%<На лiтургi'и слу'жба прп\дбническая.%>

