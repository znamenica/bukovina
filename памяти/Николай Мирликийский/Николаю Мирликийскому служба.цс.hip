<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ f~-й де'нь.%>

%<Слу'жба на пренесе'нiе честны'хъ моще'й, и='же во ст~ы'хъ
_о=ц~а` на'шегw нiкола'а чудотво'рца, w\т мv'ръ въ ба'ръ
гра'дъ.%>

%<На вече'рни пое'мъ: Б%>л~же'нъ му'жъ: %<а~
а=нтiфw'нъ.%>

%<На Г%>д\си, воззва'хъ, %<стiхи^ры пра'здника г~: и=
ст~а'гw _е~. гла'съ и~. Подо'бенъ: Н%>а нб~о теку'щее:

%<Н%>а нб~о добродjь'телей возше'дъ превысо'кихъ,
чудотво'рецъ jа=ви'лся _е=си` въ мv'рjьхъ, сла'вне:
тjь'ломъ въ ба'рjь почива'я, ду'хомъ вездjь` вjь^рныя
посjьща'еши, и= вся^ w\т бjь'дъ и=з\ъима'еши, досто'йнw
че'сть прiе'мля, во ст~и'телехъ прославля'ешися,
хр\сто'въ о_у=го'дниче бл~же'нне. тя` ны'нjь моле'бнw
призыва'юще, о_у=ми'льнw глаго'лемъ: помоли'ся,
ст~и'телю нiко'лае, сп~су всjь'хъ, о_у=мири'ти мi'ръ, и=
спасти` ду'шы на'шя.

%<М%>оле'бными пjь'сньми, соше'дшеся, празднолю'бцы,
на'шегw засту'пника честно'е пренесе'нiе ра'достнw
восхва'лимъ, и='же вся^ страны^ просвjьща'етъ чудесы`, и=
скорбя'щыя бж\ственнjь о_у=тjьша'етъ, w=би^димыя
и=збавля'етъ, и='же ми'лостынею бг~а w=должи`, и= тогw`
ра'ди прiя'тъ стокра'тное воздая'нiе. къ нему'же вси` мы`
взыва'емъ: помоли'ся, ст~и'телю нiко'лае, сп~су всjь'хъ,
о_у=мири'ти мi'ръ, и= спасти` ду'шы на'шя.

%<А='%>гг~льская жили^ща дости'гъ добродjь'тельми,
предстои'ши вл\дцjь твоему` хр\сту`, _е=му'же ра'бъ
бл~гопоко'ривъ бы'лъ _е=си`. и= w\т ра'ки мv'ро то'чиши,
вjь^рнымъ посо'бствуя чудесы` твои'ми, и= къ бг~у
приводя` благочести^выя. не w\т ба'ра ны'нjь призыва'емъ
тя`, но w\т го'рнягw i=ер\сли'ма, и=дjь'же ра'достнw
лику'еши со а=п\слы и= пр\орw'ки, и= ст~и'т_ели:
помоли'ся, бг~оно'се нiко'лае, сп~су всjь'хъ, о_у=мири'ти
мi'ръ и= спасти` ду'шы на'шя.

%<Сла'ва, гла'съ s~:%>

%<С%>т~и'телей о_у=добре'нiе и= _о=ц~_е'въ сла'ву,
и=сто'чника чуде'съ, и= вjь'рныхъ засту'пника вели'каго,
соше'дшеся, _w празднолю'бцы, пjь'сненными похвала'ми
воспое'мъ, глаго'люще: ра'дуйся, мv'рянwвъ храни'телю, и=
первосjьда'телю честны'й, и= сто'лпе неподви'жимый:
ра'дуйся, свjьти'льниче всесвjь'тлый, и='же мiрскi^я
концы` просвjьща'я чудесы`: ра'дуйся, скорбя'щихъ
бж\ственная ра'досте, и= w=би'димыхъте'плый
предста'телю. и= ны'нjь, всебл~же'нне нiко'лае, не
преста'й моля'ся хр\сту` бг~у, w= вjь'рою и= любо'вiю
чту'щихъ приснора'достную и= всепра'зднственную па'мять
твою`.

%<И= ны'нjь, пра'здника.%>

%<Вхо'дъ. Прокi'менъ дне`. и= чт_е'нiя.%>

%<При'тчей чте'нiе.%>

[Глава` _i~] %<П%>а'мять пра'веднагw съ похвала'ми, и=
благослове'нiе гд\сне на главjь` _е=гw`. Блаже'нъ
человjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. Лу'чше бо сiю` купова'ти,
не'жели зла'та и= сребра` сокрw'вища. Честнjь'йшая же
_е='сть ка'менiй многоцjь'нныхъ: все' же честно'е
недосто'йно _е=я` _е='сть. Долгота' бо дне'й, и= лjь^та
живота` въ десни'цjь _е=я`: въ шу'ицjь же _е=я`
бога'тство и= сла'ва: w\т о_у='стъ _е=я` и=схо'дитъ
пра'вда, зако'нъ же и= ми'лость на я=зы'цjь но'ситъ. [и~]
Послу'шайте о_у=`бо мен_е`, _w ча^да! честна^я бо реку`:
и= бл~же'нъ человjь'къ, и='же пути^ моя^ сохрани'тъ:
и=схо'ди бо мои`, и=схо'ди живота`, и= о_у=готовля'ется
хотjь'нiе w\т гд\са. Сегw` ра'ди молю` ва'съ, и=
предлага'ю мо'й гла'съ сыновw'мъ человjь'ч_ескимъ: jа='кw
а='зъ прему'дрость о_у=стро'ихъ, совjь'тъ и= ра'зумъ, и=
смы'слъ, а='зъ призва'хъ. Мо'й совjь'тъ и=
о_у=твержде'нiе, мо'й ра'зумъ, моя' же крjь'пость. А='зъ
мене` лю'бящыя люблю`, и='щущiи же мене` w=бря'щутъ
бл~года'ть. Разумjь'йте о_у='бw, неsло'бивiи, кова'рство,
ненака'заннiи же, прилага'йте сердца`. Послу'шайте мен_е`
и= па'ки, честна^я бо реку`: и= w\тве'рзу w\т о_у=сте'нъ
пра^вая, jа='кw и='стинjь поучи'тся горта'нь мо'й,
м_е'рзски же предо мно'ю о_у=стны` лжи^выя. Съ пра'вдою
вси` гл~го'лы о_у='стъ мои'хъ: ничто'же въ ни'хъ
стро'потно, ниже` развраще'нно. Вся^ пра^ва су'ть
разумjьва'ющымъ, и= прw'ста w=брjьта'ющымъ ра'зумъ.
Науча'ю бо ва'съ и='стинjь, да бу'детъ w= гд\сjь наде'жда
ва'ша, и= и=спо'лнитеся дх~а.

%<При'тчей чте'нiе.%>

[Глава` _i] %<О_у=%>ста` прв\днагw ка'плютъ
прему'дрость, я=зы'къ же непрв\днагw поги'бнетъ.
О_у=стнjь` муже'й прв\дныхъ ка'плютъ бл~года^ти, о_у=ста'
же нечести'выхъ развраща'ются. [а~_i] Мjь^рила льсти^вая,
ме'рзость предъ гд\семъ, вjь'съ же пра'ведный прiя'тенъ
_е=му`. И=дjь'же а='ще вни'детъ досажде'нiе, та'мw и=
безче'стiе: о_у=ста' же смире'нныхъ поуча'ются
прему'дрости. Соверше'нiе пра'выхъ наста'витъ и=`хъ, и=
поползнове'нiе w\трица'ющихся о_у=пасе'тъ и=`хъ. не
по'льзуютъ и=мjь^нiя въ де'нь jа='рости, пра'вда же
и=зба'витъ w\т сме'рти. О_у='меръ прв\дный, w=ста'ви
раска'янiе: нару'чна же быва'етъ и= посмjья'тельна
нечести'выхъ па'губа. Пра'вда непоро'чнагw и=справля'етъ
пути^, въ нече'стiе же па'даетъ непра'вда. Пра'вда муже'й
пра'выхъ и=зба'витъ и=`хъ: безсовjь'тiемъ же плjьня'ются
беззако'ннiи. Сконча'вшуся му'жу пра'ведну, не поги'бнетъ
наде'жда: похвала' же нечести'выхъ поги'бнетъ.
Пра'ведникъ w\т ло'ва о_у=бjь'гнетъ, въ негw'же мjь'сто
предае'тся нечести'вый. Во о_у=стjь'хъ нечести'выхъ
сjь'ть гра'жданwмъ, чу'вство же пра'ведныхъ
благоспjь'шное. Во благи'хъ пра'ведныхъ и=спра'вится
гра'дъ, и= въ поги'бели нечести'выхъ ра'дованiе. Во
бл~гослове'нiи пра'выхъ возвы'сится гра'дъ, о_у=сты' же
нечести'выхъ раскопа'ется. Руга'ется гра'жданwмъ
лише'нный ра'зума, му'жъ же му'дрый безмо'лвiе во'дитъ.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется:
сjьди'на же _е='сть му'дрость человjь'кwмъ, и= во'зрастъ
ста'рости, житiе` нескве'рное. Благоуго'денъ бг~ови
бы'въ, возлю'бленъ бы'сть, и= живы'й посредjь`
грjь^шникъ, преста'вленъ бы'сть. Восхище'нъ бы'сть, да не
sло'ба и=змjьни'тъ ра'зума _е=гw`, и=ли` ле'сть
прельсти'тъ ду'шу _е=гw`. Раче'нiе бо sло'бы помрача'етъ
дw'брая, и= паре'нiе по'хоти премjьня'етъ о_у='мъ
неsло'бивъ. Сконча'вся вма'лjь, и=спо'лни лjь^та дw'лга:
о_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя. Лю'дiе же ви'дjьвше, и=
не разумjь'вше, ниже` поло'жше въ помышле'нiи таково'е:
jа='кw бл~года'ть и= ми'лость въ преподо'бныхъ _е=гw`, и=
посjьще'нiе во и=збра'нныхъ _е=гw`.

%<На лiтi'и стiхи^ры самогла'сны, гла'съ в~:%>

%<_О='%>ч~е нiко'лае, а='ще и= мv'рская страна`
молчи'тъ, но мi'ръ ве'сь, и='же тобо'ю просвjьще'нный,
мv'ра же благоуха^нiи, и= чуде'съ мно'жествомъ, взыва'етъ
благохва'льными пjь'сньми, и= спа'сшiися тобо'ю,
w=сужде'ннiи. съ су'щими въ мv'рjьхъ и= мы` пою'ще
вопiе'мъ: моли`, спасти'ся душа'мъ на'шымъ.

%<Гла'съ д~:%>

%<_О='%>ч~е нiко'лае, прест~а'гw дх~а мv"рополо'жница
сы'й, jа='кw въ мv'рjьхъ благоуха'еши, бж\ственными
а=рwма^ты хр\стw'вымъ бо а=п\слwмъ подо'бникъ бы'въ,
вселе'нную w=бхо'диши словесы` чуде'съ твои'хъ. тjь'мже
и= да'льнымъ jа='кw бли'зъ во снjь` jа=вля'яся, w\т
сме'рти и=збавля'еши, и=`же непра'веднымъ судо'мъ
о_у=мре'ти и=му'щыя, спаса'я пресла'внw w\т бjь'дъ
мно'гихъ, призыва'ющихъ тя`. тjь'мже и= на'съ w\т
находя'щихъ лю'тыхъ свободи`, твои'ми моли'твами, при'снw
восхваля'ющихъ тя`.

%<Гла'съ и~.%>

%<Д%>о'блестей твои'хъ, преподо'бне _о='ч~е, пло'дъ,
просвjьти'лъ _е='сть вjь'рныхъ сердца`, кто' бо слы'ша
безмjь'рное твое` смире'нiе, и= терпjь'нiю не
о_у=диви'ся, jа='же къ ни'щымъ ти'хости, къ скорбя'щымъ
о_у=тjьше'нiю; вся^ бг~олjь'пнw научи'лъ _е=си`,
ст~и'телю нiко'лае: и= ны'нjь неувяда'емымъ вjьнце'мъ
о_у=вя'злся _е=си`, моли'ся w= душа'хъ на'шихъ.

%<Н%>а хвалу` поте'клъ _е=си` гд\сню, нiко'лае, во
вре'меннjьй жи'зни, и= то'й тя` просла'ви на нб\снjьй, и=
и='стиннjьйжи'зни: тjь'мже дерзнове'нiе
стяжа'въ къ нему`, моли` спасти` ду'шы на'шя.

%<Сла'ва, гла'съ s~:%>

%<Б%>лагi'й ра'бе вjь'рный, дjь'лателю вiногра'да
хр\сто'ва, ты` и= тяготу` дневну'ю поне'слъ _е=си`, ты`
и= да'нный ти` тала'нтъ возрасти'лъ _е=си`, и= по тебjь`
прише'дшымъ не зави'дjьлъ _е=си`. тjь'мже врата` нб\сная
w\тверзо'шася тебjь`, вни'ди въ ра'дость гд\са твоегw`,
и= моли` w= на'съ, свя'те нiко'лае.

%<И= ны'нjь, пра'здника.%>

%<На стiхо'внjь стiхи^ры, гла'съ д~. Подо'бенъ:
Jа='%>кw до'бля:

%<S%>вjьзду` незаходи'мую * всесвjь'тлагw со'лнца, *
нб~о духо'вное, * повjь'дающее сла'ву бж~iю
спаси'тельную, * бж\ственнаго проповjь'дника, *
просвjь'щника jа=зы'кwмъ, * рjь'ку, и=злива'ющую во'ды
ра'зума, * и= напая'ющую вjь'рныхъ сердца`, * да
о_у=блажи'мъ нiкола'а, пресла'внаго ст~и'теля.

%<Стi'хъ: Ч%>естна` предъ гд\семъ сме'рть
преподо'бныхъ _е=гw`.

%<М%>о'ремъ, ст~и'телю, бы'ша ш_е'ствiя твоя^, * и=зъ
мv'ръ лv"кi'йскихъ въ ба'ръ гра'дъ: * взя'тся бо w\т
гро'ба ковче'гъ тво'й, * и= къ за'падwмъ до'йде w=
восто'ка, * благоче'стнw послjь'довавшымъ мона'хwмъ, *
и='же при гро'бjь твое'мъ, * че'сть ти` твори'вшымъ, *
манове'нiемъ вл\дки всjь'хъ, * нiко'лае пресла'вне.

%<Стi'хъ: С%>щ~е'нницы твои` w=блеку'тся въ пра'вду,
и= прп\дбнiи твои` возра'дуются.

%<К%>ораблепла'ванiемъ ти`, * во'ду бл~же'нну содjь'я,
* и= ко гра'ду ба'ру прише'дъ, * мv'ро и=сточи'лъ _е=си`,
сла'вне, * и= стра^сти неисцjь^льныя и=сцjьля'я, * ту`
су'щымъ бы'лъ _е=си` прибjь'жище * и= засту'пникъ, и=
и=зба'витель, * ко всjь'хъ цр~ю` и= сп~су моля'ся, *
нiко'лае ст~и'телю.

%<Сла'ва, гла'съ s~. Самогла'сенъ:%>

%<Ч%>еловjь'че бж~iй и= вjь'рный ра'бе, слуго`
гд\сень, му'жужела'нiй, сосу'де и=збра'нный,
сто'лпе и= о_у=твержде'нiе цр~кве, цр\ствiя наслjь'дниче,
не премолчи`, вопiя` за ны` ко гд\су.

%<И= ны'нjь, пра'здника. Тропа'рь, гла'съ д~:%>

%<П%>риспjь` де'нь свjь'тлагw торжества`, гра'дъ
ба'рскiй ра'дуется, и= съ ни'мъ вселе'нная вся`
ликовству'етъ, пjь'сньми и= пjь'ньми духо'вными: дне'сь
бо свяще'нное торжество`, въ пренесе'нiе честны'хъ и=
многоцjьле'бныхъ моще'й, ст~и'теля и= чудотво'рца
нiкола'а, jа='коже со'лнце незаходи'мое возсiя`,
свjьтоза'рными луча'ми, разгоня'я тму` и=скуше'нiй же и=
бjь'дъ w\т вопiю'щихъ вjь'рнw: спаса'й на'съ, jа='кw
предста'тель на'шъ, вели'кiй нiко'лае.

%<Сла'ва, и= ны'нjь, пра'здника.%>

%<На о_у='трени, на Б%>г~ъ гд\сь, %<тропа'рь
пра'здника, и= ст~а'гw.%>

%<По а~-й стiхоло'гiи, сjьда'ленъ пра'здника,
два'жды.%>

%<По в~-й стiхоло'гiи, сjьда'ленъ ст~и'теля, гла'съ
д~. По\д: О_у=%>диви'ся:

%<О_у=%>диви'лъ _е=си`, вл\дко, ст~и'теля твоего` во
страна'хъ, пода'въ _е=му` чуде'съ бл~года'ть, неду'ги
разли^чныя w\т человjь^къ w\тгоня'ти, и= су'щыя во
о_у='захъ и=збавля'ти, w=би^димыя же w\т лю'тыхъ
и=з\ъима'ти. _е=му'же моле'бнw вопiе'мъ: ст~ы'й нiко'лае,
и=зба'ви на'съ w\т вра^гъ на'шихъ.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<Н%>ечи'стыхъ помышле'нiй мои'хъ мно'ж_ества, и=
безмjь'стныхъ мы'слей w=бурева^нiя кто` и=зрещи` мо'жетъ,
пренепоро'чная; настоя^нiя же безпло'тныхъ вра^гъ мои'хъ
и= си'хъ sло'бу кто` и=сповjь'сть; но твое'ю мольбо'ю,
блага'я, си'хъ ми` всjь'хъ и=збавле'нiе да'руй.

%<По полv"еле'и сjьда'ленъ, гла'съ а~. Подо'бенъ:
Г%>ро'бъ тво'й:

%<W=%>свя'щъ себе` житiе'мъ соверше'ннымъ, jа=ви'лся
_е=си` святи'тель бг~а вы'шнягw, w\т негw'же
о_у=крjьпля'емь, _е=ретi'чествующихъ о_у=ста` загради'лъ
_е=си`: тjь'мъ твое` пренесе'нiе свjь'тлw пра'зднуемъ,
хр\ста` бг~а велича'юще.

%<Два'жды.%>

%<Сла'ва, и= ны'нjь, пра'здника, и=ли`
бг~оро'диченъ:%>

%<Б%>езневjь'стная ч\стая бц\де дв~о, _е=ди'на
вjь'рныхъ предста'тельство и= покро'ве, бjь'дъ и=
скорбе'й, и= лю'тыхъ w=бстоя'нiй всjь'хъ и=зба'ви, на тя`
о_у=пова'нiе, _о=трокови'це, и=му'щихъ, и= ду'шы на'шя
спаси` бж\ственными мольба'ми твои'ми.

%<Степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: Ч%>естна` предъ гд\семъ сме'рть
преподо'бныхъ _е=гw`. %<Стi'хъ: Ч%>то` возда'мъ гд\севи
w= всjь'хъ, jа=`же воздаде' ми; %<В%>ся'кое дыха'нiе:
%<_Е=v\глiе i=wа'нна, зача'ло л~_е w\т полу`.%>

%<По н~-мъ _псалмjь` стiхи'ра, гла'съ s~:%>

%<Н%>аслjь'дниче бж~iй, соприча'стниче хр\сто'въ,
служи'телю гд\сень, свя'те нiко'лае, по и='мени твоему`
та'кw и= житiе` твое`: спросiя' бо сjьди'нjь ра'зумъ,
свидjь'тельствоваше свjь'тлость лица` твоегw`, душе'вное
неsло'бiе: и=звjь'ствоваше кро'тость, сло'ва молчали'вое.
жи'знь твоя` сла'вна, и= о_у=спе'нiе со ст~ы'ми, моли` w=
душа'хъ на'шихъ.

%<Канw'нъ, пра'здника со i=рмосо'мъ на s~, и= ст~а'гw
на и~.%>

%<Канw'нъ ст~а'гw.%>

%<Гла'съ и~. Пjь'снь а~. I=рмо'съ:%>

%<П%>jь'снь возсле'мъ, лю'дiе, чу'дному бг~у на'шему,
свободи'вшему i=и~ля w\т рабо'ты, пjь'снь побjь'дную
пою'ще и= вопiю'ще: пои'мъ тебjь` _е=ди'ному вл\дцjь.

%<П%>jь'снь о_у=сте'нъ мои'хъ прiими`, благода'телю
хр\сте`, и= о_у=ясни' ми я=зы'къ, не помина'я мно'гихъ
мои'хъ грjьхw'въ: да воспою` честно'е житiе` твоегw`
ст~и'теля, въ па'мять пренесе'нiя моще'й _е=гw`.

%<Ч%>удотво'рный да'ръ прiе'мъ, и= терпjь'нiя вjьнцы`,
ст~и'тельствомъ о_у=краша'яся, бг~у помоли'ся, _о='ч~е,
прегрjьше'нiй проще'нiе дарова'ти на'мъ, сла'вящымъ твое`
пренесе'нiе.

%<П%>а'стырь хр\сто'ва ста'да, _о='ч~е, и=ны^мъ
_о=вца'мъ посыла'ешися, къ латi'нскому jа=зы'ку, да вся^
о_у=диви'шичудесы` твои'ми, и= ко хр\сту`
приведе'ши, бл~же'нне: _е=му'же и= w= на'съ моли'ся
непреста'ннw.

%<Бг~оро'диченъ:%>

%<Д%>але'че бы'вше и=ногда` jа=зы'честiи наро'ди,
рж\ство'мъ твои'мъ, бц\де, къ бг~у прибли'жихомся: ты' бо
мене` w=божи'вшаго породила` _е=си`, и= дре'внiя кля'твы
свобо'ждшаго свое'ю кро'вiю.

%<И='нъ канw'нъ нiкола'а.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^ и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою`, ра'дуяся, тоя` чудеса`.

%<П%>росвjьти` ду'шу и= се'рдце, молю'тися,
свjьтода'вче: тва'ри содjь'телю, да'ръ пода'ждь ми`,
воспjьва'нiемъ пjь'ти твоего` о_у=го'дника пречестна'го,
и='мже мi'ръ w\т ско'рби и=зба'ви.

%<Н%>б\сную ты` w=брjь'тъ прему'дрость, jа='кw
тала'нта вруче'ннагw благоупотреби'лъ _е=си`: то'ю бо
разори'въ противобо'жную ле'сть, о_у=мудри'лъ _е=си`
лю'ди бж\ственнымъ о_у=че'нiемъ.

%<Бг~оро'диченъ:%>

%<З%>ачина'ется превjь'чный, и= соверше'нный
w=бновля'ется, и=зъ _о=трокови'цы дjь'тищь ражда'ется,
_е=го'же проповjь'далъ _е=си` во двою` сущ_еству`, во
_е=ди'ной же v=поста'си, бг~облаже'нне.

%<Катава'сiа пра'здника.%>

%<Пjь'снь г~. I=рмо'съ:%>

%<Н%>б\снагw кру'га верхотво'рче, гд\си, и= цр~кве
зижди'телю, ты` мене` о_у=тверди` въ любви` твое'й,
жела'нiй кра'ю, вjь'рныхъ о_у=твержде'нiе, _е=ди'не
чл~вjьколю'бче.

%<Н%>еsло'бивый нра'вомъ, и= кро'ткiй _о='бразомъ,
житiе` и=мjь'я а='гг~льское, бг~облаже'нне нiко'лае: не
преста'й w= на'съ моля'ся _е=ди'ному чл~вjьколю'бцу.

%<К%>i'й гра'дъ, блаже'нне, не и=мjь'етъ тебе`
помо'щника; ка'я ли душа` не призыва'етъ твоегw` и='мене;
и=ли` ко'егwмjь'ста не присjьща'еши ду'хомъ,
твои'ми чудесы` о_у=дивля'я вся^, нiко'лае;

%<Б%>а'рскiй о_у='бw гра'дъ прiя'тъ тjь'ло твое`, но
ду'хъ тво'й въ вы'шнjьмъ i=ер\сли'мjь, и=дjь'же лику'еши
со пр\орw'ки и= а=п\слы, и= ст~и'т_ели, ку'пнw, моля'ся
w= на'съ _е=ди'ному чл~вjьколю'бцу.

%<Бг~оро'диченъ:%>

%<П%>росвjьще'нiе ми` и=спроси`, преч\стая вл\дчце,
w=мраче'нному грjьхи^ мно'гими, поро'ждшая свjь'тъ всему`
мi'ру: и= стра'стную мглу` дале'че w\тжени`, _е=ди'на
бг~облаже'нная.

%<И='нъ. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ бж\ственнjьй твое'й сла'вjь вjьнц_е'въ
сла'вы сподо'би.

%<П%>еча'льнiи тя` w=брjьто'хомъ крjь'пкое
о_у=тjьше'нiе, помраче'ннiи свjь'тъ, и= sлы'хъ
и=змjьне'нiе, и=`же скорбьми` w=держи'мiи, свяще'ннjьйшiй
_о='ч~е.

%<С%>т~и'телю нiко'лае, бж~iя о_у=ста` бы'въ, и=зъ
о_у='стъ во'лка непрiя'зненна лю'ди и=зба'вилъ _е=си`,
сла'вне, и= приве'лъ _е=си` творцу` да'ръ, дая'й
и=сцjьле'нiе всjь^мъ.

%<Бг~оро'диченъ:%>

%<_Е=%>ди'нъ роди'тися и=зво'ли пло'тiю и=зъ теб_е`
вы'ше сло'ва сы'й сло'во, бг~ома'ти преч\стая, и=збра'вый
слугу` себjь` и= о_у=чи'теля наро'дwмъ i=ера'рха
нiкола'а.

%<Конда'къ пра'здника и= i='косъ, и= сjьда'ленъ
ст~и'теля, гла'съ а~.%>

%<Подо'бенъ: Г%>ро'бъ тво'й:

%<П%>ренесе'нiе твои'хъ честны'хъ моще'й положе'нiе
на'мъ бы'сть пра'зднества свjь'тла, ст~и'телю гд\сень
прехва'льный: _е='же хва'лимъ благоче'стнw, и= ра'достнw
чту'ще тя` свjь'та. незаходи'магw сл~нца, вjь^рнымъ
добро'то, нiко'лае.

%<Два'жды.%>

%<Сла'ва, и= ны'нjь, пра'здника.%>

%<Пjь'снь д~. I=рмо'съ:%>

%<В%>сjь'лъ _е=си` на ко'ни, а=п\слы твоя^, гд\си, и=
прiя'лъ _е=си` рука'ма твои'ма о_у=зды^ и='хъ, и=
спасе'нiе бы'сть jь=жде'нiе твое` вjь'рнw пою'щымъ:
сла'ва си'лjь твое'й, гд\си.

%<С%>вjь'томъ вы'шнягw w=заря'емь, ст~и'телю, мое`
се'рдце просвjьти`, и= тму` грjьхо'вную w\тжени`: да
ра'дуяся пою` твое` свято'е пренесе'нiе.

%<В%>озсту'пль на лjь'ствицу добродjь'телей,
блаже'нне, чудотво'рецъ jа=ви'лся _е=си` по все'й земли`,
нiко'лае, и= сегw` ра'ди w\т мv'ръ ба'рстiи лю'дiе
прiе'млютъ святы^я мо'щи твоя^.

%<I=%>ер_е'и вjь'рнiи w= тебjь` хва'лятся, и= кня'зи
хр\столюби'вiи призыва'ютъ тя`, во бране'хъ помо'щника:
и= мы` недосто'йнiи подвиза'емъ тя` къ бг~у за ны`
моли'тися, нiко'лае.

%<Бг~оро'диченъ:%>

%<Ч%>и'ны а='гг~льскiя о_у=дивля'етъ, бц\де, та'йны
твоея` глубина`, бjь'сы же смуща'етъ твоя` i=кw'на:
_е='йже мы` кла'няемся, чту'ще тя` бж~iю мт~рь.

%<И='нъ. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы,
воплоще'нiя теб_е` вы'шнягw, пр\оро'къ а=вваку'мъ
о_у=смотря'я, зовя'ше: сла'ва си'лjь твое'й, гд\си.

%<Н%>ача'льна, бг~огла'се, свjь'та бж~iя прича'стiемъ,
вторы'й jа=ви'лся _е=си`, сiя'нiемъ просвjьща'ющь
мра^чныя, jа='кw рачи'тель добродjь'тели преизя'щенъ
сла'вою.

%<И=%>зба'ви ста'до твое` w\т грjьхо'вныя бу'ри,
бjь'дъ же и= во'лнъ проти'вныхъ, вводя' ны при'снw къ
приста'нищ_емъ безво'лн_еннымъ спаси'тельными твои'ми
моли'твами.

%<Бг~оро'диченъ:%>

%<_Е=%>стество'мъ несказа'ннаго вы'шняго свjь'та,
милосе'рдiемъ пребога'таго, ро'ждшая неизрече'ннw,
w=бнища'вшыя ны`, преч\стая, бж~iими да^ры w=богати`.


%<Пjь'снь _е~. I=рмо'съ:%>

%<М%>ра'къ души` моея` разжени`, свjьтода'вче хр\сте`
бж~е, началоро'дную тму` и=згна'въ бе'здны, и= да'руй ми`
свjь'тъ повелjь'нiй твои'хъ, сло'ве, да о_у='треннюя
сла'влю тя`.

%<В%>ъ мv'рjьхъ престо'лъ и=мjь'лъ _е=си`, въ ба'ръ
тjь'ло пресели'лъ _е=си`, и= ду'хомъ на нб~си`
пребыва'еши, ст~и'телю нiко'лае, со а=п\слы, jа='кw
прее'мникъ: съ ни'миже w= на'съ моли`, пою'щихъ твое`
пренесе'нiе.

%<В%>сjь'хъ хр\стiа'нъ наде'ждо, и= w=би'димыхъ ве'лiй
засту'пниче, и= боля'щихъ цjьли'телю, печа'льныхъ
о_у=тjь'шителю, и= къ бг~у w\т человjь^къ хода'таю,
_о=те'честву на'шему ми'ръ и=спроси`, и= спаса'й ны` w\т
пога'ныхъ нахожде'нiя.

%<П%>огруже'нную ду'шу мою` мно'гими страстьми`,
нiко'лае, о_у=мерщвле'нную грjьхопаде'нiемъ, w=живи`
твои'ми моли'твами, и= напра'ви на покая'нiе: да съ
вjь'рными всjь'ми твое` сла'влю пренесе'нiе.

%<Бг~оро'диченъ:%>

%<_Е=%>гw'же тмы^ а='гг~льскiя, и= серафi^мская
мно'ж_ества о_у=жаса'ются, и= разу'мная тва'рь
трепе'щетъ, того` jа='кw мл\днца, дв~о, пита'еши:
_е=го'же _о=бра'знw на руку` тво_е'ю ви'дяще, всегда`
покланя'емся.

%<И='нъ. I=рмо'съ:%>

%<О_у=%>жасо'шася вся'ч_еская w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь надъ всjь'ми бг~а, и= родила`
_е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

%<М%>но'гимъ чудотворе'нiемъ кра'снjь но'зjь стяжа'въ,
всjь^мъ блага^я благовjьсти'лъ _е=си`: w\т вражды`
ве'тхiя свобw'дны творя`, бж\ственнымъ о_у=че'нiемъ,
спаси' ны, сщ~еннонача'льниче.

%<Б%>г~а благоволе'нiемъ на хребе'тъ морскi'й всjь'дъ,
и= со благоговjь'йными му^жи мно'гу пучи'ну преше'дъ, ко
гра'ду ба'рску прише'лъ _е=си`, бл~же'нне нiко'лае.

%<Бг~оро'диченъ:%>

%<Щ%>и'тъ вjь^рнымъ, бж~iя мт~и дв~о, тя` вои'стинну
сла'вимъ, а='гг~льски зову'ще ти`: ра'дуйся,
бл~гослове'нная и= бл~года'тная, слы'шанiе и= глаго'ланiе
стра'шно, и= ди'вно поко'ище вл\дцjь тва'ри вся'кiя.

%<Пjь'снь s~. I=рмо'съ:%>

%<Jа='%>коже пр\оро'ка и=зба'вилъ _е=си` и=зъ глубины`
преиспо'днiя, хр\сте` бж~е, и= мене` w\т грjьхw'въ мои'хъ
и=зба'ви, jа='кw человjьколю'бецъ, и= о_у=пра'ви живо'тъ
мо'й, молю'ся.

%<Jа='%>кw w\т _о=крi'на, w\т бж\ственныя твоея`
цр~кве неску'днw прiе'млемъ здра'вiе тjьлес_е'мъ и=
душа'мъ w=чище'нiе, ст~и'телю нiко'лае: чудеса' бо
то'чиши благода'тiю, несомнjь'нною вjь'рою о_у=пова'ющымъ
на тя`.

%<W\т%> напа'стей разли'чныхъ, и= бjь'дъ лю'тыхъ, и=
скорбе'й w=держа'щихъ ны`, и= w\т разли'чныхъ sлы'хъ,
_о='ч~е, jа='кw хр\сто'въ о_у=го'дникъ пресла'вный,
и=зба'ви рабы^ твоя^, достодо'лжнw чту'щыя твое` свято'е
пренесе'нiе.

%<Г%>рjьхо'внымъ мра'зомъ и=сте'рпъ, и= жите'йскимъ
вjь'тромъ порjьва'емь, jа='кw друго'е со'лнце, _о='ч~е,
подо'бiе твоегw` _о='браза ви'дjьвъ, твои'ми моли'твами
да согрjь'юся, служи'телю хр\сто'въ нiко'лае.

%<Бг~оро'диченъ:%>

%<З%>емны'хъ о_у='мъ нб\сныя та'йны не о_у=вjь'сть, ни
тва'рь творца` ра'зума домы'слится: прехо'дитъ бо о_у='мъ
человjь'чь, w\т дв~ы рж\ство` гд\сне. _е='йже моля'щеся
вjь'рою, грjьхw'въ проще'нiе прiи'мемъ.

%<И='нъ. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те,
рука'ми воспле'щимъ, w\т нея` ро'ждшагося бг~а сла'вимъ.

%<Л%>ю'ди бж~iя ко спасе'нiю о_у=стро'ивый, во пло'ти
jа='вльшагwся мно'гiя ра'ди бла'гости, проповjь'дниче
нiко'лае, и= jа=зы^къ о_у=чи'телю, спаси' ны
наставле'нiемъ твои'мъ.

%<И=%>мjь'вый пу'ть мо'ре, и= ст_ези` во'ды, о_у=моли`
о_у= гд\са, _е='же на'мъ мо'ре жите'йское преплы'ти безъ
вре'да, и= стезе'ю во'дъ сле'зныхъ дости'гнути цр\ствiе
нб\сное.

%<Бг~оро'диченъ:%>

%<Т%>ы` две'рь цр~я` нб~съ, и= хра'мъ сла'вы _е=гw`,
дв~о всепjь'тая, w\тве'рзи на'мъ дв_е'ри милосе'рдiя, и=
введи' ны моли'твами твои'ми въ жили^ща нб\сныя сла'вы.

%<Конда'къ гла'съ г~. Подо'бенъ: Д%>в~а дне'сь:

%<В%>зы'де jа='кw sвjьзда` w\т восто'ка до за'пада,
твоя^ мо'щи, ст~и'телю нiко'лае, мо'ре же w=святи'ся
ше'ствiемъ твои'мъ, и= гра'дъ ба'рскiй прiе'млетъ тобо'ю
благода'ть: на'съ бо дjь'ля jа=ви'лся _е=си` чудотво'рецъ
и=зя'щный, преди'вный и= ми'лостивый.

%<I='косъ:%>

%<В%>оспои'мъ ны'нjь ст~и'теля пjь'сньми, мv^рскимъ
лю'демъ па'стыря и= о_у=чи'теля, да моли'твами _е=гw`
просвjьти'мся: се'й бо jа=ви'ся чи'стъ ве'сь, нетлjь'ненъ
ду'хомъ, хр\сту` принося` же'ртву непоро'чну, чи'сту,
бг~у благопрiя'тну, jа='кw ст~и'тель w=чище'нъ и= душе'ю,
и= тjь'ломъ. тjь'мже сы'й и='стиннw цр~кви предста'тель
и= побо'рникъ сея`, и= чудотво'рецъ и=зя'щенъ, преди'венъ
и= ми'лостивъ.

%<Пjь'снь з~. I=рмо'съ:%>

%<Н%>а по'лjь деи'рjь и=ногда` мучи'тель пе'щь
поста'ви на муче'нiе бг~оно'сныхъ, въ не'йже три`
_о='троки пjьсносло'вяху _е=ди'наго бг~а, тр\очнw
воспjьва'ху глаго'люще: _о=т_е'цъ бж~е, благослове'нъ
_е=си`.

%<Д%>не'сь ра'дуются а='гг~ли бж~iи, рыда'етъ же
де'мwнское мно'жество: спа'слъ бо _е=си` лю'ди w\т
напа'сти, и= w\тгна'лъ _е=си` ду'хи т_е'мныя. тjь'мъ
досто'йнw w=долjь'вый нарица'ешися, сегw` ра'ди вопiе'мъ
гд\севи: _о=т_е'цъ на'шихъ бж~е, бл~гослове'нъ _е=си`.

%<W=%>держи'мiи печа'лiю не'мощи, разли'чными неду'ги
о_у=тружде'ни, съ вjь'рою къ ра'цjь твое'й влеку'тся, и=
получи'вше твою` ми'лость, быстро_обра'знw w\тхо'дятъ,
ра'достнw гд\севи пою'ще: _о=т_е'цъ на'шихъ бж~е,
бл~гослове'нъ _е=си`.

%<П%>редстоя'тъ ти`, блаже'нне, собо'ри правовjь'рныхъ
люде'й,и= хва'лятся w= тебjь` цр~ко'внiи
о_у=чи'тели: прославля'ютъ же тя` цари`, jа='кw
засту'пника. мы' же ти` мо'лимся, спаси' ны, нiко'лае,
пою'щыя гд\севи: _о=т_е'цъ на'шихъ бж~е, бл~гослове'нъ
_е=си`.

%<Бг~оро'диченъ:%>

%<_W%> ка'кw сп~са моего` воспою`, _е=го'же тре'петнw
хва'лятъ а='гг~ли; но ты`, мт~и, наста'ви мя`, и=
милосе'рдiе сн~о'внее бл~гоутро'бiемъ твои'мъ пону'ди,
поми'ловати ны`, на тя` о_у=пова'ющыя, jа='кw ты` за ны`
моля'щи _е=го`, w\т му'ки и=зба'виши.

%<И='нъ. I=рмо'съ:%>

%<Н%>е послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=ц~_е'въ гд\сь и= бг~ъ,
благослове'нъ _е=си`.

%<В%>еще'й су'етствомъ всему` о_у=му` человjь'ческому
w=буя'вшу, jа='кw со'лiю да'ждь цjьльбу` сло'вомъ
твои'мъ, и= пjь'ти гд\севи научи`: препjь'тый _о=тц_е'въ
гд\си и= бг~ъ, бл~гослове'нъ _е=си`.

%<_W%> пресла^вная твоя^ чудеса`, jа=`же сотвори'лъ
_е=си`. неду'ги бо и=сцjьля'еши, и= бjь'дъ и=збавля'еши,
всjь^мъ вопи'ти повелjьва'я гд\севи: препjь'тый _о=т_е'цъ
на'шихъ бж~е, бл~гослове'нъ _е=си`.

%<Бг~оро'диченъ:%>

%<Н%>а'шему смире'нiю засту'пница и= стjьна`,
бг~ороди'тельнице ч\стая, ты` _е=си`. и=`же раби` твои`
су'ще, всегда` вопiе'мъ гд\севи: препjь'тый _о=т_е'цъ
на'шихъ бж~е, бл~гослове'нъ _е=си`.

%<Пjь'снь и~. I=рмо'съ:%>

%<А='%>гг~ли и= нб~са`, на пр\сто'лjь сла'вы
сjьдя'щаго, и= jа='кw бг~а непреста'ннw сла'вимаго,
бл~гослови'те, по'йте и= превозноси'те _е=го` во вjь'ки.

%<А='%>гг~ли нб~съ jа='кw служи'теля тя`
воспрiе'млютъ, пр\оро'цы и= а=п\сли jа='кw клевре'та
срjьта'ютъ, са'мъ гд\сь тебе` воспрiе'млетъ: мы' же
грjь'шнiи ми'лости про'симъ.

%<В%>ели'ка вла'сть w\т бг~а вдана` ти` _е='сть,
нiко'лае: мо'ре повину'ется, возду'хъ слу'шаетъ, и=
jа=зы'цы покаря'ются, ви'дяще пресла^вная твоя^ чудеса`.


%<Н%>о'вому i=и~лю, хр\стiа'нскому наро'ду, сп~се,
сла'внjьйши мwv"се'а показа'лъ _е=си` твоего` ст~и'теля
нiкола'а, w\т всjь'хъ sw'лъ на'съ и=збавля'юща.

%<Бг~оро'диченъ:%>

%<W=%>чище'нiе грjьхw'въ, jа='кw мт~и бж~iя,
и=спроси`, и= ру'ку ми` простри`, гп\сже`, погруже'нному
во глубинjь` неча'янiя: да наде'ждею воста'въ,
превозноша'ю тя` во вjь'ки вся^.

%<И='нъ. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ
пjь'ти тебjь`: гд\са по'йте, дjьла`, и= превозноси'те
_е=го` во вся^ вjь'ки.

%<В%>озра'слъ _е=си` jа='кw цвjь'тъ благоуха'ненъ,
мv'рскiя земли`, сла'вне, всjь^мъ принося` благоуха^нныя
вwни`, цjьл_е'бныя да'ры хва'лящымъ тя`, и= пою'щымъ:
гд\са воспjьва'йте, дjьла`, и= превозноси'те _е=го` во
вся^ вjь'ки.

%<И=%>ска'павый бж~iя благода'ти сла'дость, jа='кw
гора` ма'сличная _е=ле'й, мо'ре и=мjь'лъ _е=си` пу'ть
безбjь'дственъ бл~года'тiю гд\са, _е=му'же сла'дцjь
зове'мъ: гд\са воспjьва'йте, дjьла`, и= превозноси'те
_е=го` во вся^ вjь'ки.

%<Бг~оро'диченъ:%>

%<Л%>икw'въ премi'рныхъ со о_у=дивле'нiемъ, ражда'еши
и= пребыва'еши при'снw дв~а: сло'во бо родила` _е=си`,
чл~вjь'ка бы'вша непрело'жна бж~ество'мъ, _е=му'же вси`
пое'мъ: гд\са воспjьва'йте, дjьла`, и= превозноси'те
_е=го` во вся^ вjь'ки.

%<Пjь'снь f~. I=рмо'съ:%>

%<Б%>л~гослове'нъ гд\сь бг~ъ i=и~левъ, воздви'гнувый
ро'гъ спасе'нiя на'мъ, въ дому` дв~довjь _о='трока
своегw`: въ ни'хже посjьти` на'съ восто'къ съ высоты`, и=
напра'вилъ ны` _е='сть на пу'ть ми'ра.

%<Б%>л~гослове'нъ гд\сь бг~ъ на'шъ, jа='кw просла'ви
ст~и'теля во страна'хъ, чуде'съ струи^ и=спуща'юща, въ
мv'рjьхъ и= въ латi'нjьхъ вся^ и=сцjьля'юща, и= въ
рwссi'и ми'лостивнw посjьща'юща.

%<Ч%>естны'мъ сно'мъ о_у=сну'лъ _е=си`, и= тjь'ло въ
ба'ръ по'льзы ра'ди пусти'лъ _е=си`, неусы'пный бы'въ
засту'пникъ, всjь^мъ вjь'рою призыва'ющымъ тя`,
моли'твами твои'ми, нiко'лае.

%<Б%>л~гослове'нъ нб~се` и= земли` творе'цъ, бг~ъ
вседержи'тель, _о=ц~ъ безнача'льный и= всеси'льный, и=
сн~ъ пре'жде вjь^къ, w\т нjь'дръ w\трыгнове'нное сло'во,
и='мже вся^ бы'ша jа=`же w= на'съ, и= дх~ъ и=сходя'й
ст~ы'й, тр\оце ст~а'я, сла'ва тебjь`.

%<Бг~оро'диченъ:%>

%<И=%>зви'тiемъ слове'съ, по достоя'нiю тя` похвали'ти
не достиза'ю, нб\сныхъ си'лъ пребо'льшу, и= тва'ри всея`
честнjь'йшу, бг~а и= творца` поро'ждшую пло'тiю: _е=го'же
моли`, бц\де, да поми'луетъ ны` въ де'нь су'дный.

%<И='нъ. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емъ, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество`
бг~ома'тере, и= да вопiе'тъ: ра'дуйся, всеблаже'нная
бц\де, чи'стая приснодв~о.

%<П%>а'мять твоя` дне'сь прино'ситъ пра'зднество,
а=п\сльскiй ли'къ и= му'ченическiй собо'ръ ра'дуется, и=
пра'веднiи ду'си, вjь'рнiи же тя` пjь'сньми сла'вимъ,
вопiю'ще: w\т всjь'хъ скорбе'й, ст~и'телю хр\сто'въ,
и=зба'ви ны`.

%<П%>ресла'вная па'мять твоя` на'мъ возсiя`, свjь'тлw
просвjьща'ющи вjь^рныя, ст~и'телю хр\сто'въ нiко'лае
му'дре. тjь'мже мо'лимъ тя`, помяни` всjь'хъ на'съ, и=
w\т проти'вныя напа'сти вся'кiя моли'твами твои'ми
и=зба'ви.

%<Бг~оро'диченъ:%>

%<О_у=%>мертви` на'шя плотскi^я стра^сти и= по'хwти,
бг~ороди'тельнице ч\стая: о_у=ста'ви и= страсте'й на'шихъ
бу'рю, о_у=толи` волне'нiе помыслw'въ: о_у=крjьпи`,
бл~гослове'нная преч\стая, сердца` вjь'рнw чту'щихъ тя`
засту'пницу.

%<Свjьти'ленъ. Подо'бенъ: Ж%>_ены`, о_у=слы'шите.

%<В%>ели^ка чудеса` твоя^, прест~ы'й нiко'лае, jа='кw
jа=ви'лся _е=си`во снjь` бг~ому'дрому
кwнстантi'ну, и= три` во'ины спа'слъ _е=си`, безъ вины`
на сме'рть w=сужд_е'нныя: та'кw и= на'съ спаси` w\т
напра'сныя и= вjь'чныя сме'рти, прест~ы'й нiко'лае,
ст~и'телю гд\сень.

%<Два'жды.%>

%<Сла'ва, и= ны'нjь, пра'здника.%>

%<На хвали'техъ стiхи^ры на д~, гла'съ а~.
Самогла^сны:%>

%<В%>оззрjь'въ неукло'ннw на высоту` ра'зума, и=
о_у=зрjь'въ неявле'нныя прему'дрости глубину`, и=
о_у=ч_е'нiи мi'ръ w=богати'лъ _е=си`, _о='ч~е, w= на'съ
при'снw моли'ся хр\сту`, ст~и'телю нiко'лае.

%<Ч%>еловjь'че бж~iй и= вjь'рный о_у=го'дниче, и=
строи'телю тогw` та^инъ, и= му'жу жела'нiй духо'вныхъ,
сто'лпе w=душевле'нный, и= вдохнове'нный _о='бразъ,
jа='кw бж\ственное бо сокро'вище тя` мv'рская цр~ковь
чудя'щися прiя'ла _е='сть, и= моли'твенника w= душа'хъ
на'шихъ.

%<Гла'съ в~:%>

%<П%>ра'вило вjь'ры и= _о='бразъ кро'тости, jа=ви`
тебе` ста'ду твоему` хр\сто'съ бг~ъ, ст~и'телю нiко'лае:
въ мv'рjьхъ о_у='бw благоуха'ющу ти`, всю'ду сiя'ютъ
свjь'тлw бж\ств_енная твоя^ и=справл_е'нiя, си'рыхъ и=
вдови'цъ предста'телю. тjь'мже моли'ся непреста'ннw,
спасти` ду'шы на'шя.

%<_О='%>ч~е нiко'лае, мv"рополо'жница моще'й твои'хъ
мv'ры w=богаща'етъ, въ ни'хже и= свя^занныя непра'веднw
w=сужд_е'нныя, во снjь` царю` jа='влься, и= твои'мъ
jа=вле'нiемъ свободи'лъ _е=си` w\т сме'рти и= о_у='зъ, и=
темни'цы: но и= ны'нjь, jа='коже тогда`, и= при'снw
jа=вле'нiемъ твои'мъ jа=ви'ся, моля'й w= душа'хъ на'шихъ.

%<Сла'ва, гла'съ _е~:%>

%<В%>остру'бимъ трубо'ю пjь'сней, взыгра'емъ
пра'зднств_енная, и= ликовству'емъ ра'дующеся, въ
моле'бное торжество` бг~оно'снагw _о=тца`, цари` и=
кня'зи да стеку'тся, и='же со'ннымъ стра'шнымъ
jа=вле'нiемъ царя` препира'юща, непови'ннw держи^мыя три`
w\тпусти'ти воевw'ды. да воспою'тъ па'стыри и=
о_у=чи'тели, до'брому па'стырю подобноревни'тельна
па'стыря, соше'дшеся восхва'лимъ, и=`же въ
неду'зjьхъ врача`, въ бjьда'хъ и=зба'вителя, грjь'шнiи
засту'пника, ни'щiи сокро'вище, и= и=`же въ ско'рбехъ
о_у=тjь'шителя, спу'тника путеше'ствующiи, на мо'ри
су'щiи прави'теля, и= вси` вездjь` те'плjь предваря'юща,
вели'каго ст~и'теля восхваля'юще, си'це рце'мъ: прест~ы'й
нiко'лае, предвари` и= и=зба'ви на'съ w\т настоя'щiя
бjьды`, и= спаси` ста'до твое` моли'твами твои'ми.

%<И= ны'нjь, пра'здника.%>

%<П%>о трист~о'мъ, тропа'рь ст~а'гw: сла'ва, и=
ны'нjь, пра'здника. Славосло'вiе %<вели'кое. _Е=кт_енiи`.
И= w\тпу'стъ. Зна'менуются же бра'тiя ст~ы'мъ _е=ле'емъ,
w\т канди'ла ст~а'гw. И= ча'съ а~, и= коне'чный
w\тпу'стъ.%>

%<На лiтургi'и блаж_е'нна w\т канw'на пра'здника,
пjь'снь рядова'я: и= ст~а'гw пjь'снь г~, на д~.
Прокi'менъ гла'съ з~: В%>осхва'лятся прп\дбнiи во
сла'вjь, и= возра'дуются на ло'жахъ свои'хъ. %<Стi'хъ:
В%>оспо'йте гд\севи пjь'снь но'ву, jа='кw ди^вна сотвори`
гд\сь. %<А=п\слъ ко _е=вре'_емъ, зача'ло тл~_е.
А=ллилу'iа, гла'съ в~: С%>щ~е'нницы твои` w=блеку'тся въ
пра'вду, и= преподо'бнiи твои` возра'дуются. %<_Е=v\глiе
луки`, зача'ло к~д. Прича'стенъ: В%>ъ па'мять
вjь'чную:

