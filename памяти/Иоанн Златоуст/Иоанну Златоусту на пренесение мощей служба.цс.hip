<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~з-й де'нь.%>

%<Пренесе'нiе моще'й во ст~ы'хъ _о=ц~а` на'шегw i=wа'нна
златоу'стагw.%>

%<Ве'черъ, Б%>л~же'нъ му'жъ, %<а~-й а=нтiфw'нъ.%>

%<На Г%>д\си, воззва'хъ, %<стiхи^ры на и~, гла'съ д~
По\д: Jа='%>кw до'бля:

%<З%>латокова'нную трубу`, * бг~одохнове'нный _о=рга'нъ,
догма'тwвъ пучи'ну неизчерпа'емую, * цр~ко'вное
о_у=твержде'нiе, о_у='мъ нб\сный, * прему'дрости глубину`, *
ча'шу всезлату'ю, * и=злива'ющую рjь'ки о_у=че'нiй
медото'чныхъ, и= напая'ющую тва'рь, пjь'сненнw воспои'мъ.

%<Два'жды.%>

%<S%>вjьзду` незаходи'мую, * заря'ми просвjьща'ющу
о_у=че'нiй * всю` подсо'лнечную, * покая'нiя
проповjь'дателя, * гу'бу всезлату'ю, * мокроту` лю'тагw
w\тча'янiя и=з\ъе'млющую, * и= w=роша'ющую сердца`
и=ста^явшая грjьхи^, * i=wа'нна досто'йнw * златослове'снаго
почестви'мъ.

%<З%>емны'й а='гг~лъ, и= нб\сный человjь'къ, *
ла'стовица бл~гоглаго'лива, и= многогла'сна, *
добродjь'телей сокро'вище, * ка'мень неразсjь'дный, *
вjь'рныхъ воwбраже'нiе, * мч~никwмъ подо'бенъ, *
равностоя'тель ст~ы'хъ а='гг~лwвъ, * а=п\слwвъ
_е=динонра'вный, * въ пjь'снехъ да возвели'чится златоу'стъ.

%<И='ны стiхи^ры, гла'съ то'йже. Подо'бенъ: З%>ва'нный
свы'ше:

%<С%>щ~е'ннjьйшее соста'вимъ ликова'нiе, * вjьне'цъ бо
златозра'чный цр~кве хр\сто'вы, * на сла'ву ца'рску
дне'сь, * w\т кwма'нъ ко гра'ду прихо'дитъ ца'рствующему. *
Свjь'титъ сiя'я свы'ше * въ возвраще'нiи свое'мъ, * къ
цр\ствiю невеще'ственному вjь'рныхъ вво'дитъ, * и= всjь'хъ
присвоя'етъ цр~ю`. * тjь'мже вопiе'мъ: * златоиме'нне
_о='ч~е, * бж~е'ственный златоу'сте всезлаты'й, * о_у=моли`
спасти` и= просвjьти'ти ду'шы на'шя.

%<Jа='%>кw нб~о свjь'тлое цр~ко'вное, * за'падъ, _w
златоу'сте! заточе'нiе * под\ъя'лъ _е=си` суро'вjьйшее, *
возсiява'еши ны'нjь ра'дуяся тва'ри незаходи'мое, * грjь'еши
о_у=краша'емь * чуде'съ sвjьзда'ми, му'дре: * но'сиши
хр\ста` пресвjьтлjь'юща со'лнца _о='бразомъ, *
просвjьща'ющаго ны'нjь твое` возвраще'нiе. * тjь'мже
вопiе'мъ: * свjьтоза'рнjьйшiй свjьтосло'ве златоу'сте
всему'дре, * моли` спасти` и= просвjьти'ти ду'шы на'шя.

%<Н%>ы'нjь нб~о со а='гг~лы лику'етъ, * съ тва'рiю
веселя'тся человjь'честiи собо'ри. * И='же бо на земли`,
нб~омы'сл_енныя показу'я вся^, * лjь'ствицею бж~е'ственною
честны'хъ глагw'лъ свои'хъ, * се'й къ горjь` возше'ствiемъ *
бг~оше'ственныхъ степе'ней, * jа='кw i=а'кwвъ но'вый
показу'етъ * а='гг~лwвъ бж~е'ственныхъ, * ра'дующихся w=
преложе'нiи _е=гw`. * тjь'мъ вопiе'мъ: * всебл~же'нне,
невеще'ственныхъ а='гг~лwвъ собесjь'дниче златосло'ве, *
моли` спасти'ся душа'мъ на'шымъ.

%<Сла'ва, гла'съ то'йже. Самогла'сенъ. Космы`
вестi'тора:%>

%<Н%>е подоба'ше тебjь`, златоу'сте, ца'рскiй гра'дъ
w=ста'вившу, жи'ти въ кwма'нjьхъ, w\т_ону'дуже бг~омъ
приведе'нное, ца'рское всечрежде'нiе па'ки тя` возврати` въ
ца'рскiй гра'дъ. Возвесели'ся же и= цр~ковь ви'дjьвши тя`,
и=сповjь'дающися и= глаго'лющи: вели'читъ сла'ва моя` гд\са,
w\тда'вшаго ми` невjьстовожда`, и= о_у=твержде'нiе вjь'ры,
прiя'тiе досто'инствъ мои'хъ, и= воспоко'й мои'хъ скра'нiй,
высоту`смиренному'дрiя, и= глубину` ми'лостыни, и=
широту` моея` нищеты`, и= долготу` покая'нiя. тjь'мже
мо'лимъ тя`, прп\дбне _о='ч~е, ми'ръ и=спроси`, и= ве'лiю
ми'лость душа'мъ на'шымъ.

%<И= ны'нjь, бг~оро'диченъ: И='%>же теб_е` ра'ди:

%<Вхо'дъ. Прокi'менъ дне`. И= Чт_е'нiя.%>

%<При'тчей чте'нiе.%>

[Глава` _i~] %<П%>а'мять пра'веднагw съ похвала'ми,
и= бл~гослове'нiе гд\сне на главjь` _е=гw`. Бл~же'нъ
человjь'къ, и='же w=брjь'те прему'дрость: и= сме'ртенъ,
и='же о_у=вjь'дjь ра'зумъ. [г~] Лу'чше бо сiю` купова'ти,
не'жели зла'та и= сребра` сокрw'вища. Честнjь'йшая же
_е='сть ка'менiй многоцjь'нныхъ, все' же честно'е
недосто'йно _е=я` _е='сть. Долгота' бо дне'й, и= лjь^та
живота` въ десни'цjь _е=я`: въ шу'ицjь же _е=я` бога'тство
и= сла'ва. W\т о_у='стъ _е=я` и=схо'дитъ пра'вда, зако'нъ же
и= ми'лость на я=зы'цjь но'ситъ. [и~] Послу'шайте о_у='бw
мен_е`, _w ча^да! честна^я бо реку`, и= бл~же'нъ человjь'къ,
и='же пути^ моя^ сохрани'тъ: и=схо'ди бо мои`, и=схо'ди
живота`, и= о_у=готовля'ется хотjь'нiе w\т гд\са. Сегw`
ра'ди молю` ва'съ, и= предлага'ю мо'й гла'съ сыновw'мъ
человjь'ч_ескимъ: jа='кw а='зъ прему'дрость о_у=стро'ихъ,
совjь'тъ и= ра'зумъ, и= смы'слъ а='зъ призва'хъ. мо'й
совjь'тъ и= о_у=твержде'нiе, мо'й ра'зумъ, моя' же
крjь'пость. А='зъ мене` лю'бящыя люблю`, и='щущiи же мен_е`
w=бря'щутъ бл~года'ть. Разумjь'йте о_у='бw, неsло'бивiи,
кова'рство, ненака'заннiи же, прилага'йте сердца`.
Послу'шайте мен_е` и= па'ки, ч\стна^я бо реку`: и= w\тве'рзу
w\т о_у=сте'нъ пра^вая, jа='кw и='стинjь поучи'тся горта'нь
мо'й, ме'рзски же предо мно'ю о_у=стны` льсти^выя. Съ
пра'вдою вси` глаго'лы о_у='стъ мои'хъ: ничто'же въ ни'хъ
стро'потно, ниже` развраще'нно. Вся^ пра^ва су'ть
разумjьва'ющымъ, и= прw'ста w=брjьта'ющымъ ра'зумъ. Науча'ю
бо ва'съ и='стинjь, да бу'детъ w= гд\сjь наде'жда ва'ша, и=
и=спо'лнитеся дх~а.

%<Прему'дрости соломw'новы чте'нiе.%>

[Глава` _i~] %<О_у=%>ста` прв\днагw ка'плютъ
прему'дрость: о_у=стнjь' же муже'й му'дрыхъ вjь'дятъ
бл~года'ть. О_у=ста` му'дрыхъ поуча'тся прему'дрости,
пра'вда же и=збавля'етъ и=`хъ w\т сме'рти. Сконча'вшуся
му'жу пра'ведну, не поги'бнетъ наде'жда. Сы'нъ бо пра'веденъ
ражда'ется въ живо'тъ, и= во бл~ги'хъ свои'хъ пло'дъ пра'вды
w=б\ъи'метъ. Свjь'тъ пра'в_еднымъ всегда`, и= w\т гд\са
w=бря'щутъ бл~года'ть и= сла'ву. я=зы'къ му'дрыхъ дw'брая
свjь'сть, и= въ се'рдцjь и='хъ почi'етъ му'дрость. Лю'битъ
гд\сь преподw'бныя сердца`, прiя'тни же _е=му` вси`
непоро'чнiи въ пути`. [s~] Му'дрость гд\сня просвjьща'етъ
лице` разу'мнагw. Постига'етъ бо жела'ющыя ю=`, пре'жде
да'же разумjь'ти ю=`: и= о_у=до'бь о_у='зрится w\т лю'бящихъ
ю=`. О_у='треневавый къ не'й не о_у=труди'тся, и= бдя'й
_е=я` ра'ди вско'рjь без\ъ печа'ли бу'детъ. Jа='кw
досто'йныхъ _е=я` сама` w=бхо'дитъ и='щущи, и= во стезя'хъ
_е=я` jа=вля'ется и=`мъ благопрiе'мнjь. Му'дрости никогда'же
w=долjь'етъ sло'ба. [и~] Си'хъ ра'ди и= рачи'тель бы'хъ
добро'ты _е=я`: и= возлюби'хъ ю=`, и= поиска'хъ w\т ю='ности
моея`: и= взыска'хъ невjь'сту привести` себjь`, jа='кw
всjь'хъ вл\дка возлюби` ю=`. Таи'нница бо _е='сть бж~iя
хи'трости, и= w=брjьта'тельница дjь'лъ _е=гw`. Труды` _е=я`
су'ть добродjь'т_ели: цjьлому'дрiю же и= ра'зуму та`
о_у=чи'тъ, пра'вдjь и= му'жеству, и='хже потре'бнjье
ничто'же _е='сть въ житiи` человjь'кwмъ. А='ще же и=
мно'гагw и=ску'сства жела'етъ кто`, вjь'сть др_е'вняя, и=
бы'ти хотя^щая разсмо'тритъ: свjь'сть и=зви^тiя слове'съ, и=
разрjьш_е'нiя гада'нiй: зна'м_енiя и= чудеса`
проразумjь'етъ, и= сбытiя^ време'нъ и= лjь'тъ: и= всjь^мъ
совjь'тникъ _е='сть бл~гъ, jа='кw безсме'ртiе _е='сть въ
не'й, и= бл~госла'вiе во _о=бще'нiи слове'съ _е=я`. Сегw`
ра'ди бесjь'довахъ ко гд\су, и= помоли'хся _е=му`, и= рjь'хъ
w\т всегw` се'рдца моегw`: [f~] бж~е _о=ц~_е'въ и= гд\си
ми'лости, сотвори'выйвся^ сло'вомъ твои'мъ, и=
му'дростiю твое'ю о_у=стро'ивый человjь'ка, да владjь'етъ
бы'вшими w\т теб_е` тварьми`, и= да о_у=правля'етъ мi'ръ въ
преподо'бiи и= пра'вдjь, да'ждь ми` твои'мъ престо'лwмъ
присjьдя'щую прему'дрость, и= не w\тлучи` мен_е` w\т
_о='трwкъ твои'хъ: jа='кw а='зъ ра'бъ тво'й, и= сы'нъ
рабы'ни твоея`. Посли` ю=` съ нб~съ w\т ст~а'гw жили'ща
твоегw`, и= w\т пр\сто'ла сла'вы твоея`, да су'щи со мно'ю
научи'тъ мя`, что` бл~гоуго'дно _е='сть предъ тобо'ю: и=
наста'витъ мя` въ ра'зумъ, и= сохрани'тъ мя` въ сла'вjь
свое'й. Помышл_е'нiя бо сме'ртныхъ вся^ боязли^ва, и=
погрjьши'т_ельна о_у=мышл_е'нiя и='хъ.

%<Прему'дрости соломw'новы чте'нiе.%>

[Глава` д~] %<П%>охваля'ему пра'веднику, возвеселя'тся
лю'дiе: безсме'ртiе бо _е='сть па'мять _е=гw`, jа='кw w\т
гд\са познава'ется, и= w\т человjь^къ: и= о_у=го'дна гд\севи
душа` _е=гw`. [s~] Возлюби'те о_у='бw, _w му'жiе, му'дрость,
и= поживете`: восхощи'те _е=я`, и= нака'зани бу'дете.
Нача'ло бо _е=я` любы`, и= соблюде'нiе зако'на. [з~]
Почти'те прему'дрость, да во вjь'ки цр\ствуете. Возвjьщу`
ва'мъ, и= не скры'ю w\т ва'съ та^инъ бж~iихъ. jа='кw то'й
му'дрости наста'вникъ _е='сть, и= му'дрыхъ и=спра'витель, и=
вся'кому смы'слу и= дjь'лу хитре'цъ: и= всjь^мъ смы'сломъ
научи'тъ му'дрость. _е='сть бо въ не'й дх~ъ разу'менъ и=
ст~ъ, и= сiя'нiе свjь'та присносу'щнагw, и= _о='бразъ
бла'гости бж~iя. Та` дру'ги бж~iя и= пр\оро'ки
о_у=строя'етъ. бл~голjь'пнjьйши же _е='сть со'лнца, и= па'че
вся'кагw сотворе'нiя sвjь'здъ, свjь'ту сосужда'ема,
w=брjьта'ется пе'рвjьйши. Та` о_у=гожда'ющихъ _е='й w\т
болjь'зней и=зба'ви, и= наста'ви на ст_ези` пра^выя. Даде`
и=`мъ ра'зумъ и=мjь'ти ст~ъ, и= сохрани` я=` w\т ловя'щихъ,
и= по'двигъ крjь'покъ подаде` и=`мъ. Да разумjь'ютъ вси`,
jа='кw си'льнjьйши всегw` _е='сть бл~гоче'стiе: И=
никогда'же премо'жетъ sло'ба му'дрости,ниже`
пре'йдетъ sлы^я w=блича'ющи су'дъ. Реко'ша же въ себjь`,
помы'сливше непра'веднw: наси'льствуемъ пра'ведному, не
пощади'мъ преподо'бства _е=гw`, ни о_у=срами'мся сjьди'нъ
ста'рости многолjь'тны. Бу'детъ бо на'мъ крjь'пость зако'нъ:
и= о_у=лови'мъ пра'веднаго, jа='кw неуго'денъ на'мъ _е='сть,
и= проти'вится дjьлw'мъ на'шымъ, и= поно'ситъ на'мъ
w\тпаде'нiе зако'на, и= w=блича'етъ на'мъ согрjьш_е'нiя
наказа'нiя на'шегw. Возвjьща'етъ на'мъ ра'зумъ и=мjь'ти
бж~iй, и= _о='трока гд\сня себе` и=мену'етъ. Бы'сть на'мъ на
w=бличе'нiе помышле'нi_емъ на'шымъ, и= тя'жекъ на'мъ
_е='сть, и= ви'димъ, jа='кw неподо'бно и=ны^мъ житiе`
_е=гw`, и= и=змjьн_е'ны ст_ези` _е=гw`: въ поруга'нiе
вмjьни'хомся _е=му`, и= о_у=даля'ется w\т путе'й на'шихъ,
jа='кw w\т нечисто'тъ, и= блажи'тъ послjь^дняя прв\дныхъ.
О_у=ви'димъ о_у='бw, а='ще словеса` _е=гw` и='стинна су'ть:
и=ску'симъ, jа=`же сбыва'ются _е=му`. Руга'нiемъ и= му'кою
и=стя'жемъ _е=го`, да разумjь'емъ кро'тость _е=гw`, и=
и=ску'симъ безsло'бство _е=гw`: сме'ртiю без\ъ_обра'зною
w=су'димъ _е=го`, бу'детъ бо посjьще'нiе w\т слове'съ
_е=гw`. Сiя^ помы'слиша, и= прельсти'шася: w=слjьпи' бо я=`
sло'ба и='хъ, и= не разумjь'ша та^инъ бж~iихъ, и= не
разсуди'ша, jа='кw ты` _е=си` бг~ъ _е=ди'нъ, живота`
и=мjь'яй и= сме'рти вла'сть, и= спаса'яй во вре'мя ско'рби,
и= и=збавля'яй w\т вся'кагw sла`. Ще'дръ и= ми'лостивъ, и=
дая` преподw'бнымъ свои^мъ благода'ть, и= свое'ю мы'шцею
гw'рдымъ противля'яся.

%<На стiхо'внjь стiхи^ры, гла'съ _е~. Подо'бенъ:
Р%>а'дуйся:

%<Р%>а'дуется цр~ковь хр\сто'ва, на свjь'щникъ
свяще'нный взира'ющи, тя` свjьти'льника свjьтоно'снаго,
_е=го'же низложи'вше врази`, подъ спу'домъ молча'нiя
скры'ша: почита'етъ на горjь` тя` добродjь'телей, _о='ч~е
прп\дбне, jа='кw бж~е'ственное сiя'нiе, вселе'нныя концы`
па'че со'лнца w=блиста'юща чудесы`: дне'сь недаропрiя'тный
бж~iй су'дъпоказу'етъ, пра'вду съ высоты` твою`,
jа='кw полу'дне пресвjь'тлое, и= подава'етъ су'щымъ въ
мi'рjь ми'ръ и= ве'лiю ми'лость.

%<Стi'хъ: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ.

%<М%>i'ра пшеницомjь'ритель, вjь'рнiи, и='же сла'достiю
небе'сною дх~а сердца` напита'я всjь'хъ, не и=зъ _е=гv'пта
прихо'дитъ: i=w'сифъ же но'вый проявля'яся, въ честны'хъ
моще'хъ w\т кwма'нъ прихо'дитъ, лю'тыхъ бу'рю и= пучи'ну
дне'сь печа'лей w\тсjька'я мл~твами. Сего` о_у='бw
о_у=бл~жи'мъ, и= вjь'рою возопiи'мъ: прiиди`, бл~же'нне,
посреди` соверша'ющихъ па'мять твою`, тjь^мъ спасе'нiе
подава'я бога'тнw, и= ве'лiю ми'лость.

%<Стi'хъ: О_у=%>ста` пра'веднагw поуча'тся прему'дрости,
и= я=зы'къ _е=гw` возглаго'летъ су'дъ.

%<Т%>о'читъ jа='кw мv"рополо'жница кра'сная, чуде'съ
бж~е'ственнагw мv'ра, златоу'сте, ра'ка твоя` мi'ру, и=
врачева'нiй струя'ми ду'шы бл~гоуха'етъ честву'ющихъ тя`:
хр\сто'выми бл~года'тьми, jа='кw невеще'ственными а=рwма'ты
w=богати'лъ _е=си`, благово'нiе же да'руеши присноживу'щее
вjь'рою притека'ющымъ. Тjь'мже наслажда'ющеся бл~года'тей
твои'хъ, прему'дре, и= пречи'стыхъ и= бж\ственныхъ
напита'вшеся моще'й твои'хъ, вjь'рнw про'симъ, душа'мъ
на'шымъ да'ти ве'лiю ми'лость.

%<Сла'ва, гла'съ s~:%>

%<П%>реподо'бне требл~же'нне святjь'йшiй _о='ч~е,
па'стырю до'брый, и= началопа'стыря хр\ста` о_у=ч~ниче`,
положи'вый ду'шу за _о='вцы: ты` и= ны'нjь, всехва'льне
i=wа'нне златоу'сте, проси` моли'твами твои'ми, дарова'ти
на'мъ ве'лiю ми'лость.

%<И= ны'нjь, бг~оро'диченъ: Б%>ц\де, ты` _е=си` лоза`
и='стинная:

%<Тропа'рь, гла'съ и~:%>

%<О_у='%>стъ твои'хъ jа='коже свjь'тлость _о=гня`
возсiя'вши благода'ть, вселе'нную просвjьти`: не
сребролю'бiя мi'ровисокрw'вища сниска`, высоту`
на'мъ смиренному'дрiя показа`. Но твои'ми словесы` наказу'я,
_о='ч~е i=wа'нне златоу'сте. моли` сло'ва хр\ста` бг~а,
спасти'ся душа'мъ на'шымъ.

%<Сла'ва, и= ны'нjь, бг~оро'диченъ: И='%>же на'съ ра'ди
рожде'йся:



%<На о_у='трени, на Б%>г~ъ гд\сь, %<тропа'рь ст~а'гw
два'жды. Сла'ва, и= ны'нjь, бг~оро'диченъ.%>

%<По а~-й стiхоло'гiи сjьда'ленъ, гла'съ д~:%>

%<Jа='%>кw златоза'ренъ же и= красе'нъ златоглаго'ливъ
_о=рга'нъ, бж\ственнw поя` цр~кви, w\т бг~а, златоу'сте,
дарова'лся _е=си` ла'стовица бл~гоглаго'лива, златозаря'ющи
о_у='мъ, блаже'нне, злато_оде'жденъ, цjьвни'це покая'нiя,
тебе` честву'ющыя спаса'й w\т и=скуше'нiй твои'ми
моли'твами, па'стырю досточу'дне.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>о бз~jь во тво'й, бц\де, прибjь'гъ смире'нный
покро'въ бж\ственный, припа'дая молю'ся: поми'луй,
преч\стая, jа='кw превзыдо'ша главу` мою` грjьси`, и=
бою'ся, вл\дчце, му'къ и= трепе'щу: моле'нiе сотвори`,
ч\стая, къ сн~у твоему`, w\т си'хъ и=зба'вити мя`.

%<По в~-й стiхоло'гiи сjьда'ленъ, гла'съ д~. Подо'бенъ:
О_у=%>диви'ся i=w'сифъ:

%<Б%>ж\ственнымъ судо'мъ хр\сто'вы па'ствы досто'инъ
бы'въ, досточу'дне па'стырю, jа='коже во'лки w\т нея`
пра'щею слове'съ твои'хъ w\тгна'лъ _е=си`, w=блича'я
неща'днw пребеззако'ннующыя, му'дре. w\т ни'хже и=
w\тгна'вся за'вистiю, златоу'сте, да'льный пу'ть ше'ствовалъ
_е=си` твердоу'мнjь по не'мъ, въ не'мже и= о_у='мерлъ
_е=си`: но возврати'лся _е=си` съ вели'кою сла'вою, подая`
бж\ств_енная дарова^нiя.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>диви'ся i=w'сифъ, _е='же па'че _е=стества` зря`,
и= внима'ше мы'слiю, и='же на руно` до'ждь, въ
безсjь'меннjьмъ зача'тiитвое'мъ, бц\де, купину`
_о=гне'мъ неwпа'льную, же'злъ а=арw'новъ, прозя'бшiй. И=
свидjь'тельствуя w=бру'чникъ тво'й и= храни'тель,
свяще'нникwмъ взыва'ше: дв~а ражда'етъ, и= по рж\ствjь`
па'ки пребыва'етъ дв~а.

%<По полv"еле'и сjьда'ленъ, гла'съ и~. Подо'бенъ:
П%>овелjь'нное та'йнw:

%<С%>щ~еннонача'льствомъ и='стиннымъ житiе` о_у=ясни'лъ
_е=си`, гд\сне благоче'стнw сло'во всjь'ялъ _е=си`
человjь'кwмъ, златоу'сте, дх~а заре'ю и=злива'я о_у=че'нiй
ту^чи земли`, прему'дре, насади'въ _о=бы'чаи бла^ги. Тjь'мже
вjь'рою прiе'мше ра'зума плоды`, вкуси'вше позна'хомъ
бж~е'ственныя сла'вы наслажде'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>л~годари'мъ тя` при'снw, бц\де, и= велича'емъ,
преч\стая, и= покланя'емся, воспjьва'юще рж\ство` твое`,
благода'тная, вопiю'ще непреста'ннw: спаси' ны, дв~о
всеми'лостивая, jа='кw блага'я, и= де'мwнwвъ и=схи'ти
словоположе'нiя стра'шнагw въ ча'съ и=спыта'нiя, да не
посрами'мся раби` твои`.

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: О_у=%>ста` моя^ возглаго'лютъ прему'дрость, и=
поуче'нiе се'рдца моегw` ра'зумъ. %<Стi'хъ: О_у=%>слы'шите
сiя^, вси` jа=зы'цы, внуши'те, вси` живу'щiи по вселе'ннjьй.
%<_Е=v\глiе i=wа'нна, зача'ло л~_е, w\т полу`.%>

%<По н~-мъ _псалмjь` стiхи'ра, гла'съ s~:%>

%<Т%>руба` златогла'сная показа'лся _е=си`,
златоглаго'ливе златоу'сте, златодjь'йствуя сердца`
вjь'рныхъ златотру'дными твои'ми о_у=ч_е'нiи: пр\оро'чески
бо и=зы'де вjьща'нiе и=справле'нiй твои'хъ, преподо'бне
_о='ч~е, и= мi'ра всегw` концы` просвjьти'лъ _е=си`.

%<Канw'нъ прест~ы'я бц\ды со i=рмосо'мъ на s~: и=
ст~а'гw на и~.%>

%<Канw'нъ бц\ды, _е=гw'же краегране'сiе:%>

%<Р%>а'дуйся, ра'дости селе'нiе, печа'ли разрjьше'нiе.
%<I=wа'нново.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й
и=ногда`мwv"се'йскiй же'злъ, кр\сто_обра'знw
порази'въ и= раздjьли'въ мо'ре, i=и~ля же бjьглеца`,
пjьшехо'дца спасе`, пjь'снь бг~ови воспjьва'юща.

%<Р%>а'дуйся, кля'твы дре'внiя и=збавле'нiе и=
благослове'нiя и=сто'чниче: ра'дуйся, жи'зни мт~и, а='да
разруше'нiе, сме'рти о_у=бiе'нiе: ра'дуйся, разрjьше'нiе
ско'рби, ра'дости вмjьсти'лище простра'нное: ра'дуйся, бц\де
всепjь'тая.

%<К%>олесни'це сло'ва слове'сная и= w=душевле'нная,
ра'дуйся, всенепоро'чная: дв~дская, ра'дуйся, колесни'це
многоиме'нная, колесни'це тма'ми назнамена'тельная:
ра'дуйся, безъ сужде'нiя херувi'мы превыша'ющая, и=
серафi'мы превосходя'щая.

%<С%>щ~е'ннjьйшая о_у='мныхъ си'лъ, ра'дуйся,
бг~оневjь'стная: ра'дуйся созда'ннагw вся'кагw _е=стества`
вы'шшая: ра'дуйся, бж~iя пала'то: ра'дуйся, _о='гненный
пр\сто'ле: ра'дуйся, свjьти'льниче многосвjь'тлый: ра'дуйся,
тма'ми и=мени'тая вл\дчце.

%<Ж%>е'злъ и=зъ ко'рене i=ессе'ева и=зрасти'вшая,
ра'дуйся, нескве'рная: ра'дуйся, прозябе'нiе жезла`
а=арw'нова, прописа'вшая дре'вле та'инственнw же и=
глубо'цjь: jа='коже бо _о='ный _о=рjь'хи, та'кw ты` хр\ста`
процвjьла` _е=си`.

%<Канw'нъ ст~а'гw, _е=гw'же краегране'сiе:%>

%<В%>сезлату'ю пою' тя бж\ственную цjьвни'цу.
%<Творе'нiе i=w'сифово.%>

%<Гла'съ s~. Пjь'снь а~. I=рмо'съ:%>

%<С%>jь'ченное сjьче'тся мо'ре чермно'е, волнопита'емая
же и=зсуша'ется глубина`, та'яжде ку'пнw без\ъ_ору^жнымъ
бы'вши проходи'ма, и= все_ору^жнымъ гро'бъ, пjь'снь же
бг~окра'сная воспjьва'шеся: сла'внw просла'вися хр\сто'съ
бг~ъ на'шъ.

%<Н%>евече'рнiя, преподо'бне, зари` и=сполня'емь, и=
престо'лу бж\ственному предстоя` при'снw со всjь'ми
и=збра'нными, на'мъ вjь'рнw чту'щымъ тя`, и= бж\ственное
твое` соверша'ющымъ возвраще'нiе, дарова'ти моли` ми'ръ и=
ве'лiю ми'лость.

%<З%>емля` лику'етъ, и= не'бо съ человjь'ки ра'дуется съ
на'ми бг~олjь'пнw, въ твое'мъ, му'дре, ст~jь'мъ пра'здницjь,
въ не'мже свяще'нное твое` тjь'ло возврати'ся къ твоему`
ста'ду, сла'вне златоу'сте, дх~а честно'е жили'ще.

%<О_у=%>ма` твоегw` бж\ств_енная, блаже'нне, блиста^нiя
многоко'зненный не терпя`, и=скуш_е'нiя воздвиза'етъ на тя`,
jа='коже дре'вле на i='wва: но о_у='бw w=мрачи'ся мно'жае.
Се' бо по заточе'нiи свjьтлjь'йшiй въ па'ству твою` вше'лъ
_е=си`.

%<В%>сезлаты'ми словесы` твои'ми, помышл_е'нiя
златосло'ве, позлати'лъ _е=си` вjь'рныхъ: и= заточе'нъ бы'въ
w\т ста'да зави'стнw, бж~iимъ же манове'нiемъ па'ки къ сему`
по погребе'нiи возврати'лся _е=си`, свjь'тлw восхваля'емь,
всеблаже'нне златоу'сте.

%<Бг~оро'диченъ:%>

%<С%>вятjь'йши jа=ви'лася _е=си` херувi'мwвъ, прест~а'го
ро'ждши бг~а: _е=го'же моли`, jа='кw всjь'хъ творца`,
ч\стая, w=ст~и'ти вся^, ст~ы'ми тя` гла'сы о_у=блажа'ющыя,
_о=тц_е'въ похвало`, человjь'кwвъ по'моще.

%<Другi'й канw'нъ ст~а'гw, _е=гw'же краегране'сiе:%>

%<З%>латоязы'чному тре'тiе воспою` пjь'нiе.

%<Гла'съ г~. Пjь'снь а~. I=рмо'съ:%>

%<В%>о'ды дре'вле, ма'нiемъ бж\ственнымъ во _е=ди'но
со'нмище совокупи'вый, и= раздjьли'вый мо'ре i=и~льт_ескимъ
лю'демъ, се'й бг~ъ на'шъ: препросла'вленъ _е='сть, тому`
_е=ди'ному пои'мъ, jа='кw просла'вися.

%<Б%>г~овjьща^нная о_у=ста`, златогла'сный _о=рга'не,
свjь'тлостiю слове'съ, мо'й просвjьти` мольба'ми твои'ми
о_у='мъ, jа='кw да воспою` возвраще'нiя твоегw` па'мять,
i=wа'нне, благода'ти бж\ственныя тезоиме'нне.

%<Jа='%>кw sвjьзда` свjьтоно'сна, jа='кw просвjьща'ющее
человjь'ки со'лнце, jа='кw свjьти'ло благоче'стiя, подъ
зе'млю заше'дъ, прп\дбне, зако'ны _е=сте'ственными, па'ки
возсiя'лъ _е=си` на'мъ ча'дwмъ твои^мъ, посыла'я чуде'съ
_о=би^льная w=зар_е'нiя.

%<З%>латоглаго'ливымъ твои'мъ я=зы'комъ о_у=че'нiй
и=спо'лнилъ _е=си` всю` подсо'лнечную, златы'ми о_у='ды
и=сцjьле'нiй зари` всjь^мъ w=блиста'лъ _е=си`, страда'нiй
тмjь` и=сче'знути творя`, преподо'бне, возвраще'нiемъ
твои'мъ.

%<Бг~оро'диченъ:%>

%<В%>итi'йствуя бж\ств_енная, _е=ди'нственную v=поста'сь
сказа'лъ _е=си` сло'во: а='ще и= сугу'бъ бjь` и=зъ преч\стыя
проше'дый, пло'ть прiе'мъ: ю='же благослови'мъ непреста'ннw,
и= вjь'рнw сла'вимъ, бж\ственный златоу'сте.

%<Катава'сiа: С%>у'шу глубороди'тельную зе'млю:

%<Пjь'снь г~. I=рмо'съ:%>

%<Н%>ебе'снагw кру'га верхотво'рче гд\си, и= цр~кве
зижди'телю, ты` мене` о_у=тверди` въ любви` твое'й, жела'нiй
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<К%>рjьпча'йшее _о=ру'жiе, ра'дуйся, вjь'рныхъ вл\дчце:
ра'дуйся, крjь'пкое предста'тельство: ра'дуйся,
заступле'нiе: ра'дуйся, по'мощь грjь'шныхъ: ра'дуйся,
стjьно` призыва'ющихъ тя`: ра'дуйся, мi'ра ра'дость.

%<С%>пасе'нiя человjь'ческагw, ра'дуйся, крjь'пкое
о_у=твержде'нiе: ра'дуйся, а=да'ма и= _е='vы воззва'нiе,
_е='юже воспрiя'ша дре'внее благонаслjь'дiе: ра'дуйся,
w\тве'рзшая па'ки ра'й.

%<Р%>а'дуйся, неwпали'мая купино`: ра'дуйся, свjь'та
колесни'це: ра'дуйся, со'лнца _о='блаче: ра'дуйся,
пресла'вное и= вездjь` проповjь'данное цр~е'во сjьда'лище:
ра'дуйся, гра'де w=душевле'нный хр\ста` жива'гw бг~а.

%<Н%>еискусобра'чная мт~и, ра'дуйся, ч\стая вл\дчце:
ра'дуйся, неwра'нная ни'во и= невоздjь'ланная, воздjь'лавшая
воздjь'лателя всjь'хъ: ра'дуйся, земле`, и='стину
возсiя'вшая.

%<И='нъ. I=рмо'съ:%>

%<Г%>д\сь сы'й всjь'хъ, и= зижди'тель бг~ъ, созда'нное
безстра'стный w=бнища'въ себjь` соедини`, и= па'сха за
jа=`же хотя'ше о_у=мре'ти, са'мъ сы'й себе` предпожре`,
jа=ди'те, вопiя`, тjь'ло мое`, и= вjь'рою о_у=тверди'теся.


%<Б%>ы'лъ _е=си` прiя'телище бж~iе чи'стое, и=
догма'тwвъ и=спыта'лъ _е=си` глубину`, блаже'нне златоу'сте,
sломы'слящихъ потопля'я о_у=мы`, вjь'рныхъ же напая'я
сердца`: тjь'мже честно'е твое` дне'сь пра'зднуемъ
возвраще'нiе.

%<З%>латы'й _о=рга'нъ, возглаша'ющiй на'мъ
неизреч_е'нная, бы'лъ _е=си` ты`, блаже'нне златоу'сте:
сегw` ра'ди пое'мъ тя` вjь'рнw, въ возвраще'нiе твои'хъ
моще'й, а='гг~ле бж~iй земны'й и= человjь'че нб\сный.

%<Г%>лаго'лы жи'зни w\тры'гнулъ _е=си` вjь^рнымъ, и=
непра'веднw зави'дjьнъ бы'въ, всеблаже'нне, въ да^льная
заточе'нъ бы'сть и=згна^нiя и= въ скw'рби мнw'ги: но
вседjь'тельнымъ манове'нiемъ, па'ки по кончи'нjь,
преподо'бне, твоему` ста'ду подава'ешися.

%<Бг~оро'диченъ:%>

%<В%>ысоту` неизрече'ннагw, и= глубину` твоегw`
рж\ства`, кто` сказа'ти и='мать, _о=трокови'це; бг~а бо
родила` _е=си` па'че сло'ва и= о_у=ма` всегw`, и=зба'вльшаго
w\т тли` человjь'ки. тjь'мже по до'лгу вси` вjь'рнiи тя`
блажи'мъ.

%<И='нъ. I=рмо'съ:%>

%<И='%>же w\т несу'щихъ вся^ приведы'й, сло'вомъ
созида'_емая, соверша'емая дх~омъ, вседержи'телю вы'шнiй, въ
любви` твое'й о_у=тверди` мене`.

%<В%>ъ заточе'нiя тя` сокры` верте'пjьхъ, свjьти'льника
всесвjь'тлаго цари'ца w=слjь'пшая: хр\сто'съ же на
высоча'йшемъ тя` свjь'щницjь и= па'ки возвра'щь
поставля'етъ.

%<И=%>ска'пая струи^ чуде'съ и= рjь'ки пролива'я
врачева'нiй, возврати'лся _е=си`, златоу'сте, вjь'рнw
честву'ющымъ возвраще'нiя твоегw` па'мять, i=wа'нне.

%<З%>латоте'чный ни'лъ наводня'яй, въ словесjь'хъ же и=
чудесjь'хъ возврати'ся: да стеце'мся и= вjь'рнw почерпе'мъ
_о=би'льнw вси`, во всjь'хъ да насы'тимся.

%<Бг~оро'диченъ:%>

%<З%>емно'е _е=стество` не мо'жетъ тя` воспjь'ти, ю='же
а='гг~липою'тъ jа='кw бг~а пло'тiю роди'вшую:
_о=ба'че вjь'рнw раби` твои` дерза'емъ пjь'ти тя` и=
сла'вити.

%<Катава'сiа: О_у=%>твержде'нiе на тя` надjь'ющихся:

%<Сjьда'ленъ, гла'съ и~. Подо'бенъ: П%>рему'дрости:

%<Ю='%>же съ высоты`, му'дрость о_у=вjь'дjьвъ и=
благода'ть слове'съ w\т бг~а, всjь^мъ просiя'лъ _е=си`
jа='кw зла'то въ горни'лjь, и= ст~у'ю тр\оцу во _е=ди'нствjь
проповjь'далъ _е=си`, сребролю'бную ле'сть о_у=стрjьли'въ
словесы` твои'ми. тjь'мже и= ре'вностiю цари'цу w=бличи'въ,
а='рiево посрами'лъ _е=си` и=ноплеме'нное мудрова'нiе,
i=wа'нне златоу'сте: моли` хр\ста` бг~а прегрjьше'нiй
w=ставле'нiе дарова'ти пра'зднующымъ любо'вiю ст~у'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<W\т%> тр\оцы _е=ди'наго преесте'ственнw заче'нши,
дв~о, и= чу'днw сего` породила` _е=си` па'че сло'ва и=
мы'сли, и= _о='бщно бж\ственнагw _е=стества` о_у=стро'ила
_е=си` человjь'ческое _е=стество`, дре'вле и=згна'нное.
тjь'мже соше'дшеся, рж\ство'мъ твои'мъ вси` спа'сшiися,
всенепоро'чная, твои^мъ словес_е'мъ послjь'дующе, до'лжнw
тя` о_у=блажа'емъ, моля'ще хр\ста` бг~а прегрjьше'нiй
w=ставле'нiе дарова'ти вjь'рою тя` сла'вящымъ мт~рь _е=гw`.

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ пр\оро'комъ
а=вваку'момъ зову' ти: си'лjь твое'й сла'ва, чл~вjьколю'бче.

%<В%>осто'къ _о=ч~ескагw w=заре'нiя, и= сл~нце
возсiя'вшагw пре'жде денни'цы w\т _о=ц~а`: ра'дуйся, бц\де,
_о='блаче ле'гкiй и= w=душевле'нный, дв~о: ра'дуйся, мт~и,
ра'дуйся, бл~гослове'нная, ра'дуйся, препросла'вленная
всенепоро'чная.

%<Т%>ы` злата'я кади'льнице, вл\дчце, нестерпи'магw и=
невеще'ственнагw о_у='гля, и='мже сожже'ся раздра'нное
а=да'мовапреслуша'нiя рукописа'нiе. тjь'мже
ра'дуйся, вопiю' ти, _е='юже всjь^мъ даде'ся ра'дость, и=
сла'дость ра'йская, и= воспрiя'тiе.

%<Т%>ы` человjь'кwвъ сла'ва и= че'сть, и= хвала`, и=
а='гг~лwвъ вjьне'цъ и= дiади'ма. Тjь'мже земля` и= нб~о,
_е=ди'ну цр~ковь соста'вльше, всесли'чное, _е='же ра'дуйся,
тебjь` вопiе'мъ: ра'дуйся, вл\дчце мi'ра, ра'дуйся, всjь'хъ
человjь'кwвъ по'моще.

%<_О='%>дръ честны'й, _е=го'же соломw'нъ предпрописа`,
w=кружа'емый си'льными шестидесятьми`: ра'дуйся, дв~о,
кiвw'те позлаще'нный о_у='мнагw сщ~е'нiя: клеще`
бж\ственная, ра'дуйся: ра'дуйся, купино` _о=гнено'сная:
ра'дуйся, две'ре и= лjь'ствице, и= мо'сте.

%<И='нъ. I=рмо'съ:%>

%<П%>рови'дjьвъ пр\оро'къ та'йну твою` неизрече'нную,
хр\сте`, провозгласи`: положи'лъ _е=си` тве'рдую любо'вь
крjь'пости, _о='ч~е ще'дрый, _е=диноро'днаго бо сн~а,
благi'й, w=чище'нiе въ мi'ръ посла'лъ _е=си`.

%<О_у=%>ста` _о=гнедохнов_е'нная, и= я=зы'къ стяжа'въ,
_о='ч~е преподо'бне, писа'нiя jа='сность разшири'лъ _е=си`
jа='вjь, и= о_у='мерлъ _е=си` въ непра'веднjьмъ заточе'нiи:
дне'сь на'мъ блаже'нное подаде'ся jа='кw да'ръ тjь'ло твое`.

%<С%>каза'тель неизглаго'ланныхъ, да возвели'чится
ны'нjь златоу'стый: се' бо по вре'меннjьй сме'рти, до'брjь
бж~iимъ манове'нiемъ, па'ки прихо'дитъ къ ца'рскому гра'ду,
сщ~е'ннw пjь'сньми бж\ственными честву'емь.

%<О_у='%>мъ w=блиста'емь заре'ю всест~а'гw дх~а и=мjь'я,
просвjьща'еши подсо'лнечную бж~е'ственными о_у=ч_е'нiи, и=
тму` w\тго'ниши нече'стiя, _о='ч~е сщ~е'нне златоу'сте,
ст~ы'хъ а='гг~лwвъ собесjь'дниче.

%<Б%>л~же'нъ jа=ви'лся _е=си` пра'вды ра'ди,
преподо'бне, w\т па'ствы w\тгна'нъ за'вистiю лука'вою: и=
ны'нjь же возвраща'яся, и= w\т всjь'хъ пjь'сньми свяще'нными
почита'емь, му'дре, святи'телю гд\сень златоу'сте.

%<Бг~оро'диченъ:%>

%<И=%>зъ теб_е`, дв~о, спасе'нiе мi'ру прiи'де и=
jа=ви'ся, и=зъ теб_е` и=збавле'нiе возсiя` хр\сто'съ: тjь'мъ
тя` по до'лгу пjьсносло'вимъ, всjь'хъ сщ~е'нныхъ похвало`,
ч\стая, и= вjь'рныхъ свяще'нное w=чисти'лище.

%<И='нъ. I=рмо'съ:%>

%<П%>оложи'лъ _е=си` къ на'мъ тве'рдую любо'вь, гд\си,
_е=диноро'днаго бо твоего` сн~а за ны` на сме'рть да'лъ
_е=си`. Тjь'мже ти` зове'мъ благодаря'ще: сла'ва си'лjь
твое'й, гд\си.

%<С%>лове'съ рачи'телiе, слове'съ вели'каго
о_у=краси'теля словесы` сщ~е'нными, ра'достнjь па'ки
возвраща'ющася, прiиди'те да почита'емъ, словеса`
суему'др_енная прему'дростiю слове'съ, буесло'вившей
w=бличи'вшаго.

%<W=%>богати'вый на'съ о_у=че'нiй бога'тствомъ,
златоу'сте, ру'ку же востяга'еши тя'жестнw лихоима'нiя
бога'тствомъ w=тягча'вшую w=блича'яй jа=вле'ннjьйше, и= со
_е=ди'нjьмъ то'кмw бога'тствомъ бж\ственныя благода'ти.

%<Л%>у'къ си'льныхъ лю'тости мучи'тельскiя сокруши'ся:
ты' же въ не'мощи пло'ти а='гг~льски пожи'въ, превозмо'глъ
_е=си` моле'бники, златоу'сте, су'щыя пре'жде гони'тели
и=мjь'яй, сщ~е'ннjьйше.

%<Бг~оро'диченъ:%>

%<Ч%>и'ни о_у='мнiи пjьснопjь^нiи тя` хва'лятъ,
_о=трокови'це: _е=го'же бо не мо'гутъ зрjь'ти, и=зъ ч\стыя
о_у=тро'бы твоея` породила` _е=си`, пло'ть воспрiе'мша
неизмjь'ннw, всеч\стая бг~оневjь'сто.

%<Катава'сiа: П%>окры'ла _е='сть нб~са`:

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`
свjь'те незаходи'мый, и= покры'ла мя` _е='сть чужда'я тма`
_о=кая'ннаго, но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<М%>ы'сл_енныя сатра'пы, и= мучи'т_ельныя возду^шныя
полки`, проити` безъ печа'ли во вре'мя и=схо'да моегw`
пода'ждь, да тебjь`, _е='же ра'дуйся, ра'достнw,
вл\дчце, воззову`: ра'дуйся, всjь'хъ наде'ждо непосты'дная.

%<Jа='%>кw ра'дость заче'ншая: ра'дуйся, пренепоро'чная,
ра'дуйся, преч\стая: ра'дуйся, чистоты` порфv"рови'дный
цвjь'те сладково'нный: ра'дуйся, дjь'вства
червленоwмоче'нный багря'ный ши'пче, и= бж~iе благово'нное
w=боня'нiе.

%<Т%>а'инственная мv"рополо'жнице, ра'дуйся,
сладково'нное мv'ро врjь'ющая: ра'дуйся, бж~е'ственный
и=сто'чниче, во'ду жи'ву и=сточа'ющiй. ра'дуйся, гро'здъ
жи'зненный плодонося'щая, невоздjь'ланная лозо`, вл\дчце.

%<Н%>епрохо'дная две'рь, ра'дуйся, _е='юже про'йде
хр\сто'съ гд\сь: ра^йскiя дв_е'ри w\тве'рзшая, ра'дуйся,
рж\ство'мъ твои'мъ: ра'дуйся, _е='юже ра'дуются небеса`, и=
земля` ликовству'етъ, гw'рняя съ до'льними совоку'пльшая.

%<И='нъ. I=рмо'съ:%>

%<С%>ою'зомъ любве` связу'еми а=п\сли, влады'чествующему
всjь'ми себе` хр\сту` возло'жше, кра^сны но'ги w=чища'ху,
бл~говjьству'юще всjь^мъ ми'ръ.

%<С%>вjьти'льникъ jа=ви'лся _е=си` всjь^мъ сiя'я, въ
нощи` житiя` су'щымъ, w=блиста'я лучы` бж~е'ственныхъ
слове'съ, _о='ч~е златоу'сте, и= w=заря'я помышл_е'нiя
на^ша. тjь'мже по до'лгу тя` пjьсносло'вимъ.

%<Б%>ога'тство слове'съ разда'лъ _е=си`, w=богати'въ
смы'слы, преподо'бне, а='лчущыя, златоглаго'ливе: и=
непра'веднw заточе'нъ, судо'мъ пра'веднымъ па'ки
возврати'лся _е=си` къ твоему` ста'ду, ра'дующуся твои'ми
вели^чiи.

%<Jа='%>коже розга` многопло'дна, о_у=миле'нiя вiно`
прине'слъ _е=си`, и= цари'цу w=блича'я, вiногра'дъ вдови'цы
восхи'тившую, заточе'нъ бы'лъ _е=си`, _о='ч~е златоу'сте:
тjь'мже возвраще'нiе твое` честву'емъ.

%<Бг~оро'диченъ:%>

%<В%>w'инства безпло'тныхъ _е=го'же не мо'гутъ ви'дjьти,
вл\дчце, во w=б\ъя'тiихъ твои'хъ jа='кw мл\днца
вмjьсти'вшася,въ тебjь` носи'ла _е=си` за
бл~гоутро'бiе пло'тiю w=бнища'вша, jа='кw да w=бнища'вшiй
мi'ръ w=богати'тъ.

%<И='нъ. I=рмо'съ:%>

%<К%>ъ тебjь` о_у='тренюю всjь'хъ творцу`, преиму'щему
вся'къ о_у='мъ мi'рови: зане` свjь'тъ повелjь^нiя твоя^, въ
ни'хже наста'ви мя`.

%<Jа='%>коже весна` jа=ви'лся _е=си`, благоуха'я
та'инственнjь цвjь'ты благода'тей, вjь'рныхъ мно'ж_ества,
разрjьша'я sлы'хъ зи'му, _о='ч~е, въ возвраще'нiи твое'мъ.

%<Б%>ж\ственная струя`, и=сто'чникъ дарова'нiй
возврати'ся: жа'ждущiи, прiи'дите, во'ду жи'зни почерпи'те
вjь'рою, бж~е'ственнjь веселя'щеся.

%<З%>аше'дъ сокры'лся _е=си`, о_у=вы` мнjь`, добро'та
моя`: но возврати'лся _е=си` мнjь`, вожделjь'нне, во вре'мя
свое`, хр\сто'ва цр~ковь вопiе'тъ ти` возврати'вшемуся.

%<Бг~оро'диченъ:%>

%<М%>л\стива мнjь` сотвори` проше'дшаго и=зъ твоея`
о_у=тро'бы, всенепоро'чная, плотоно'сца сло'ва, _е=го'же въ
хра'мjь сv"меw'нъ на руку` держа`, jа='кw созда'теля
велича'ше.

%<Катава'сiа: Jа='%>кw ви'дjь и=са'iа:

%<Пjь'снь s~. I=рмо'съ:%>

%<М%>л~тву пролiю` ко гд\су, и= тому` возвjьщу` печа^ли
моя^, jа='кw sw'лъ душа` моя` и=спо'лнися, и= живо'тъ мо'й
а='ду прибли'жися, и= молю'ся, jа='кw i=w'на: w\т тли`,
бж~е, возведи' мя.

%<W=%>душевле'нный, ра'дуйся, вл\дчце, сосу'де,
червлени'це w\т твои'хъ пречи'стыхъ крове'й, порфv"рови'дную
червле'нную багряни'цу всjь'хъ цр~ю` w=багри'вшая, и=
наготу` а=да'мову покры'вшая: ра'дуйся, всепjь'тая.

%<О_у=%>крjьпля'етъ о_у='бw человjь'ч_еская сердца`
_е=сте'ственнjь чу'вственный хлjь'бъ, _о=трокови'це:
хр\стiа^нскiя же ду'шы о_у=твержда'етъ твое` воспjьва'емое
ст~о'е и='мя. W\т_ону'дуже, и= ра'достнjь вся'къ я=зы'къ,
_е='же ра'дуйся, взыва'етъ ти`.

%<С%>вjьти'льниче златоза'рный, ра'дуйся: кiвw'те
бг~овмjьсти'мый, ра'дуйся: ра'дуйся, ски'нiе: ра'дуйся,
горо` ст~а'я: ра'дуйся, бг~а жива'гw гра'де w=душевле'нный:
пала'то, ра'дуйся, хр\сто'ва: ра'дуйся, хра'ме бж\ственный
многосвjь'тлый.

%<П%>реч\стая пренепоро'чная, ра'дуйся, _е=стества`
и=зря'дный цвjь'те: ра'дуйся, _о='бщее человjь'ческагw ро'да
любоче'стiе: и= благода'ть бг~ода'нная, w=безче'щенное
человjь'ческое _е=стество` поче'тшая, ра'дуйся, рождество'мъ
твои'мъ.

%<И='нъ. I=рмо'съ:%>

%<Б%>е'здна послjь'дняя грjьхw'въ w=бы'де мя`, и=
волне'нiя не ктому` терпя`, jа='кw i=w'на вл\дцjь вопiю' ти:
w\т тли' мя возведи`.

%<И=%>сточи` я=зы'къ тво'й, всеблаже'нне златоу'сте,
струи^ всезлаты^я цр~кви, и= а='лчущая сердца` w=богаща'етъ,
свяще'ннw сла^вящая тя`.

%<Ч%>естна`, всеблаже'нне, сме'рть твоя` предъ бг~омъ
jа=ви'ся на'шимъ, въ не'йже сла'вится па'ки прише'ствiемъ
твои'мъ, _о='ч~е, ко пр\сто'лу твоему`, златоу'сте.

%<Б%>лаже'нъ гро'бъ, и='же честно'е твое` содержи'тъ
тjь'ло, jа='кw w=богаща'я чудодjь^йствiи притека'ющыя
вjь'рою, всеблаже'нне, святи'телю златоу'сте.

%<Бг~оро'диченъ:%>

%<В%>ысоча'йшаго ро'ждши, прест~а'я бг~оневjь'сто,
до'лjь лежа'щее _е=стество` на'ше къ нб~си` возво'диши,
тjь'мже тя` по до'лгу сла'вимъ.

%<И='нъ. I=рмо'съ:%>

%<Б%>е'здна послjь'дняя грjьхw'въ w=бы'де мя` и=
и=счеза'етъ ду'хъ мо'й: но простры'й, вл\дко, высо'кую твою`
мы'шцу, jа='кw петра' мя, о_у=пра'вителю, спаси`.

%<W\т%>сjька'етъ тя` w\т цр~кве хр\сто'вы безу'мная
цари'ца, свирjь'пw w=блича'ющая: но а='бiе сама`
w\тсjька'ется, ты' же w=блича'еши ю=` и= по сме'рти,
чуде'сное пресjьче'нiе содjь'лавый.

%<_О=%>рга'нъ показа'лся _е=си` вседjь'тельнагw,
златоу'сте, дх~а, sjьлw` благосли'чнjьйше глася'щiй: глуха'
же быва'етъмучи'тельница, jа='коже а='спiда
проте'къ w=бава'нiемъ, и= sjьлw` _о=кая'нною возмjьря'ется
_е='й сме'ртiю.

%<М%>е'ртвости а='ще и= о_у='мре, не пострада'ти _е=му`
jа='вjь научи` цари` златоу'стый. тjь'хъ бо повелjь'нiемъ не
повину'вся пре'жде, на мол_е'нiя же тjь'хъ возврати'ся
пото'мъ.

%<Бг~оро'диченъ:%>

%<_Е=%>ди'наго тя` су'щаго w\т дв~ы помышля'я, а='ще и=
пло'ть прiя'лъ _е=си`, и= сугу'бъ бы'лъ _е=си`, дале'че
w\трази` и= сjьче'нiе и= сли'тiе златоу'стый i=wа'ннъ,
бг~очеловjь'че i=и~се.

%<Катава'сiа: В%>озопи` къ тебjь`:

%<Конда'къ, гла'съ а~. Подо'бенъ: Л%>и'къ а='гг~льскiй.

%<В%>озвесели'ся та'инственнw честна'я це'рковь,
возвраще'нiемъ честны'хъ твои'хъ моще'й, и= сiя^ сокры'вши,
jа='кw зла'то многоцjь'нное, пою'щымъ тя` неwску'днw
подава'етъ моли'твами твои'ми и=сцjьле'нiй благода'ть,
i=wа'нне златоу'сте.

%<I='косъ:%>

%<С%>вjьща` дjь'лъ мои'хъ дряхла` бы'сть, i=wа'нне
златоу'сте, и= о_у=жаса'юся къ срjь'тенiю сщ~е'нныхъ твои'хъ
моще'й: но ты` са'мъ наста'ви мя`, и= стези^ моя^ и=спра'ви,
покая'нiя подая' ми вре'мя, всест~е, jа='кw тогw` _е=си`
проповjь'дникъ бж\ственный: и= страсте'й мои'хъ
многови'дныхъ о_у=ти'ши бу'рю, и= w\т сjь'тей велiа'ровыхъ
и=схи'тивъ мя`, въ коне'цъ спаси' мя: jа='кw да пою` твое`
досто'йнjь сла'вное возвраще'нiе, jа='кw пре'жде и=
о_у=спе'нiе дерзну'въ просла'вихъ, i=wа'нне златоу'сте.

%<Пjь'снь з~. I=рмо'съ:%>

%<Б%>ж~iя снизхожде'нiя _о='гнь о_у=стыдjь'ся въ
вавv"лw'нjь и=ногда`, сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще, поя'ху:
бл~гослове'нъ _е=си`, бж~е _о=т_е'цъ на'шихъ.

%<_Е=%>ди'на неискусому'жная, и= _е=ди'на нетлjь'нная,
ра'дуйся, вл\дчце, дв~о и= мт~и сн~ороди'тельнице, и=
неискусобра'чная:стра'нное, ра'дуйся, и= стра'шное
та'инство: ра'дуйся, а='гг~лwвъ сла'досте: ра'дуйся,
человjь'кwвъ ра'досте.

%<С%>iw'не, гра'де w=душевле'нный цр~я` царе'й хр\ста`,
w= не'мже глаго'лашася пресла^вная, ра'дуйся, бг~оневjь'сто:
ра'дуйся, лjь'ствице, _е='юже восхо'димъ на нб~о w\т земли`,
и= w\т тли` въ жи'знь.

%<Ц%>вjьтни'къ бг~онасажде'нъ, бл~гово'нный вертогра'дъ,
бг~овоздjь'ланный показа'лася _е=си`, дв~о, безсме'ртiя
цвjь'тъ процвjь'тшая. тjь'мъ согла'снw, _е='же ра'дуйся,
тебjь` зове'мъ: ра'дуйся, ра'дости пода'тельнице, ра'дуйся,
и=сто'чниче сла'дости.

%<П%>речестна'я вл\дчце, w\т безче'стiя мя` страсте'й
и=зба'ви, да ра'достнw тебjь`, _е='же ра'дуйся, взыва'ю:
ра'дуйся, ст~ы'ни и=сто'чниче: ра'дуйся, сокро'вище вся'кiя
чистоты`: ра'дуйся, прiя'телище бж~iе: ра'дуйся,
вмjьсти'лище хр\сто'во.

%<И='нъ. I=рмо'съ:%>

%<_О='%>троцы въ вавv"лw'нjь пе'щнагw пла'мене не
о_у=боя'шася, но посредjь` пла'мене вве'ржени, w=роша'еми
поя'ху: бл~гослове'нъ _е=си`, гд\си, бж~е _о=т_е'цъ на'шихъ.

%<Ч%>удодjь^йствiи сiя'я, бг~осло'вiемъ о_у=краша'яся
златоза'рнымъ, му'дре, заточе'нi_емъ лю^тымъ преда'лся
_е=си`: w\т ни'хже возвраща'яся, w\т всjь'хъ просла'вился
_е=си`.

%<И=%>зсjька'еши кор_е'нiя sло'бы, сjьки'рою
бж\ственныхъ о_у=че'нiй твои'хъ, и= насажда'еши душа'мъ
бж\ственное зна'нiе, ст~и'телю златоу'сте. тjь'мъ твои'хъ
возвраще'нiе моще'й прославля'емъ.

%<П%>реподо'бне, возврати'вся разстоя^щаяся о_у=мири'лъ
_е=си`, и= положи'лся _е=си` въ хра'мjь прему'дрыхъ
а=п\слwвъ, златоу'сте: и='хже честно'ю w=богати'лся _е=си`
вла'стiю, всехва'льне.

%<Бг~оро'диченъ:%>

%<П%>ресу'щественныя тр\оцы _е=ди'наго родила` _е=си`,
всеч\стая,i=и~са хр\ста`: _е=го'же моли`,
премнw'гая моя^ прегрjьш_е'нiя, за милосе'рдiе неизрече'нное
прости'ти, всенепоро'чная.

%<И='нъ. I=рмо'съ:%>

%<Jа='%>коже дре'вле благочести^выя три` _о='троки
w=роси'лъ _е=си` въ пла'мени халде'йстjьмъ: свjь'тлымъ
бж\ства` _о=гне'мъ и= на'съ w=зари`, бл~гослове'нъ _е=си`,
взыва'ющыя, бж~е _о=т_е'цъ на'шихъ.

%<Ч%>у'жду сотвори'ти вдови'цу, прему'дре, непроще'нну
бы'ти повjь'дающа w= свои'хъ _е='й, чу'жда тя` твори'тъ w\т
ца'рствующагw гра'да вседе'рзая жена`: чу'жда быва'етъ и=
сама` бж\ственныя благода'ти, w\тчужди'вшая себе` w\т
прему'дрыхъ о_у=че'нiй твои'хъ.

%<Н%>о возврати'лся _е=си` сла'достенъ, jа='коже со'лнце
_о='блаки покры'то бы'вшее, sjьлw` велича'йшiй
свjьти'льниче, свjьтоно'сныхъ та'йнымъ свjьтозаре'нiемъ
златы'хъ о_у=че'нiй твои'хъ, просвjьти'вшымся всjь^мъ,
i=wа'нне златоу'сте.

%<П%>ростира'ю ти` дла^ни моя^, златоу'сте, вну'трь
_о=гра'дъ мои'хъ тя` прiя'ти, невjьстово'дца возвраща'ющася
свjь'тлjь sjьлw` любе'зна jа='кw лjь'ты закоснjь'вшаго,
це'рковь вопiе'тъ ти` пра'зднующи дне'сь.

%<Бг~оро'диченъ:%>

%<Jа='%>кw та'йная клеща` нjь'кая, о_у='гль нося'щая
мы'сленный, гряде'ши ко хра'му, _е=го'же сv"меw'нъ
просвjьти'ся на ру'цjь, преч\стая, прiе'мъ, и= w=
зна'менiихъ стр\сти _е=гw` пр\оро'чествовати и='мать sjьлw`
jа=снjь'йше.

%<Катава'сiа: Т%>ебе` во _о=гни` w=роси'вшаго:

%<Пjь'снь и~. I=рмо'съ:%>

%<Б%>лагослови'те, _о='троцы, тр\оцы равночи'сленнiи,
содjь'теля _о=ц~а` бг~а, по'йте снизше'дшее сло'во, и=
_о='гнь въ ро'су претво'ршее и= превозноси'те всjь^мъ жи'знь
подава'ющаго, дх~а всест~а'го, во вjь'ки.

%<И=%>зъ i=ессе'ева ко'рене, ра'дуйся, же'злъ
прозя'бшая: ра'дуйся, ненапое'ннw цвjьтонося'щая цвjь'тъ
хр\ста` кра'сный: ра'дуйся, ту'чная горо`: ра'дуйся,
присjь'нная: ра'дуйся, горо`бж~iя, въ не'йже
w=бита'ти сло'во пре'жде всjь'хъ благоволи` вjькw'въ.

%<Ж%>елjь'знымъ твои'мъ жезло'мъ держа'внагw
заступле'нiя, jа='кw ла'ющыя псы`, jа='кw рыка'ющыя sвjь'ри,
w=кружа'ющыя смире'нную мою` ду'шу, w\тжени` стра^сти лю'тjь
w=бле'гшыя мя`, да тебjь`, _е='же ра'дуйся, дв~о, зову`.

%<О_у=%>краси'лася _е=си` вся` кра'снаго добро'тами
па'че сынw'въ человjь'ческихъ, хр\ста` ро'ждшая, jа='же въ
жена'хъ кра'сная. тjь'мъ тебjь` _е='же ра'дуйся, зове'мъ
ра'дующеся: ра'дуйся, бц\де ч\стая, w=бра'дованная:
ра'дуйся, всея` тва'ри сла'внjьйшая.

%<Д%>анiи'лъ ю='же ви'дjь го'ру пре'жде несjько'мую,
бг~ороди'тельнице: ра'дуйся, w\т нея'же w\тсjьче'ся
краеуго'льный ка'мень: ра'дуйся, бг~опрiя'тная
о_у=глено'сная клеще`: ра'дуйся, невеще'ственныхъ а='гг~лъ
ст~jь'йшая: ра'дуйся, тва'ри честнjь'йшая.

%<И='нъ. I=рмо'съ:%>

%<З%>а зако'ны _о=те'ч_ескiя блаже'ннiи въ вавv"лw'нjь
ю='нwши предбjь'дствующе, царю'ющагw w=плева'ша повелjь'нiе
безу'мное, и= совоку'плени и='мже не свари'шася _о=гне'мъ,
держа'вствующему досто'йную воспjьва'ху пjь'снь: гд\са
по'йте, дjьла`, и= превозноси'те во вся^ вjь'ки.

%<Р%>jьши'ти же и= вяза'ти, преподо'бне, и=мjь'я
вла'сть, вся^ разрjьши` прегрjьш_е'нiя, бж\ственное твое`
возвраще'нiе свjь'тлw пра'зднующихъ: и= цр\ствiя
сподо'битися нб\снагw о_у=моли` пою'щымъ во о_у=миле'нiи
се'рдца: гд\са по'йте, дjьла`, и= превозноси'те во вся^
вjь'ки.

%<В%>ъ заточе'нiи претерпjь'лъ _е=си`, _о='ч~е
бг~ому'дре, болjь^зни, въ не'мже прiе'мь блаже'нную,
златоу'сте, и= сла'вную кончи'ну, хотjь'нiемъ бж\ственнымъ
па'ки возвраща'ешися къ твоему` бж\ственному престо'лу,
честву'емь w\т пою'щихъ: гд\са по'йте, дjьла`, и=
превозноси'те во вся^ вjь'ки.

%<Г%>лаго'лwвъ стрjь'лы терпjь'ти, преподо'бне, твои'хъ
не могi'й sмi'й льсти'вый, и=спроша'етъ и=скуси'ти тя`
jа='кожеi='wва до'бляго: но побjьжде'нъ бы'сть
твои'мъ хр\ста` ра'ди терпjь'нiемъ, вели'къ jа='влься
смjь'хъ тебjь` вjь'рою пjьснопою'щу: гд\са по'йте, дjьла`,
и= превозноси'те во вся^ вjь'ки.

%<Тр\оченъ:%>

%<Б%>езнача'льне _о='ч~е и= собезнача'льне сн~е, и=
бж\ственный дш~е, тр\оце нераздjь'льная, _е=ди'но
_е=стество`, _е=ди'на си'ла, и= _е=ди'на вла'сть, тя`
пою'щыя и=спо'лни вся'кихъ бла^гъ, и= муче'нiя и=зба'ви,
непреста'ннw пою'щыя: гд\са по'йте, дjьла`, и= превозноси'те
во вся^ вjь'ки.

%<Бг~оро'диченъ:%>

%<Р%>азумjь'ти не мо'жетъ о_у='мъ человjь'ческiй, _е='же
па'че о_у=ма` и= сло'ва, _о=трокови'це, та'инство
неизрече'ннагw твоегw` рж\ства`: бг~ъ бо плотоно'сецъ и=з\ъ
теб_е` jа=ви'ся, спаса'я па'дшыя во тлю`, и= на пе'рвое
досто'инство возводя` пою'щыя: гд\са по'йте, дjьла`, и=
превозноси'те во вся^ вjь'ки.

%<И='нъ. I=рмо'съ:%>

%<Н%>естерпи'мому _о=гню` соедини'вшеся, бг~оче'стiя
предстоя'ще ю='нwши, пла'менемъ же неврежде'ни, бж\ственную
пjь'снь поя'ху: благослови'те, вся^ дjьла` гд\сня, гд\са, и=
превозноси'те во вся^ вjь'ки.

%<С%>осца'ми благоче'стiя, _о='ч~е преподо'бне,
воспита'вшую тя` пита'еши це'рковь, w\тдая` седмокра'тнымъ
хлjь'бомъ бж\ственныя бл~года'ти, твою` пита'телю сла'дость
пролива'я: jа='кw питiе' же врачева'нiй, всеблаже'нне
златоу'сте.

%<В%>о всю` зе'млю произы'де, _о='ч~е, вjьща'нiе твои'хъ
догма'тwвъ, безу'мная же цари'ца тя` и=згна'ти мjь'стнjь
повелjь`, но солга'ся: ты' бо jа='кw и=споли'нъ
высокоте'ченъ, вездjь` w=сiява'еши слове'съ твои'хъ луча'ми.

%<Д%>а просвjьти'тся дне'сь сосло'вiе вjь'рныхъ, съ
весе'лiемъ срjьта'юще преизря'днjьйшаго о_у=чи'телей:
прiи'де бо и= тjьле'снjь настои'тъ, раздая` всjь^мъ
благода'ть _о=би'льную, _е=я'же да наслади'мся ра'дующеся
бога'тнw.

%<Бг~оро'диченъ:%>

%<З%>рю' тя на рука'хъ ма'терскихъ, вjь'мъ же тя`
непристу'пна бж\ства` _е=стество'мъ: ка'кw о_у='бw,
сло'ве, рука'ми держи'мь _е=си`, и='же въ руцjь` всю` тва'рь
и='маши, рече` сv"меw'нъ, бг~очл~вjь'че, неизрече'нную твою`
сла'вя си'лу;

%<Катава'сiа: Н%>естерпи'мому _о=гню`:

%<Пjь'снь f~. I=рмо'съ:%>

%<О_у=%>страши'ся вся'къ слу'хъ неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дв~и'ческагw чре'ва бы'въ чл~вjь'къ. тjь'мже
преч\стую бц\ду, вjь'рнiи, велича'емъ.

%<С%>е` вси` ро'ди блажа'тъ тя` присноблаже'нную,
jа='коже прорекла` _е=си`, бг~ороди'тельнице, w\т
бж\ственнагw дх~а: и= jа='кw ро'ждшей ра'дость, _е='же
ра'дуйся, вопiю'тъ ти`: ра'дуйся, жи'зни сокро'вище,
ра'дуйся, и=сто'чниче, душе'вный ме'дъ и=сточа'ющая.

%<И=%>спра'вила _е=си`, вл\дчце ч\стая, пра'_отца
а=да'ма поползнове'нiе, и= прама'тере _е='vы печа'ль въ
ра'дость w=брати'ла _е=си`. Тjь'мже jа='кw ра'дости
вино'внjьй, _е='же ра'дуйся, вопiе'мъ ти`: ра'дуйся,
ра'досте вjь'рныхъ, ра'дуйся, хр\стiа'нъ весе'лiе.

%<Д%>осто'йно _е='сть, _е='же ра'дуйся, вопи'ти тебjь`,
въ тебjь' бо суще'ственнjь присносу'щная ра'дость всели'ся,
дв~о _о=трокови'це бг~ороди'тельнице, ра'дуйся, раю`
сла'дости: ра'дуйся, златостру'йный безсме'ртiя и=сто'чниче:
ра'дуйся, питiе` и='стинное пролива'ющая.

%<П%>ронза'етъ мое` сла'дкою стрjьло'ю се'рдце твое`
жела'нiе, всепjь'тая, и= понужда'етъ мя`, ра'дуйся зва'ти
тебjь` всегда`, и= вопи'ти: ра'дуйся, ти'хое приста'нище:
ра'дуйся, потопи'вшая мы'сленнаго фараw'на, сладча'йшее
непроходи'мое мо'ре.

%<И='нъ. I=рмо'съ:%>

%<Н%>едоумjь'етъ вся'къ я=зы'къ благохвали'ти по
достоя'нiю, и=з\ъумjь'ваетъ же о_у='мъ и= премi'рный пjь'ти
тя`, бц\де. _о=ба'че, бл~га'я су'щи, вjь'ру прiими`, и='бо
любо'вь вjь'си бж\ственную на'шу: ты' бо хр\стiа'нъ _е=си`
предста'тельница, тя` велича'емъ.

%<С%>щ~е'нства бы'лъ _е=си` пра'вило, бг~оглаго'ливе,
w=дjь'янъ пра'вдою jа='коже бж\ственною _о=де'ждею, и=
w=богати'въ словесы` твои'ми цр~ковь, и= писа'нiя w=бнажи'въ
о_у='мъ духо'внw. Тjь'мже твое` возвраще'нiе, _о='ч~е,
торжеству'емъ.

%<К%>ра'сенъ, jа='коже сла'вiй, _о='ч~е, jа=ви'лся
_е=си`, бж\ственную ве'сну покая'нiя сказу'я зимjь`
грjьхо'внjьй рабо'тающымъ, заточе'нъ же бы'въ навjь'томъ
льсти'вагw, му'дре, па'ки притека'еши ра'дуяся къ жела'ющему
тя` ста'ду, блаже'нне златоу'сте.

%<И=%>гра'ютъ дне'сь всjь'хъ сердца`, зря'ще чи'стаго
тя`, преподо'бне, жениха`, твое'й невjь'стjь це'ркви
подае'ма благода'тiю, и= да'теля благи'хъ пою'тъ
непреста'нными гла'сы, тебе' же восхваля'ютъ досто'йнw и=
о_у=блажа'ютъ.

%<П%>рiи'де свjьти'льникъ на свjь'щницjь положи'тися w\т
кwма'нъ, приспjь` о_у=краше'нiе бж~iя це'ркве, воспо'йте
гд\су, по'йте съ весе'лiемъ, и= срjь'тенiе творя'ще _е=му`
духо'вное, вси` возопiи'мъ: _о='ч~е, моли'твами твои'ми
спаси` на'съ.

%<Бг~оро'диченъ:%>

%<С%>вjьтлjь'йшими, _о=трокови'це, блиста^нiи
ро'ждшагwся и=зъ теб_е` неизрече'ннw просвjьти`, ст~а'я
бц\де, ду'шу мою`, вся'цjьми преступле'ньми, всеч\стая,
w=мраче'нную, и= не хотя'щую сотвори'ти до'брое: jа='кw да
непреста'ннw возвjьща'ю вели^чiя твоя^.

%<И='нъ. I=рмо'съ:%>

%<Н%>о'вое чу'до и= бг~олjь'пное! дв~и'ческую бо две'рь
затворе'нную jа='вjь прохо'дитъ гд\сь, на'гъ во вхо'дjь, и=
плотоно'сецъ jа=ви'ся во и=схо'дjь бг~ъ, и= пребыва'етъ
две'рь затворе'на: сiю` неизрече'ннw jа='кw бг~омт~рь
велича'емъ.

%<В%>о'инство а='гг~лwвъ, собо'ръ пр\оро'кwвъ, а=п\слwвъ
же и= му'ченикwвъ бж\ственный ли'къ, съ на'ми веселя'тся
свjь'тлw, соwбща'ющеся пра'зднику, всеблаже'нне, и= пjь'нiй
твои'хъсвою` непщу'юще благода'ть: всjь'хъ бо
и=мjь'лъ _е=си` въ себjь` житiе` и=з\ъwбража'я.

%<С%>е` мi'ра возсiя` свjь'тъ, превысо'кая jа=ви'ся въ
не'мъ бж\ственная свjьща`, сладкотво'рная пучи'на
бж\ственныхъ дарw'въ: да напита'емся, прiиди'те, свjь'та,
бра'тiе, да согрjь'емся, да почерпе'мъ w\т се'рдца пjь'сньми
вси`, златоглаго'ливаго велича'юще.

%<Jа='%>кw двjь` ца'тjь тебjь` пjь'нiе сiе`, w\т
недосто'йныя и= _о=кая'нныя души` моея`, w\т вся'кихъ
о_у='бw благи'хъ _о=кая'ннjь вдо'вствующiя, w\т о_у=се'рдiя
же бж\ственнагw бога'тства принося'щiя сiе`, бла'гости
подража'нiемъ бж\ственныя прiими`, бл~года'ть проти'ву
воздая' ми богатода'рную.

%<Бг~оро'диченъ:%>

%<С%>тупа'я трясу'ся, рече` сv"меw'нъ, колеба'тися же
творя'щаго свы'ше призира'нiемъ то'кмw все'й земли`, держа`
на руку` о_у=крjьпля'емь _е='смь, твое` рожде'нiе, дв~о, w\т
трясу'щiяся о_у=же` пло'ти w\тпуща'емь, и=звjьще'нiю
хотя'щихъ ми` бы'ти о_у=же` сбыва'ющуся, ра'дуяся ношу`, и=
су'щымъ во а='дjь и=збавле'нiе благовjьству'я.

%<Катава'сiа: В%>ъ зако'нjь сjь'ни и= писа'нiй:

%<Свjьти'ленъ. Подо'бенъ: Ж%>_ены` о_у=слы'шите:

%<Р%>а'дуйся, гра'де градw'въ всjь'хъ ца'рствующiй,
jа='кw до'брагw твоегw` па'стыря, и= пастыренача'льника
тjь'ло воспрiе'мый дне'сь, тя` и= мi'ръ ве'сь пра'вяща и=
спаса'юща, медото'чными златоу'стагw, и= восплеща'й
пjь'сньми.

%<Два'жды.%>

%<Сла'ва, и= ны'нjь, бг~оро'диченъ:%>

%<Р%>а'дуйся, бж~iя пала'то, ра'дуйся, горо`
присjь'нная: ра'дуйся, неwпали'мая купино`, ра'дуйся,
престо'ле сла'вы: ра'дуйся, бж\ственная трапе'зо, ра'дуйся,
ста'мно всезлата'я: ра'дуйся, свjьти'льниче всесвjь'тлый,
ра'дуйся, ле'гкiй _о='блаче, дв~о мт~и мр~i'е.

%<На хвали'техъ стiхи^ры, на д~, гла'съ д~. По\д:
Д%>а'лъ _е=си` зна'менiе:

%<З%>ла'та свjьтлjь'е * сщ~е'нная твоя^ о_у=ч_е'нiя, *
пролива'_ема, прему'дре, * w=богаща'етъ, златоу'сте,
а='лчущыя ра'зумы, * и= w\тго'нитъ страсте'й мглу`, * и=
сребролю'бiя го'рькую зи'му. * тjь'мже тя` о_у=блажа'емъ по
до'лгу, * и= возвраще'нiе твои'хъ моще'й почита'емъ, *
jа='кw и=сто'чникъ свяще'нiя.

%<Н%>епра'веднw w\т па'ствы твоея` * w\тгна'нъ бы'въ,
_о='ч~е преподо'бне, * претерпjь'лъ _е=си` въ ско'рбехъ, и=
го'рькихъ заточе'нiихъ: * въ ни'хже сподо'бился _е=си`
блаже'нныя кончи'ны, * jа='кw до'бръ страда'лецъ, *
попра'вый многоко'зненнаго. * тjь'мже возвраще'нiемъ твои'мъ
це'рковь ра'дуется, * ю='же jа='кw зла'томъ о_у=краси'лъ
_е=си` * прему'дрыми о_у=ч_е'нiи твои'ми.

%<С%>то'лпъ _о='гненный, * рjька` jа='же вода'ми
о_у=че'нiй теку'щи, * о_у='мъ нб\сный, * бг~осло'вiя
всезлата^я о_у=ста`, * грjь'шникwвъ пору'чникъ, * покая'нiя
проповjь'дникъ бж\ственный, * свjьти'льникъ
пресвjьтлjь'йшiй, * нб\сный человjь'къ, * блаже'нный дне'сь
да воспое'тся златоу'стый.

%<Jа='%>кw о_у=краше'нiе ца'рское, * ца'рскiй гра'дъ
твоя^ мо'щи прiе'мъ, златоу'сте, * си'ми о_у=краша'ется, *
и= хваля'ся w= словесjь'хъ твои'хъ, * вселе'нную созыва'етъ
на весе'лiе, * и= бж\ственное прича'стiе _о=би'льныхъ
дарова'нiй твои'хъ, * велегла'снw зовы'й: * i=и~се
пребл~гi'й, * ты` _е=си` сла'ва рабw'въ твои'хъ.

%<Сла'ва, гла'съ то'йже, самогла'сенъ. Ге'рманово:%>

%<_О='%>ч~е златоу'сте, jа='кw рjька` бг~ото'чная и=зъ
_е=де'ма та'инственнw и=сходя'щи, въ нача^ла четы'ри,
претека'я твои'ми словесы` земны^я концы`, вся'каго
вjь'рнаго напои'лъ _е=си` всезлаты'мъ о_у=че'нiемъ твои'мъ.
тjь'мъ возвраще'нiе твои'хъ бж\ственныхъ моще'й, на'мъ
jа='вjь гра'дски написа'въ, ны'нjь моли` спасти'ся душа'мъ
на'шымъ, i=wа'нне, воспjьва'ющихъ тя`.

%<И= ны'нjь, бг~оро'диченъ: W\т%> всjь'хъ бjь'дъ рабы^
твоя^:

%<Славосло'вiе вели'кое: и= w\тпу'стъ.%>

%<На лiтургi'и, бл~ж_е'нна w\т канw'на ст~а'гw, пjь'снь
г~-я и= s~-я. Прокi'менъ, гла'съ а~: О_у=%>ста` моя^
возглаго'лютъ прему'дрость, и= поуче'нiе се'рдца моегw`
ра'зумъ. %<Стi'хъ: О_у=%>слы'шите сiя^, вси` jа=зы'цы,
внуши'те, вси` живу'щiи по вселе'ннjьй. %<А=п\слъ къ
_е=вре'_емъ, зача'ло ти~_i. А=ллилу'iа, гла'съ в~:
О_у=%>ста` прв\днагw поуча'тся прему'дрости, и= я=зы'къ
_е=гw` возглаго'летъ су'дъ. %<Стi'хъ: З%>ако'нъ бг~а _е=гw`
въ се'рдцjь _е=гw`, и= не за'пнутся стwпы` _е=гw`.
%<_Е=v\глiе i=wа'нна, зача'ло л~s. Прича'стенъ: В%>ъ па'мять
вjь'чную бу'детъ прв\дникъ:

