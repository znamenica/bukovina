---
вечерня:
   отпустительно:
      тропарь:
       - глас: 4
         текст: 'Днесь светло красуется / обитель Красногорская, / и с нею ликовствует /
            Раифская пустыня, / яко зарю солнечную, / от востока возсиявшую, / восприимши,
            Владычице, / чудотворную Твою икону, / еюже разгоняеши мглу / искушений и бед /
            от вопиющих верно: / избави обитель нашу / и вся страны христианския / от всех
            навет вражиих / и спаси души наша, / яко Милосердная Заступница // рода
            христианского.'
       - глас: 5
         текст: 'Веселятся православнии народи, / видяще, Владычице / Дево Богородице, /
            Твою пречудную / и чудотворную икону, / и приемлют врачевство / душевное и
            телесное / Твоею милостию всегда. / Темже и мы, покланяющеся оней, / усердно
            Тебе вопием: / помилуй, Благая Мати, / смиренныя рабы Твоя / и избави нас /
            от всякаго зла / и навета вражия, / молящи Сына Твоего, / Господа Иисуса, /
            да, спасшеся зде, / Небесное жительство получим // человеколюбием и благодатию
            Его.'
      молитва: 'Приими, Всеблагомощная Пречистая Госпоже, Владычице Богородительнице,
         сия честныя дары от нас, недостойных рабов Твоих, к Твоему цельбоносному образу
         пение возсылающих со умилением, яко Тебе Самой сущей ту и послушающей моления
         наша, подающи с верою просящим по коемуждо прошению исполнение: скорбящим скорби
         облегчаеши, немощным здравие даруеши, разслабленных и недужных исцеляеши, и
         от бесных бесы прогоняеши, обидимыя от обид избавляеши, и насилуемых спасаеши,
         грешных прощаеши, прокаженных очищаеши, и малых детей милуеши, и неплодныя от
         неплодства разрешаеши. Еще, Госпоже Владычице, от уз и темниц свобождаеши, и
         всякия многоразличныя страсти исцеляеши, и очныя болезни уврачуеши, и от смертоносныя
         язвы избавляеши: вся бо возможна суть ходатайством Твоим к Сыну Твоему, Христу
         Богу нашему. О Всепетая Мати, Пречистая Богородице! Не престай молити о нас,
         недостойных рабех Твоих, славящих Тя и почитающих, и покланяющихся пречистому
         образу Твоему, и надежду имущих невозвратну и веру несумненну к Тебе, Приснодевей,
         Преславней и Непорочней, славящих, и чтущих, и поющих Тя во веки веков. Аминь.'
утреня:
   канон:
      кондак:
       - глас: 8
         текст: 'Тебе, Избранней от всех родов, Божией Матери, / благодарственная пения
            приносим, / пришествием честныя Твоей иконы, раби Твои, Богородице, озаряеми,
            / но, яко имущая державу непобедимую, / от всяких нас бед свободи, да зовем
            Ти: // радуйся, Невесто Неневестная.'
       - глас: 6
         текст: Аще попущением Божественным / от рук неверных / честная Твоя, / Владычице,
            икона / поруганию подвержеся / и копнем варвар / прободена бысть, / обаче во
            стране / нашей Православней / любочестно всеми прославляется / и благоговейно
            почитается, / сего ради Тобою / являет слепым зрение, / глухим слышание, / немым
            глаголание, / хромым хождение, / разслабленным укрепление, / скорбным утешение
            и отраду. / Сих ради молим Тя, / Милосердная Мати, / до конца пробави / милости
            Твоя на нас, // яко Благая.
