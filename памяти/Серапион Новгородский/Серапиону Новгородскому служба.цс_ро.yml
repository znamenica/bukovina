---
вечерня:
   отпустительно:
      тропарь:
         глас: 8
         текст: 'Твердый адамант воистину, / отче, показался еси, / во всем подобяся
            владыце своему / святителю, неправедная изгнания, / радуяся, претерпел еси: /
            темже и Христос святителем / и мучеником сликовна тя сотвори / и дарова тя
            стаду твоему, / яко сокровище неотъемлемо, / чудесы всех обогащающа. / Темже
            и мы, сошедшеся / к раце мощей твоих, / любовию вопием ти: / моли о нас,
            пречестный // архиерею Серапионе, отче наш!'
      молитва: О великий святителю Божий отче Серапионе! Вонми моей слабой молитве,
         и предстани за мя, грешнаго и убогаго, пред Господем, и испроси твоими усердными
         молитвами множеству грехов моих прощение, да, получив помощь твою, поживу во
         исправление жития моего. Ты, яко исполненный живою струею от Приснотекущаго
         Источника воды живота вечнаго  - Христа Иисуса, ороси сердце мое и возбуди желание
         любви моей ко Господу, да путь маловременнаго жития поживу в поучении заповедей
         Его и в покаянии сердечней. И, охраняемь твоими теплыми за мя молитвами, улучу
         от благосердаго Спаса Господа нашего Иисуса Христа благовременную в нуждах помощь
         и непостыдный христианский конец живота моего, прославляя Его со всеми, от века
         благоугодившими Ему, во веки веков. Аминь.
утреня:
   канон:
      кондак:
         глас: 3
         текст: 'Яко венцем, пресветлым / украсися днесь великий Новоград, / и ликует в
            память / пастыря своего и учителя, / яко диадиму царскую возложши, / великая же
            она лавра / светло радуется, / идеже прослави Бог / Своего угодника, / и прояви
            последнему роду нашему / цельбоносныя мощи твоя, / святителю Серапионе, /
            и Церкви Божия веселитися / созывающи на славословие, / велегласно вопиющи:
            радуйся, / граду твоему и обители похвала / и всея Русския земли // пресветлый
            светильниче!'
