---
вечерня:
   отпустительно:
      тропарь:
         текст: 'Украшение священников / явился еси Константине, / восприем бо крест яко
            оружие, / проповедию славною / устраняя раскол и ереси, / благовествовал еси
            Иисуса Христа / глаголя: спасайтеся / от рода сего развращеннаго. / Сего ради
            мученическою кровию / обагрися славне, / и ныне радуяся / с лики ангельскими, /
            моли Христа Бога / Церковь Всероссийскую / от ересей и расколов сохранити //
            и спасти души наша.'
      молитва: 'О, страстотерпче Христов Константине блаженне! Кровию твоею яко багряницею
         украсився и небесных чертогов и вечнующия славы сподобився, не забуди и нас
         на земли сущих, но теплым ходатайством твоим пред Богом избави всех нас от всякия
         скорби и болезни. Се бо, к честней и многоцелебней раце святых мощей твоих благоговейно
         припадающе и лобызающе я, мы недостойнии и многогрешнии к тебе, яко скорому
         помощнику и теплому молитвеннику нашему, прибегаем, и с сокрушенным и смиренным
         духом вопием: не презри моления нас грешных, немощных во многая беззакония впадших,
         но, яко благодатию Божиею венчанный, очисти нас от недуг наших и испроси нам
         у Христа Бога нашего здравие душевное и телесное. Ты бо неоскудную благодать
         исцелений от Спаса нашего Иисуса Христа за веру твою, кровию запечатленную,
         приял еси. Темже убо помози нам в лютых немощех лежащим и человечестей помощи
         отчаявшимся, к тебе же тепле с верою прибегающим, и исцеление нам подавай неоскудно:
         всем же верным грехов оставление испроси, да славят дивнаго во святых Своих
         Господа Бога и Спаса нашего Иисуса Христа, и Пречистую Матерь Его, и твое теплое
         заступление, всегда, ныне и присно и во веки веков. Аминь.'
утреня:
   канон:
      кондак:
         глас: 4
         текст: От младенчества к Богу устремився, / благочестия ревнителю / и раскола
            искоренителю, / священномучениче Константине, / Христа мужественно исповедав, /
            жесточайшая мучения приял еси, / Церкве Русския / благое украшение, / моли
            Христа Бога / грехов оставление подати / чтущим любовию // святую память твою.
