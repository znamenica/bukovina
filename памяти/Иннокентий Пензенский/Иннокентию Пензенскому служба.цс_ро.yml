---
вечерня:
   отпустительно:
      тропарь:
       - глас: 5
         текст: От юности смиренным нареченный, / в монашестве же чистоте тезоименный, /
            духовной мудрости / любитель ты явился еси, / златовещанный благочестия учитель /
            и лживых пагубных / учений обличитель, / за Истину безумными гонимый, / незлобие
            и кротость проповедавый, / и паству Пензенскую / ревностне пасый, / святителю всечестне
            Иннокентие, / моли Христа нас // умудрити во спасение.
       - глас: 4
         текст: Правило веры / и образ кротости, / Православия наставниче, / покаяния
            проповедниче, / Златоустаго ревнителю, / пастырю предобрый, / новый России
            святильниче, / отче священноначальниче Иннокентие, / моли Христа Бога // спастися
            душам нашим.
      молитва: Боже Великий и Сильный, Боже Святый и во святых почиваяй! Се ныне
         мы, раби недостойнии, колена сердец наших в страсе и умилении приклоньше подножию
         величествия Твоего, припадаем и, не дерзая воззрети на высоту небесную, смиренно
         милости Твоея безмерныя чаем. Веси, Господи, яко недостойни есмы, но на молитву
         к Тебе ныне воздвизаем дивнаго угодника Твоего Иннокентия, чудотворца новоявленнаго,
         иже воистину бе муж по сердцу Твоему. Ты бо рекл еси, Господи, пречистыми усты
         Твоими, яко ради и десятих праведных не погубиши града нечестивых.Умилосердися,
         Владыко Святый, и ниневитяном, согрешшим Тебе, спасения искавый, и ныне на нас,
         непотребных и премного согрешших рабех Твоих, и приими в умилостивление молитвы
         пречуднаго сего святителя Твоего, с ним же и всех святых Твоих, прославленных
         в двотысящное лето преславнаго Воплощения Твоего, да ходатайствуют сии пред
         Тобою о нас, чадех и сродницех их, многа бо любы их, многое и дерзновение пред
         лицем Твоим. Многими грехми помрачися естество наше, осквернихом души и телеса
         своя по действу исконнаго человекоубийцы и противника Твоего, но паче припадаем
         благости Твоей, на милосердие Твое токмо надеющеся.Усердно же просим и великаго
         ходатая нашего и теплаго в бедах нам предстателя Иннокентия, неповиннаго воистину
         во очесех Твоих, да пролиет и свою многомощную молитву пред Тобою, Отцем Светов.
         Не взирай убо на грехи наша, Боже Превечный, но призри на веру и надеяние наши
         и предстательство угодника Твоего Иннокентия, и очисти ны от скверн наших. Яко
         да слезами покаяния и действом благодати Твоея очищени, возможем внити в светлый
         оный и прекрасный чертог, его же уготовал еси любящим Тя, и тамо купно со святителем
         Иннокентием возможем воспевати пречестное и великолепое имя Твое, Отца и Сына
         и Святаго Духа, в безконечныя веки веков. Аминь.
утреня:
   канон:
      кондак:
         глас: 5
         текст: Апостольских деяний последователя, / истиннаго благочестия учителя, / писаньми
            своими вся наставившаго, / святителя Иннокентия восхвалим, / той бо молит / Христа
            Бога // во еже спастися нам.
