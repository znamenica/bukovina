<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<ПРИЛОЖЕ'НIЕ%>

%<Мjь'сяца тогw'же въ и~_i-й де'нь.%>

%<Слу'жба прест~jь'й бц\дjь, соверша'емая въ Боголю'бской
_о=би'тели въ де'нь пра'зднества ст~о'й чудотво'рной
Бг~олю'бской i=кw'нjь Бж~iей Мт~ри.%>

%<На Г%>д\си воззва'хъ: %<стiхи^ры на и~.%>

%<Гла'съ д~.%>

%<Н%>ы'нjь страна` рwссi'йская w= тебjь` хва'лится и=
весели'тся, и=мjь'ющи тя` засту'пницу непосты'дную, и=
стjь'ну неруши'му, гра'ду на'шему непоколеби'мое
_о=снова'нiе, стра'жа неусы'пна земли` рwссi'йскiя. Не
преста'й и= ны'нjь твои'ми моли'твами, вл\дчце бг~олюби'вая,
и=збавля'ти твоя^ лю'ди w\т всjь'хъ бjь'дъ.

%<Т%>ебjь` припа'даютъ, гп\сже`, ст~и'телей сосло'вiе,
цр~iе же и= кн~зи и= ве'сь наро'дъ, о_у=ми'льнw моля'щеся,
и= любе'знw цjьлу'ютъ тво'й _о='бразъ, бг~олюби'вая,
гл~го'люще: чту'щiй тя` гра'дъ всегда` сп~са'й w\т всjь'хъ
бjь'дъ.

%<Б%>ж~е'ственными дjь'телми соблюда'еши и= покрыва'еши
w\т вра'жiихъ нахожде'нiй, любо'вiю пра'зднующыя пресла'вное
jа=вле'нiе твое`, бг~олюби'вая, бл~говjь'рному кн~зю
а=ндре'ю, и= зову'щыя ти`: ты` _е=си` крjь'пость на'ша и=
о_у=твержде'нiе, и= ра'дованiе бг~олjь'пное. ви'дя же тя`
моля'щуюся w= на'съ, И= мы` покланя'емся сн~у твоему` и=
бг~у на'шему, и= глаго'лемъ: i=и~се всеси'льне, спаси` ду'шы
на'шя, jа='кw милосе'рдъ.

%<Д%>не'сь сщ~еннособра'вшеся, восхва'лимъ бц\ду:
прест~а'я дв~о, мнw'гая твоя^ в_ели'чiя, и= чуде'съ пучи'на:
ты' бо _е=си` на'мъ ст~о'е w=гражде'нiе, и= похвала` и=
сла'ва, и= и=сто'чникъ и=сцjьле'нiй.пра'зднующе
ст~о'му твоему` _о='бразу, бг~олюби'вая, мо'лимся гл~юще,
i=и~се всеси'льне, спаси` ду'шы на'шя, jа='кw милосе'рдъ.

%<Б%>л~гоче'стнw преч\стая, ч\стны'ми твои'ми мл~твами,
w=гради` и= сохрани`, и= стра^шны врагw'мъ и= нерабw'тны
jа=ви`, творя'щыя пра'зднество твоему` _о='бразу,
бг~олюби'вая: да сн~у твоему` зове'мъ: i=и~се всеси'льне,
спаси` ду'шы на'шя, jа='кw милосе'рдъ.

%<Сла'ва, и= ны'нjь: гла'съ и~.%>

%<П%>рiиди'те, возра'дуемся держа'внjьй засту'пницjь
ро'да на'шегw, цр~и'цjь бц\дjь, прiиди'те, поклони'мся _е='й
въ чу'дномъ и= почита'емомъ а='гг~лы, ч\стно'мъ _е=я`
_о='бразjь: да'руетъ бо бц\да вjь^рнымъ w=би'льныя да'ры
цjьл_е'бныя w\т неистощи'магw и=сто'чника ст~ы'я i=кw'ны
бг~олю'бскiя, и=скуше'нiй и= бjь'дъ, и= вся'кагw грjьха`
и=збавля'етъ на'съ, бл~гоче'стнw и= бг~опрiя'тнw
прославля'ющихъ и= чту'щихъ свjь'тлую i=кw'ну _е=я`: тjь'мъ
воспjьва'юще воззове'мъ бг~олюби'вjьй: ра'дуйся любе'зная
вjь^рнымъ помо'щнице, во спасе'нiе ду'шъ на'шихъ.

%<На лiтi'и стiхи^ры: гла'съ s~.%>

%<Н%>б\сный цр~ю`, чл~вjьколю'бче гд\си,
долготерпjьли'ве и= многоми'лостиве, при'зри w\т ст~а'гw
жили'ща твоегw`, ви'ждь смире'нiе на'ше, ви'ждь и=
w=sлобле'нiе на'ше: и= не jа='ростiю твое'ю w=бличи'ши
на'съ, ниже` гнjь'вомъ твои'мъ нака'жеши на'съ, и= не
преда'ждь на'съ въ наше'ствiе jа=зы'кwмъ, и=ли` въ ру'ки
врагw'мъ, да не когда` реку'тъ jа=зы'цы: гдjь` _е='сть бг~ъ
и='хъ; мы' же лю'дiе твои`, и= _о='вцы па'жити твоея`, и=
и='мя твое` призыва'емъ. и='маши _е=сте'ственную бл~гость
твою`, сегw` ра'ди покрыва'й гра'дъ се'й (и=ли` _о=би'тель
сiю`). и='маши приснодв~у мл~твенницу, ро'ждшую тя`, сло'ве
бж~iй, и='маши ли'къ а=по'столwвъ, и= мно'жество мч~никwвъ
и= прп\дбныхъ: прiими` моле'нiе и='хъ w=лю'дехъ
согрjь'шшихъ и= w\тча'янныхъ, и= спаси`, неsло'биве,
достоя'нiе твое`.

%<Гла'съ г~.%>

%<П%>рiиди'те вси` концы` земли`, ч\стно'му _о='бразу
бж~iя мт~ре поклони'мся: та' бо ру'цjь къ сн~у воздjь'ющи
мо'лится w= на'съ и= тоя^ ст~ы'мъ _о='бразомъ на'ша страна`
w=живлена` бы'сть. мы' же _псалмы` и= пjь'сньми дх~о'вными
поя` _е='й со всjь'ми ст~ы'ми, пра'зднуемъ дне'сь свjь'тлw.

%<В%>елми` добро'тою о_у=краси' тя бг~ъ: jа='кw
человjь'кwмъ свjь'тъ даде` на руку` твое'ю, бг~олюби'вая,
ты' же въ сiя'нiи _е=гw` су'щи о_у=пова'нiе хр\стiа'нwмъ,
помо'щница и=`мъ въ ну'ждахъ и= ско'рбехъ, бг~олюби'вая, и=
приста'нище тружда'ющымся, моли` и=зба'витися на'мъ w\т
напа'стей, любо'вiю пою'щымъ тя`, и= моля'щымся всечестно'му
твоему` _о='бразу, бг~олюби'вая.

%<Сла'ва, и= ны'нjь: гла'съ и~.%>

%<Т%>я` мо'лимъ предста'тельницу на'шу, преч\стая
бг~олюби'вая, w=держи'ми печа'лми, не w=ста'ви до конца`
погибну'ти рабw'мъ твои^мъ, но о_у=скори` и=з\ъя'ти на'съ
w\т настоя'щагw гнjь'ва и= ско'рби. _w прест~а'я дв~о
чи'стая, ты' бо _е=си` на'мъ стjьна` и= по'мощь,
бг~олюби'вая.

%<И= _е=кт_енiи`.%>

%<На стiхо'внjь стiхи^ры, гла'съ и~:%>

%<Р%>а'дуйся бц\де всепjь'тая, ра'дуйся и=сто'чниче
живота` вjь^рнымъ, притека'ющымъ къ тебjь`: ра'дуйся всjь'хъ
вл\дчце, гп\сже` тва'ри бл~гослове'нная, ра'дуйся
всенепоро'чная и= препросла'вленная, ра'дуйся пала'то,
ра'дуйся бж~е'ственное селе'нiе, ра'дуйся всепреч\стая,
ра'дуйся мт~и дв~о, ра'дуйся бг~олюби'вая.

%<Стi'хъ: П%>омяну` и='мя твое`, во вся'комъ ро'дjь и=
ро'дjь.

%<Р%>а'дуйся бг~олюби'вая бц\де, преч\стая мт~и
хр\сто'ва. ра'дуйся вjь'рныхъ наде'ждо: ра'дуйся мi'ра
w=чище'нiе: ра'дуйся вся'кiя ско'рби и=збавля'ющая рабы^
твоя^: ра'дуйся человjь'кwмъ о_у=тjьше'нiе живоно'сное:
ра'дуйся заступле'нiе призыва'ющымъ тя`, бг~олюби'вая:
ра'дуйся бж~iе пребыва'нiе и= горо` ст~а'я.

%<Стi'хъ: С%>лы'ши дщи` и= ви'ждь, и= приклони` о_у='хо
твое`:

%<Р%>а'дуйся бг~олюби'вая бц\де, мт~и хр\сто'ва,
ра'дуйся _е=ди'на наде'жда человjь'кwмъ и= заступле'нiе,
ра'дуйся w=сщ~е'нная пала'то: ра'дуйся прибjь'жище: ра'дуйся
свjьти'льниче свjь'та свjь'тлый, ра'дуйся раю`: ра'дуйся
бж~е'ственное селе'нiе: ра'дуйся и=сто'чниче, и=сточа'ющiй
во'ду жи'зни притека'ющымъ къ тебjь`, бг~олюби'вая.

%<Сла'ва, и= ны'нjь: гла'съ д~.%>

%<Т%>ы` _е=си` бц\де, а='гг~лwвъ ра'дость, ты` _е=си`
человjь'кwмъ сла'ва, бг~олюби'вая, ты` вjь^рнымъ наде'жда,
бц\де всепjь'тая, предста'тельнице на'ша, и= къ тебjь`
прибjьга'емъ во вся'кой ну'ждjь, jа='кw да мл~твами твои'ми
w\т стрjь'лъ вра'жiихъ, и= па'губы душетлjь'нныя, и=
вся'кихъ скорбе'й и=зба'вимся вси`, воспjьва'ющiи тя`,
бг~олюби'вая.

%<Тропа'рь, гла'съ а~.%>

%<Б%>г~олюби'вая цр~и'це, неискусому'жная дв~о бц\де
мр~i'е, моли` за ны` тебе` возлюби'вшаго, и= ро'ждшагося w\т
тебе` сн~а твоего`, хр\ста` бг~а на'шего, пода'ти на'мъ
w=ставле'нiе прегрjьше'нiй, мi'рови ми'ръ, бл~гопло'дно
и=з\ъ_оби'лiе, на враги' же w=долjь'нiе, па'стыр_емъ
святы'ню, и= всему` человjь'чу ро'ду спасе'нiе. гра'ды на'ша
и= стра^ны рwссi^йскiя w\т нахожде'нiя и=ноплеме'нныхъ
заступи`, и= w\т междоусо'бныя бра'ни сохрани`. _w мт~и
бг~олюби'вая дв~о! _w цр~и'це всепjь'тая! Ри'зою свое'ю
покры'й на'съ w\т вся'кагw sла`, w\т ви'димыхъ и=
неви'димыхъ вра^гъ защити`, и= спаси` ду'шы на'шя.

%<На о_у='трени по а~-й каfi'смjь сjьда'ленъ, гла'съ
_е~.%>

%<П%>реч\стая дв~о бг~олюби'вая, поми'луй на'съ
прибjьга'ющихъ съ вjь'рою къ тебjь`, милосе'рдой, и=
прося'щихъ те'плагw заступле'нiя твоегw`: мо'жеши бо, jа='кw
бл~га'я, всjь'хъ спасти`, и= jа='кw мт~и бг~а вы'шнягw,
ма'терними твои'ми моли'твами всегда` и=збавля'еши чту'щихъ
тя` w\т всjь'хъ бjь'дъ, бг~олюби'вая.

%<Сла'ва, и= ны'нjь: гла'съ то'йже.%>

%<По в~-й каfi'смjь сjьда'ленъ, гла'съ а~.%>

%<М%>т~рь тя` бж~iю мо'лимъ вси` вои'стинну, и= къ
щедро'тамъ твои^мъ вопiе'мъ, любо'вiю прибjьга'юще къ твое'й
бл~гости: тя' бо и='мамы грjь'шнiи засту'пницу,
бг~олюби'вая, и= тебе` стяжа'хомъ въ напа'стехъ спасе'нiе,
_е=ди'ну пречи'стую.

%<Сла'ва, и= ны'нjь: гла'съ то'йже.%>

%<Велича'нiе.%>

%<В%>елича'емъ тя`, прест~а'я дв~о, и= чти'мъ _о='бразъ
тво'й ст~ы'й, _е=го'же бл~говjь'рный кн~зь а=ндре'й даде`
на'мъ на враги` въ побjь'ду, и= всjь^мъ вjь^рнымъ во
спасе'нiе.

%<_Псало'мъ: В%>е'лiй гд\сь, и= хва'ленъ sjьлw`:

%<По полv"еле'и сjьда'ленъ, гла'съ а~.%>

%<С%>тjьна` неwбори'мая на'мъ хр\стiа'нwмъ _е=си`, бц\де
дв~о: къ тебjь' бо прибjьга'юще, неврjьди'мы пребыва'емъ, и=
па'ки согрjьша'юще, и='мамы тя` мл~твенницу, бг~олюби'вая.
тjь'мъ бл~годаря'ще вопiе'мъ ти`: ра'дуйся бл~года'тная,
гд\сь съ тобо'ю.

%<Сла'ва, и= ны'нjь: то'йже.%>

%<По н~-мъ _псалмjь` стiхи'ра, гла'съ s~. Н%>е ввjь'ри
мя` человjь'ческому предста'тельству:

%<Канw'нъ, гла'съ д~.%>

%<Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<Б%>л~гоговjь'ютъ пред\ъ тобо'ю, бц\де, а='гг~лwвъ
нача^льницы, и= ст~ы'хъ чи'ни че'стнw слу'жатъ ти`,
пра'веднiи красу'ются, кн~зь же а=ндре'й мо'лится, и= гра'дъ
влади'мiръ похваля'ется свjь'тлw. мы' же грjь'шнiи,
припа'дая къ твое'й ст~о'й i=кw'нjь, бг~олюби'вая, мл\сти
про'симъ: w=зари` на'ша сердца`, прест~а'я дв~о бц\де.

%<К%>н~зь а=ндре'й вопiя'ше со слеза'ми: прест~а'я
цр~и'це бц\де, о_у=пова'нiе хр\стiа'нwмъ, о_у=моли` сн~а
своего`, хр\ста` бг~а на'шего w= держа'вjь твое'й: ты' бо
и=зво'лила _е=си` въ предjь'лjьхъ страны` влади'мiрскiя,
_о=би'тели свое'й сла'внw созда'тися во и='мя твое`,
бг~олюби'вая.

%<П%>рiиди'те, хр\стоимени'тiи лю'дiе, о_у=мы` та'йнw
w=чи'стившеся, притеце'мъ въ хра'мъ мт~ри хр\ста` бг~а
на'шегw, бг~олюби'мое мjь'сто страны` влади'мiрскiя, jа='кw
бг~опрiя'тное селе'нiе, ви'дяще: въ не'мъ бо jа=вля'етъ
на'мъ свою` ми'лость вл\дчца.

%<П%>од\ъ кро'въ тво'й, бц\де дв~о, прибjьга'емъ вси`
ро'ди чл~вjь'честiи, просвjьти`, бг~олюби'вая, мjь'сто
ст~о'е торжества` твоегw`: и= мы`, грjь'шнiи раби` твои`,
моля'щеся преч\стjьй твое'й i=кw'нjь, про'симъ w\т тебе`
прiя'ти в_ели'кiя ми'лwсти.

%<Пjь'снь г~. I=рмо'съ:%>

%<Т%>воя^ пjьсносло'вцы бц\де, живы'й и= незави'стный
и=сто'чниче, ли'къ себjь` совоку'пльшыя, дх~о'внw
о_у=тверди`: въ бж~е'ственнjьй твое'й сла'вjь вjьнц_е'въ
сла'вы сподо'би.

%<З%>асту'пница и= покро'въ гра'ду влади'мiру, и=
вся'кому гра'ду и= странjь`, бу'ди на'мъ помо'щница и=
прибjь'жище, бг~олюби'вая, всjь'хъ на'съ заступи`, гп\сже`
цр~и'це и= бц\де, и= во вся'кихъ sлы'хъ мjь'стjьхъ вjь^рныя
сохрани`.

%<П%>рiими` хвалу` w\т о_у='стъ на'шихъ недосто'йныхъ,
_w прест~а'я бц\де дв~о бг~олюби'вая, наде'ждо на'ша и=
похвало`, покланя'емся твоему` пресла'вному _о='бразу:
мольбу` прiими` w= рабjь'хъ твои'хъ.

%<П%>реч\стjьи ру'цjь твои`, цр~и'це и= бц\де,
ми'лостивнw воздви'гни къ сн~у твоему` и= бг~у на'шему,
прося'щи w\тпуще'нiя согрjьше'нiй на'шихъ, и= житiе` на'ше
и=спра'ви, и= вся'кiя бл~года'ти и=спо'лни на'съ и= мл\сти
сподо'би.

%<П%>рест~а'я дв~о, мт~и бг~олюби'вая, сохрани` рабы^
твоя^ w\т вся'кiя сопроти'вныя си'лы, и= и=зба'ви w\т
вся'кiя напа'сти, и= ра'дость мi'ру сотвори` душе'вную и=
тjьле'сную, и= пре'зри на'мъ вся^ согрjьш_е'нiя.

%<Сjьда'ленъ, гла'съ в~.%>

%<М%>оле'нiе те'плое и= стjьна` неwбори'мая, ми'лости
и=сто'чниче, мi'рови прибjь'жище, прилjь'жнw вопiе'мъ ти`:
бц\де вл\дчце, предвари`, и= w\т бjь'дъ и=зба'ви на'съ,
_е=ди'на вско'рjь предста'тельствующая.

%<Пjь'снь д~. I=рмо'съ:%>

%<С%>jьдя'й въ сла'вjь, на пр\сто'лjь бж~ества`, во
_о='блацjь ле'гцjь прiи'де i=и~съ пребж~е'ственный,
нетлjь'нною дла'нiю, и= спасе` зову'щыя: сла'ва хр\сте`,
си'лjь твое'й.

%<_Е=%>v\глiа хр\сто'ва бг~огла'сный списа'тель лука`
написа` _о='бразъ тво'й чу'дный, всенепоро'чная вл\дчце, и=
мл\днца ти` превjь'чнаго на руку` и=з\ъ_образи`: ст~ы'й же
кн~зь а=ндре'й въ нощно'мъ видjь'нiи о_у=зрjь'вши тя`
моля'щуюся за ны`, даде` на'мъ _о='бразъ твоегw` моле'нiя,
къ нему'же притека'ющыя бjь'дъ и= напа'стей и=збавля'еши.

%<_W%> прест~а'я дв~о бц\де, ты` и=зво'лила _е=си`
и=зы'ти и=з\ъ гре'ческiя страны` въ чудотво'рномъ _о='бразjь
твое'мъ, и= доити` до ст~а'гw мjь'ста, и=дjь'же и=
jа=ви'лася _е=си` кн~зю а=ндре'ю: _о='нъ же моля'ся
тебjь`, со слеза'ми вопiя'ше: прест~а'я дв~о бц\де, и=зба'ви
на'съ вся'кихъ бjь'дъ и= скорбе'й.

%<Н%>а тя` о_у=пова'нiе возложи'хомъ, бг~олюби'вая мт~и
дв~о, предста'тельницу тя` живота` тве'рду и= непоколеби'му
стяжа'хомъ, моли` w= на'съ рабjь'хъ твои'хъ всеще'драго
бг~а.

%<Т%>ы` _е=си` похвала` и= вjьне'цъ ст~ы^мъ всjь^мъ,
вси` на тя` по бз~jь наде'жду возложи'хомъ, и= тебjь`
мо'лимся, бг~олюби'вая цр~и'це, бж~iя мт~и, помо'щнице
грjь^шнымъ и= спасе'нiе рабw'мъ твои'мъ.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй сла'вjь
твое'й: ты' бо неискусобра'чная дв~о, и=мjь'ла _е=си` во
о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<В%>ся'кое мjь'сто, прест~а'я дв~о бц\де, свое'ю
ми'лостiю просвjьща'еши, гра'ду же влади'мiру и= мjь'сту
бг~олюби'мому, вели'кая похвала` и= о_у=твержде'нiе, въ
бjьда'хъ су'щымъ ско'рая помо'щница.

%<П%>роповjь'дуетъ пресла'внw в_ели'чiя твоя^ ла'vра,
jа='же бо твое` и='мя нача'ло прiя`, мт~и бж~iя
бг~олюби'вая: хва'лятъ мол_е'бницы, и= велича'ютъ
чудотво'рный _о='бразъ твоегw` моле'нiя w= на'съ и=
гл~го'лютъ: о_у=тверди` гд\си _о=би'тель сiю`.

%<П%>риспjь` дне'сь па'мять твоя`, кня'же а=ндре'е,
ра'дуется пресла'вный гра'дъ влади'мiръ, и= бг~олюби'мое
мjь'сто красу'ется зову'щи: прест~а'я дв~о бц\де, спаси`
на'съ и= и=зба'ви w\т вся'кiя ну'жды и= печа'ли.

%<М%>р~i'е, злата'я кади'льнице, стра^сти па^губныя
w\тжени` w\т на'съ, и= о_у=тверди` на'съ непоколеби'мыхъ,
прест~а'я дв~о бг~олюби'вая, не и='мамы бо и=ны'я по'мощи
ра'звjь тебе`, вл\дчце.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те рука'ми
воспле'щимъ, w\т нея` ро'ждшагося бг~а сла'вимъ.

%<П%>рише'ствiемъ честна'гw _о='браза твоегw`, цр~и'це
бц\де, w=святи'ла _е=си` мjь'сто бг~олюби'мое, на не'мже
_о=би'тель свою` w\т дре'внихъ лjь'тъ сохраня'еши, и=дjь'же
и= на'съ сподо'би тебе` пjь'ти чи'стыми сердцы`.

%<Н%>е о_у=жаса'йся кн~же а=ндре'е, и= не диви'ся,
ви'дjьвъ _о='бразъ преч\стыя бц\ды, w\т гре'ческiя страны`
и=зше'дшiй, доити' же гра'да росто'ва неизво'лившiй: се' бо
до'йде до мjь'ста ст~а'гw, свы'ше пронарече'ннагw, и=
подви'же вопи'ти тебе` къ пребл~гослове'ннjьй: _w
всеми'лостивая! моли` w= на'съ сн~а своего`, хр\ста` бг~а
на'шего.

%<В%>оздви'гнемъ руцjь` свои` горjь`, и= вознесе'мъ
хвал_е'нiя гд\сви: се' бо вои'стинну прiи'де преч\стая дв~а
и= бц\да бг~олюби'вая, вся` w=заря'я вjь^рныя бж~е'ственною
свое'ю i=кw'ною.

%<Х%>ра'мъ живы'й и= w=сщ~е'нный су'щи, пренепоро'чная,
пребезнача'льное сло'во пло'тiю родила` _е=си`, безслове'сiя
мi'ръ и=зба'вльшее: и=зба'ви и= на'съ w\т напа'стей твои'ми
моли'твами, бг~олюби'вая.

%<Конда'къ, гла'съ и~.%>

%<Д%>в~о и= мт~и бг~олюби'вая, цр~и'це мр~i'е бц\де,
ми'лостивая хода'таице къ сн~у своему` и= бг~у на'шему за
ны` рабы^ твоя^! ты`, _о=трокови'це, бл~гоизво'лила _е=си`
твоему` пречу'дному _о='бразу, _е=го' же написа`
бг~оглаго'ливый лука`, пе'рвjье w\т страны` гре'ческiя,
пото'мъ же и= w\т цр\ствующагw гра'да кi'ева и=зы'ти, по
о_у=моле'нiю бл~говjь'рнагw кн~зя а=ндре'я, и= jа=ви'ти
ми'лость свою` новопросвjьщ_е'ннымъ лю'демъ страны` сея`, но
не и=зво'ливши дости'гнути гра'да росто'ва, возлюби'ла
_е=си` пребыва'ти въ предjь'лjьхъ влади'мiрскихъ, и=дjь'же
и= jа=ви'лася _е=си` вjь'рному рабу` твоему` кн~зю
а=ндре'ю, моля'щися w= лю'дехъ твои'хъ сн~у и= бг~у твоему`,
jа='коже дре'вле ст~о'му а=ндре'ю въ хра'мjь влахе'рнскомъ.
Тjь'мже ст~ы'й кн~зь а=ндре'й новописа'въ тебе`,
моли'твенницу w= лю'дехъ твои'хъ, w=ста'ви на'мъ се'й
моли'твенный ли'къ тво'й, бг~олюби'вая мт~и, и= w=снова`
_о=би'тель въ мjь'стjь твоегw` jа=вле'нiя, и=з\ъ нея'же w\т
чудотво'рныя твоея` i=кw'ны и= по все'й странjь`
рwссi'йстjьй ми'лость и= по'мощь и= и=сцjьле'нiе подае'ши съ
вjь'рою приходя'щымъ къ тебjь`: jа='кw w= тебjь` бц\де вся`
тва'рь ра'дуется.

%<Тропа'рь, гла'съ а~.%>

%<В%>сепjь'тая и= всеси'льная цр~и'це бц\де, мт~и всея`
тва'ри содjь'теля, хр\стiа'нская наде'ждо и= засту'пнице,
печа'льныхъ о_у=тjьше'нiе, ненадjь'ющихся и= w\тча'явшихся
ско'рое надjь'янiе, мо'лимъ тя`, ми'лостива бу'ди на'мъ
грjь^шнымъ и= не w=ста'ви ра^бъ свои'хъ, и= не w\три'ни
мол_е'нiя вjь'рныхъ, въ ско'рбехъ и= бjь'дахъ, пред\ъ
честны'мъ _о='бразомъ твои'мъ и=збавле'нiя тре'бующихъ. _w
вл\дчце, бл~га'я помо'щнице! ри'зою твое'ю честно'ю на'съ
защити` и= w\т всjь'хъ sw'лъ и=зба'ви, моля'щи сн~а твоего`,
хр\ста` бг~а на'шего, да сп~се'тъ ду'шы на'шя, jа='кw
милосе'рдъ.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=тц_е'въ гд\сь и= бг~ъ бл~гослове'нъ
_е=си`.

%<Б%>г~олюби'вому житiю` первонача'льникъ и= наста'вникъ
кн~же а=ндре'е бы'лъ _е=си`, и= моле'бнw подвиза'лся _е=си`
пред\ъ пречу'днымъ _о='бразомъ бж~iя мт~ре: свjьтлjь'йши бо
сл~нца возсiя` преч\стна'я i=кw'на прест~ы'я бц\ды, _е='й же
моли'ся спасти'ся на'мъ.

%<Х%>ерувi^мъ и= серафi^мъ превы'шши jа=ви'лася _е=си`
бц\де: ты' бо _е=ди'на прiя'ла _е=си` невмjьсти'маго бг~а во
о_у=тро'бjь свое'й, и=бл~говоли'ла доити`
_о='бразу твоему` бг~олюби'магw мjь'ста. мы' же раби` твои`
вси` вjь'рнiи пjь'снми тя` о_у=блажа'емъ.

%<П%>рест~а'я гп\сже` дв~о бц\де, мт~и хр\ста` бг~а
на'шегw, вся'кw мо'жеши на'мъ бы'ти помо'щница: посjьти'вшая
чу'днымъ _о='бразомъ твои'мъ бг~олюби'мое мjь'сто сiе`,
бг~олюби'вая вл\дчце, посjьти` и= на'съ, и= не w=ста'ви,
jа='коже сама` вjь'си, съ вjь'рою приходя'щихъ къ тебjь`.

%<П%>риступи` къ чу'дному _о='бразу бг~олюби'выя
бг~ома'тере вели'кiй кн~зь а=ндре'й, и= просте'ръ ру'цjь
свои` взе'мъ jа='кw безцjь'нное сокро'вище, и= возвjьсти`
_о=ц~у` своему`, ка'кw чуде'снw и=з\ъ вышегра'да посjьти`
мjь'сто бг~олюби'мое.

%<Пjь'снь и~. I=рмо'съ:%>

%<_О='%>троки бл~гоч_ести'выя въ пещи` рождество`
бг~оро'дичо сп~сло` _е='сть: тогда` о_у='бw _о=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<П%>рiими` моле'нiе на'ше, преч\стая бц\де, сохрани` и=
заступи` w\т вся'кагw sла`, и= не w\три'ни на'съ w\т своегw`
ч\стна'гw _о='браза: тя' бо и='мамы моли'твенницу те'плу и=
стjь'ну тве'рду и= покро'въ неруши'мый, и= земли` на'шей
вели'кую похвалу` и= о_у=твержде'нiе.

%<Р%>а'дуемся душе'ю и= весели'мся се'рдцемъ, взира'юще
на _о='бразъ тво'й, прест~а'я бц\де бг~олюби'вая, и=му'ще
тя` держа'ву непобjьди'мую и= о_у=твержде'нiе
непоколеби'мое, наде'жду и= о_у=пова'нiе, и= душа'мъ на'шымъ
спасе'нiе.

%<П%>омо'щница _е=си` въ ско'рбехъ и= въ напа'стехъ и=
бjь'дахъ, и= въ темни'цахъ и=збавле'нiе, на бра'ни и= въ
ра'техъ заступле'нiе, бг~о_отрокови'це ч\стая, и=
и=збавле'нiе всjь^мъ вjь^рнымъ человjь'кwмъ и= похвала`, и=
гра'ду на'шему вели'кое о_у=твержде'нiе.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~ома'тере,
и= да вопiе'тъ, ра'дуйся всеблаже'нная бц\де, ч\стая
приснодв~о.

%<С%>е` тебjь`, прест~а'я цр~и'це бг~олюби'вая,
посыла'ется съ нб~се` а=рха'гг~лъ гаврiи'лъ, цр~я` всjь'хъ
и= бг~а провозвjьсти'ти прише'ствiе, и= возгласи'ти тебjь`:
ра'дуйся бл~года'тная, гд\сь съ тобо'ю.

%<Р%>а'дуйся, мт~и дв~о, ра'дуйся преч\стая, прiя'телище
бж~iе, ра'дуйся свjь'щнице свjь'та, а=да'мово воззва'нiе и=
_е='vино и=збавле'нiе, горо` ст~а'я и= пресла'вная, и=
сщ~е'нный черто'же.

%<Т%>ы` _е=си` похвала` хр\стiа'нwмъ вл\дчце, ты`
_о=ру'жiе на враги` и= стjьна`, къ тебjь` прибjьга'емъ, тя`
и= ны'нjь на по'мощь призыва'емъ: гп\сже` цр~и'це бц\де,
сп~си` и= сохрани` правовjь^рныя лю'ди твоя^, бг~олюби'вая.

%<_W%> всеми'лостивая хр\стiа'нwмъ помо'щнице не мо'жетъ
тя` воспjь'ти досто'йнw о_у='мъ чл~вjь'ческiй и=
а='гг~льскiй, jа='кw всея` тва'ри ч\стнjь'йшую, нб\сныхъ и=
земны'хъ си'лъ сла'внjьйшую: всjь'хъ бо творца` родила`
_е=си` и= бг~а: но, _w вл\дчце! прiими` ми'лостивнw на'ше
моле'нiе, всегда' бо на тя` надjь'емся.

%<Свjьти'ленъ. Подо'бенъ: П%>осjьти'лъ ны` _е='сть:

%<Т%>е'плое заступле'нiе въ бjьда'хъ, и= помо'щницу
на'шу, и= къ бг~у примире'нiе, _е='юже тли` и=зба'вихомся,
бц\ду вjь'рнiи о_у=блажа'емъ.

%<Сла'ва, и= ны'нjь:%>

%<Т%>я` предста'тельницу и='мамы грjь'шнiи, _w прест~а'я
дв~о: ты` бл~гопремjь'нна сотвори` сн~а твоего` и= бг~а
на'шего, мт~рними твои'ми мл~твами.

%<На хвали'техъ стiхи^ры на д~. Гла'съ s~.%>

%<В%>елича'емъ тя` вси`, пренепоро'чная мт~и хр\ста`
бг~а на'шегw, jа='же пре'жде рж\ства` дв~а, и= въ рж\ствjь`
дв~а и= по рж\ствjь` па'ки пребыва'еши дв~а: невjь'сто
неневjь'стная, низложи` врагw'въ на'шихъ, мо'лимъ тя`
вл\дчце.

%<Два'жды.%>

%<П%>ребл~гослове'нна и= препросла'вленна _е=си` бц\де
дв~о, jа='кw родила` _е=си` всjь'хъ творца`, мт~и су'щи
живота`, тобо'ю прiя'хомъ мы` грjь'шнiи паде'нiя на'шегw
воста'нiе, _е=ди'на бл~гослове'нная.

%<Б%>л~жи'мъ тя` вси` ро'ди бц\де, jа='кw ра'дости вся^
ны` и=спо'лнила _е=си` jа=вле'нiемъ твои'мъ кн~зю а=ндре'ю,
и= дарова'нiемъ на'мъ ч\стна'гw _о='браза твоегw` преч\стая,
_е=му'же дне'сь покланя'ющеся о_у=ми'льнw мо'лимъ тя`:
сподо'би вл\дчце твоя^ рабы^, въ бу'дущемъ вjь'цjь,
и=збра'нныхъ ра'дости.

%<Сла'ва, и= ны'нjь: гла'съ и~:%>

%<_W%> пресла'внагw чудесе`! во всjь'хъ страна'хъ тебе`
ра'ди прославля'ема _о=би'тель твоя`, бг~оневjь'сто, jа='кw
и='мать въ себjь` чудотво'рную твою` i=кw'ну, w\т нея'же
неизреч_е'нныя цjьльбы^ прiе'млюще, бл~года'рств_енная
вопiе'мъ тебjь` и= о_у=ми'льнw мо'лимъ тя`: прест~а'я дв~о,
спаси` ду'шы на'шя, jа='кw милосе'рдая.

%<На лiтургi'и бл~ж_е'нна, пjь'снь г~ и= s~. Прокi'менъ,
а=п\слъ, _е=v\глiе и= прича'стенъ бц\дjь _о='бщiй.%>

%<Моли'тва бг~олюби'вой бж~iей мт~ри.%>

%<_W%> чу'дная и= вы'сшая всjь'хъ тва'рей цр~и'це бц\де,
нб\снагw цр~я` хр\ста` на'шегw мт~и! о_у=слы'ши на'съ
грjь'шныхъ и= недосто'йныхъ ра^бъ твои'хъ, въ ча'съ се'й
моля'щихся и= припа'дающихъ къ тебjь` съ воздыха'нiемъ и=
слеза'ми, и= о_у=ми'льнw глаго'лющихъ: и=зведи` на'съ w\т
ро'ва страсте'й, вл\дчце, и=зба'ви на'съ w\т вся'кiя ско'рби
и= печа'ли, w=гради` w\т вся'кiя напа'сти и= sлы'хъ
клеве'тъ, и= w\т непра'веднагw и= лю'тагw навjь'та вра'жiя.
мо'жеши бо, _w бл~года'тная мт~рь на'ша, не то'чiю
w\т вся'кагw sла` сохрани'ти лю'ди твоя^, но и= вся'кимъ
бл~годjья'нiемъ снабди'ти и= спасти`: ра'звjь тебе` и=ны'я
предста'тельницы въ бjьда'хъ и= w=бстоя'нiихъ и= те'плыя
хода'таицы w= на'съ грjь'шныхъ не и='мамы къ сн~у твоему`
хр\сту` бг~у на'шему, _е=го' же о_у=моли` вл\дчне, да
спасе'ннiи тобо'ю сла'вимъ и= въ бу'дущемъ вjь'цjь всест~о'е
и='мя сн~а твоегw` и= бг~а на'шегw ку'пнw со _о=ц~е'мъ и=
ст~ы'мъ дх~омъ, ны'нjь и= въ безкон_е'чныя вjь'ки.
а=ми'нь.
