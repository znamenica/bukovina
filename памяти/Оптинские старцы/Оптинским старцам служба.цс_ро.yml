---
вечерня:
   отпустительно:
      тропарь:
         глас: 6
         текст: Православныя веры светильницы, / монашества непоколебимии столпи, / земли
            Российския утешителие, / преподобнии Старцы Оптинстии, / любовь Христову стяжавшии /
            и души своя / за чада полагавшии, / молитеся ко Господу, / да утвердит земное /
            отечество ваше / в Православии и благочестии // и спасет души наши.
      молитва: О велицыи угодницы Божии, столпи и светильницы Земли Российстей, преподобнии
         и богоноснии отцы наши Оптинстии, Льве, Макарие, Моисее, Антоние, Иларионе,
         Амвросие, Анатолие, Исаакие и Иосифе, Варсонофие, Анатолие, Нектарие, Никоне
         и Исаакие, по закону Евангельскому Господа Бога всем сердцем и всею душею и
         всем разумением возлюбившии и всему народу Божию во спасение бывшии; сего ради
         под покров Пресвятыя Владычицы нашея Богородицы во обитель Оптину, покаявшимся
         разбойником основанную, притекшии, путем тесным и прискорбным смирения и самоукорения
         до конца дней ваших ходившии, темже убо благодатныя дары святаго Духа преизобильно
         стяжавшии; старых и младых, знатных и препростых, мудрых века сего и худоумных,
         никогоже от грядущих к вам ижденувшии, николиже тща и неутешна отпустившии,
         но светом истины Христовы всех просветившии и духовно воскресившии, ближних
         ваших, яко себе самех, возлюбившии и тех в сердце своем вместившии, по словеси
         Апостола, пророчествующе и назидающе, увещающе и утешающе. Умолите Милосердаго
         Господа, во обитель райскую разбойника благоразумнаго с собою вземшаго, даровати
         нам, недостойным, яко работником единонадесятаго часа, дух сокрушения, сердца
         очищение, уст хранение, правоту деяний, мудрование смиренное, слезы покаяния,
         веру непостыдную, любовь нелицемерную, мир душевный и здравие телесное, да предстательством
         вашим сподобит нас Господь добраго ответа на Страшнем Судищи Своем, вечных мук
         избавляя, и царствия Небеснаго купно с вами да удостоит во веки веков. Аминь.
утреня:
   канон:
      кондак:
         глас: 4
         текст: 'Воистину дивен Бог / во святых своих, / Пустынь Оптину / якоже вертоград
            старчества явивый, / идеже богопросвещении отцы, / тайная сердца человеческого
            ведущия, / народа Божия печальницы / доблии явишася: / сии бо на путь покаяния /
            грехом отягощеннныя наставиша, / в вере колеблющияся / светом Христова учения
            просветиша / и Божией премудрости научиша, / страждующим и немощным спострадаша /
            и исцеления дароваша. / ныне же, во славе Божией пребывающия, / молятся
            непрестанно // о душах наших.'
