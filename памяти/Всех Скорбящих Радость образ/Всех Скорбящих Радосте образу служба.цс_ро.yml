---
вечерня:
   стиховен:
      стихира:
         глас: 2
         описание: поемая на молебне вместо тропаря
         текст: Всех скорбящих Радосте / и обидимых Заступнице, / и алчущих Питательнице, /
            странных Утешение, / обуреваемых Пристанище, / больных Посещение, / немощных
            Покров и Заступнице, / Жезле старости, / Мати Бога Вышнего, / Ты еси Пречистая, /
            потщися, молимся, // спастися рабом Твоим.
   отпустительно:
      тропарь:
         глас: 8
         текст: 'Ко источнику приснотекущему милосердия, / Пречистей Деве Богородице, /
            притецем, людие вси, / священницы же и иноцы, / мужие, и жены, и чада, / здравии
            и болящии, / в покаянии вопиюще / и умильно глаголюще: / Владычице, помози грешным /
            рабом Твоим, / яви яко Благая славу Твою, / присно потщися / умилосердитися на ны, /
            испросити очищение душ / и телес наших / от Источника жизни нашея, / Бога, Егоже
            родила еси, // едина Благословенная.'
      молитва: 'О Пресвятая и Преблагословенная Дево, Владычице Богородице! Призри милостивным
         Твоим оком на нас, предстоящих пред святою иконою Твоею и со умилением молящихся Тебе:
         воздвигни нас из глубины греховныя, просвети ум наш, омраченный страстьми, и уврачуй
         язвы душ и телес наших. Не имамы иныя помощи, не имамы иныя надежды, разве Тебе,
         Владычице. Ты веси вся немощи и согрешения наша, к Тебе прибегаем и вопием: не остави
         нас Твоею небесною помощию, но предстани нам присно и Твоим неизреченным милосердием
         и щедротами спаси и помилуй нас, погибающих. Даруй нам исправление греховныя жизни
         нашея и избави нас от скорбей, бед и болезней, от внезапныя смерти, ада и вечныя муки.
         Ты бо, Царице и Владычице, скорая Помощница и Заступница еси всем притекающим к Тебе
         и крепкое Прибежище грешников кающихся. Подаждь убо нам, Преблагая и Всенепорочная
         Дево, христианский конец жития нашего мирен и непостыден и сподоби нас Твоим
         ходатайством вселитися во обителях небесных, идеже непрестанный глас празднующих
         радостию славит Пресвятую Троицу, Отца и Сына и Святаго Духа, ныне и присно и во веки
         веков. Аминь.'
