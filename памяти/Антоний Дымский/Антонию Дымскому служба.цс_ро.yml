---
вечерня:
   отпустительно:
      тропарь:
         глас: 4
         текст: Добродетелей ревнителю, / пустынный житель, / подвижник веры / Христа Бога
            нашего, / пощением и труды / умертвивый плотская вожделения, / тезоимените великому
            Антонию, / егоже житию поревновал еси / и во егоже имя / Божественный храм воздвигл
            еси, / купно с ним, преподобне Антоние, / моли Спасителя всех, / да и нас сотворит
            победители / плотских похотей / и храмы Духа Святаго, // по велицей Его милости.
      молитва: 'О пастырю добрый, учителю и наставниче наш и святыя обители Дымския
         начальниче, преподобный отче Антоние! Молим тя усердно: ты, яко имея дерзновение
         ко Владыце Христу и ко Пречистей Его Матери, буди о нас, недостойных, иже с
         верою притекающих к тебе, ходатай и молитвенник теплый, заступая нас от всяких
         бед и напастей, да твоими молитвами и предстательством пребудем невредимы от
         врагов наших видимых и невидимых. Моли милосердие Его, еже спасти нас от прегрешений
         наших, имиже весть судьбами. Моли благость Его, еже милостивно подавати нам
         и всему миру потребная. Молися Дающему всем мир ниспослати мир Церквам, собирая
         расточенный во едино, сохранити страну нашу в мире и тишине и всякому верному
         в доме и на пути и повсюду дни благи и безмятежны даровати, умирити жизнь нашу,
         помиловати нас, предстоящих зде и за благословною виною отшедших отец и братии
         наших, и весь мир и спасти души наша, да выну славим, хвалим, поем и величаем
         пречестное и   великолепое Имя Отца, и Сына, и Святаго Духа ныне, и присно, и
         во веки веков. Аминь.'
утреня:
   канон:
      кондак:
         глас: 6
         текст: 'Сверстник и подражатель / преподобному Варлааму, / послушание к нему /
            истинное стяжав, / достоин явился ему преемник, / упасши до времене стадо
            его, / добродетелем же его поревновав, / в туюжде меру / возраста достигл еси, /
            безмолвие пустынное возлюбив, / и угоден Господеви показался еси, / первоначальный
            быв пустыни / при езере Дымском, / тем ти вопием: / с преподобным Варлаамом, /
            отче Антоние, / моли о нас Бога, / да даст нам такожде / угодити Ему, якоже и
            ты, / образе послушания // и безмолвия тихий рачителю.'
