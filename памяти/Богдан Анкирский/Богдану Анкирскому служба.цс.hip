<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ з~-й де'нь.%>

%<Ст~а'гw сщ~енному'ченика fеодо'та, _е=п\скопа
а=гкv'рскагw.%>

%<Стiхи^ры, гла'съ а~. Подо'бенъ: Н%>б\сныхъ чинw'въ.

%<Р%>а'достнымъ се'рдцемъ * и= тве'рдымъ по'мысломъ, *
подвигw'мъ, му'чениче, бл~годерзну'лъ _е=си` вои'стинну, *
не о_у=боя'вся мучи'тельныхъ болjь'зней, ни ну'ждныя
сме'рти. * тjь'мже зако'ннw пострада'въ, * свjь'тлw
вjьнча'лся _е=си`, fеодо'те.

%<И=%>скуше'ньми пло'ти твоея` * о_у=язви'лъ _е=си`
супоста'ты, блаже'нне, * и= сострjьля'лъ _е=си` си'хъ
w=блич_е'нiи сердца`: * ка'плями же и=злiя'нiй крове'й
твои'хъ, * пото'ки и=зсуши'лъ _е=си` до конца`, * безбо'жiя,
пребл~же'нне.

%<Т%>ерпjьли'внw свjьща'ми w=паля'емь * и= ра'нами
хребе'тъ сокруша'емь, * му'чениче, претерпjь'лъ _е=си`
зовы'й: * хр\сто'вы любве` w\тню'дъ ничто'же мя` разлучи'тъ,
* ни сме'рть, ни живо'тъ, * ниже` вся'ка и='на му'ка.

%<И='ны стiхи^ры прест~ы'я бц\ды, гла'съ и= подо'бенъ
то'йже:%>

%<W=%>держи'ми пад_е'нiи ненаде'жными, ч\стая, * тя`
предста'тельницу _е=ди'ну и=му'ще, дв~о, * вопiе'мъ
благода'рственнw: * w=чи'сти ны`, прест~а'я бг~оневjь'сто: *
ты' бо _е=си` мi'ру прибjь'жище, * и= заступле'нiе ро'ду
на'шему.

%<Ж%>езло'мъ твоегw` предста'тельства, *
бг~ороди'тельнице ч\стая, * sвjьри^ныя стра^сти *
_о=кая'нныя души` моея` w\тжени` вско'рjь, * ми'рнw живо'тъ
мо'й о_у=правля'ющи, * и= ст~о'му мя` ста'ду и=збра'нныхъ
твои'хъ _о=ве'цъ причти`.

%<С%>огрjьше'нiй пучи'ною потопля'емь, * къ ти'хому
приста'нищу * преч\стыя твоея` моли'твы, бг~ороди'тельнице,
прибjь'гъ, * взыва'ю ти`: спаси' мя, * держа'вную твою`
пода'вши десни'цу * рабу` твоему`, пренепоро'чная.

%<Сла'ва, и= ны'нjь:%>

%<Н%>ра'вомъ гнилы'мъ попо'лзся, ни'цъ лежу`, * и= къ
твое'й дв~о, притека'ю тишинjь`, * w\т бу'ри сопроти'вныя *
и= и=скуше'нiй много_обра'зныхъ мя` и=зба'ви, * да пою`
твою` благода'ть непреста'ннw, * бц\де мт~и приснодв~о.

%<Кр\стобг~оро'диченъ:%>

%<О_у=%> кр\ста` предстоя'щи сн~а и= бг~а твоегw`, * и=
долготерпjь'нiе тогw` смотря'ющи, * глаго'лаше пла'чущи мт~и
ч\стая: * о_у=вы` мнjь`, ча'до сладча'йшее, * что` сiя^
стра'ждеши непра'веднw, сло'ве бж~iй, * да спасе'ши
человjь'чество;

%<Тропа'рь, гла'съ д~:%>

%<И=%> нра'вwмъ прича'стникъ, и= пр\сто'лwмъ
намjь'стникъ а=п\слwмъ бы'въ, дjья'нiе w=брjь'лъ _е=си`,
бг~одохнове'нне, въ видjь'нiя восхо'дъ, сегw` ра'ди сло'во
и='стины и=справля'я, и= вjь'ры ра'ди пострада'лъ _е=си`
да'же до кро'ве, сщ~енному'чениче fеодо'те: моли` хр\ста`
бг~а, спасти'ся душа'мъ на'шымъ.

%<Канw'нъ, _е=гw'же краегране'сiе:%>

%<Б%>ж~iе дая'нiе бы'лъ _е=си` и='стиннw, блаже'нне.
%<Творе'нiе i=w'сифово.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху, пjьшеше'ствовавъ i=и~ль по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь, пои'мъ, вопiя'ше.

%<Б%>г~осiя'нную тя` sвjьзду` мы'сленное показа'въ
сл~нце, на высотjь` своея` цр~кве, всю` зе'млю блиста'ньми,
бл~же'нне, твои'хъ страда'нiй о_у=ясни`.

%<W\т%> ю='на во'зраста возложе'нъ бы'въ бг~у, fеодо'те,
бг~ода'нными добродjь'тельми ду'шу просвjьти'лъ _е=си`
jа='вjь, и= мi'ръ ч\стны'ми страда^нiи о_у=краси'лъ _е=си`.

%<С%>ла'вный му'ченикъ смотря'я льсти'вагw мр_е'жи
прост_е'рты на земли`, всю'ду прохожда'ше, ду'шы о_у=че'ньми
бл~гочести'выхъ о_у=твержда'я благода'тiю.

%<Бг~оро'диченъ:%>

%<П%>ремно'гимъ милосе'рдiемъ нб~са` прекло'нь, сни'де
сн~ъ бж~iй, и= и=зъ теб_е` воплоти'ся, ч\стая, спаса'я
человjь'ка w\т пре'лести sмiи'ны.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<В%>ы'ну взира'я къ бг~у _о=чесы` о_у='мными,
приснопа'мятне му'чениче, не чу'лъ _е=си` ра'нъ тjьлеси`
приближа'ющихся, и= му'ками всю'ду w=держи'мь.

%<Н%>ика'коже, му'чениче, прилw'ги болjь'зненными
поколеба'лся _е=си`, ни ласка^нiи беззако'нныхъ, на ка'мени
тве'рдыя вjь'ры хр\сто'вы водруже'нъ, сла'вне fеодо'те.

%<С%>окруша'я тjь'ло мно'гими ра'нами гони'тель, не
возмо'же w\тню'дъ твоея` крjь'пости душе'вныя разсла'бити,
бж~е'ственною любо'вiю сп~са, бл~же'нне, о_у=твержда'емь.

%<Бг~оро'диченъ:%>

%<В%>и'дjьвъ твоегw` и=здале'ча ли'къ пр\оро'ческiй
бг~огла'сный та'инства глубину`, много_обра'зными гла^сы
бг~у мт~рь ч\стую тя` проповjь'дуетъ, преч\стая
бг~оневjь'сто.

%<Сjьда'ленъ гла'съ а~. Подо'бенъ: Г%>ро'бъ тво'й:

%<М%>ногосвjь'тлая sвjьзда`, дарова^нiи чуде'сными, и=
страда^нiи свяще'нными w=заря'я тва'рь, fеодо'те бл~же'нне,
вои'стинну бы'лъ _е=си`. тjь'мже дне'сь свjьтоно'сную твою`
па'мять пра'зднующе, въ весе'лiи се'рдца хр\ста` велича'емъ.


%<Сла'ва, и= ны'нjь, пра'здника, и=ли` бг~оро'диченъ:%>

%<Б%>езневjь'стная ч\стая бц\де дв~о, _е=ди'на вjь'рныхъ
предста'тельнице и= покро'ве, бjь'дъ и= скорбе'й, и= лю'тыхъ
w=бстоя'нiй всjь'хъ и=зба'ви, на тя` о_у=пова'нiе,
_о=трокови'це и=му'щихъ: и= ду'шы на'шя спаси` бж\ственными
моли'твами твои'ми.

%<Кр\стобг~оро'диченъ:%>

%<Н%>ескве'рная а='гница, а='гнца и= па'стыря повjь'шена
на дре'вjь ме'ртва зря'щи, пла'чущи вjьща'ше, ма'терски
восклица'ющи: ка'кw претерплю` твое` _е='же па'че сло'ва,
сн~е мо'й, сни'тiе и= вw'льныя стр\сти, бж~е пребл~гi'й;

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<М%>у'дростiю слове'съ твои'хъ, и= дjь'лъ бл~года'тiю,
тмы` предста'теля jа='вjь посрами'лъ _е=си`, fеодо'те, и=
побjь'ду взя'лъ _е=си` на него`, сла'внw подви'гся.

%<_О=%>гне'мъ страда'нiй твои'хъ jа='вjь запали'лъ
_е=си` многобо'жную ле'сть: и= jа='кw свjьща` дх~омъ
ст~ы'мъ, му'чениче, вже'гся та'йнw, подсо'лнечную
просвjьти'лъ _е=си`.

%<К%>рjь'пкw, сла'вне, въ ре'бра стру'жемь, и=
sjь'льными болjь'зньми jа='кw вои'стинну всю'ду w=круже'нъ,
непоколе'блемь о_у=мо'мъ позна'лся _е=си`, вjь'ры ра'ди,
приснопа'мятне.

%<Бг~оро'диченъ:%>

%<С%>охрани'въ нетлjь'нну тя` по рж\ствjь`, jа='коже
пре'жде рж\ства`, дв~о, содjь'тель, всели'ся въ ложесна`
твоя^, и= и=стлjь'вшыя мно'гими согрjьш_е'нiи w=бнови`.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Т%>ерпjь'нiемъ твои'мъ, му'чениче му'дре,
беззако'ннующихъстремл_е'нiя, и= му'къ
w=sлобл_е'нiя, и= w=пал_е'нiя jа='вjь терпjь'лъ _е=си`,
бж\ственнымъ посо'бiемъ w=гражде'нъ.

%<П%>роповjь'дуя сло'во благочести'вое, пу^тная
ш_е'ствiя дале'че, мч~ниче бг~ому'дре, ше'ствовалъ _е=си`,
и= заблужд_е'нныя къ свjь'ту w=брати'лъ _е=си`, тмо'ю
води^мыя су'етства.

%<В%>оздви'женъ бы'въ jа='коже а='гнецъ, му'чениче, на
дре'во, желjь'зныхъ ногте'й терпи'ши терза^нiя, jа='коже
безпло'тенъ, бл~же'нне, о_у=мерщвле'нiя дебельство`
совлача'я.

%<Бг~оро'диченъ:%>

%<В%>оплоще'нно вои'стинну сло'во _о='ч~ее, w\т
чи'стыхъ, ч\стая дв~о, крове'й твои'хъ родила` _е=си`, во
двою` соверш_е'нну _е=ст_еству`, _е=ди'ной же v=поста'си,
бг~ора'дованная.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<П%>ома'залъ _е=си` словесы` твои'ми свяще'нными,
чи^стыя къ подвигw'мъ ж_ены`, и= низло'жше, му'чениче,
врага` му'жескими бор_е'нiи, нетлjь'нiя вjьнцы` и=сплето'ша.

%<К%>рjь'постiю дх~а ду'шу w=гради'въ, лука'вствiя ду'хи
терпjь'нiемъ ра'нъ низложи'лъ _е=си`, и= побjь'ды вjьне'цъ
w\т бг~а прiя'лъ _е=си`, досточу'дне.

%<К%>а'плями крове'й твои'хъ, i='дwльскiй пла'мень,
му'чениче хр\сто'въ погаси'лъ _е=си`, и= росо'ю болjь'зней
твои'хъ, бл~гочести'выхъ ду'шы w=роси'лъ _е=си`, w\т
пла'мене пре'лести и=зба'вивъ.

%<Бг~оро'диченъ:%>

%<И='%>же все'й w\тню'дъ разу'мнjьй jа='кw бг~ъ, и=
ви'димjьй тва'ри, во о_у=тро'бу твою` всели'ся вои'стинну,
и= пло'ть бы'сть, человjь'ки назида'я, приснодв~о.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ_о=трокw'мъ, халд_е'и же w=паля'ющее
велjь'нiе бж~iе мучи'теля о_у=вjьща` вопи'ти: бл~гослове'нъ
_е=си`, бж~е _о=т_е'цъ на'шихъ.

%<_О=%>гне'мъ, бг~облаже'нне, болjь'зней твои'хъ
запале'нiе i='дwльское о_у=гаси'лъ _е=си`: кро'вными же
потw'ки погрузи'лъ _е=си` враги` безплw'тныя, fеодо'те,
вопiя`: бл~гослове'нъ _е=си`, бж~е _о=т_е'цъ на'шихъ.

%<Jа='%>кw fv"мiа'мъ бл~гово'ненъ прине'слся _е=си`,
му'дре, подвигополо'жнику твоему`, бж~е'ственною
благода'тiю, sлосмра'дную ле'сть низлага'я. тjь'мъ пое'ши
ра'достнw: благослове'нъ _е=си`, бж~е _о=т_е'цъ на'шихъ.

%<С%>облю'дъ твоя^ словеса` фо'ртъ святы'й, бг~оно'сному
фо'ртону w\тдаде' тя, хра'му на воздви'женiе ч\стну, на
w=чище'нiе всjь'хъ благочести'выхъ, въ снабдjь'нiе душа'мъ,
му'чениче fеодо'те.

%<Бг~оро'диченъ:%>

%<_Е=%>ди'ну нося'щаго v=поста'сь родила` _е=си` сло'ва,
мт~и дв~о, сугу'ба и=му'ща хотjь^нiя, и= _е=сте'ств_енная
_е=гw` свw'йства jа='вjь: бг~ъ бо _е='сть и= чл~вjь'къ,
на'съ ра'ди воплоти'выйся.

%<Пjь'снь и~. I=рмо'съ:%>

%<И=%>зъ пла'мене преподw'бнымъ ро'су и=сточи'лъ _е=си`,
и= пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. Тя` превозно'симъ
во вся^ вjь'ки.

%<Н%>епоколеби'мь сто'лпъ, забра'ло непрекло'нно,
непобjьди'мая стjьна`, степе'нь вjь'ры, да'нiе
бж~е'ственное, благоче'стiя побо'рникъ, пре'лести губи'тель
показа'лся _е=си`, страстоно'сче.

%<П%>равле'нiемъ бж~е'ственныя бл~года'ти, прему'дре,
му'къ преше'лъ _е=си` вели'кую пучи'ну, и= ти^хая ра'дуяся
дости'глъ _е=си`, сла'вне, приста^нища го'рнягw цр\ствiя.

%<Ш%>_е'ствiя и= ст_ези` твоя^ напра'вишася ко хр\сту`
всjь'хъ бг~у и= гд\су: _е=му'же въ ру'цjь дх~ъ тво'й
пре'далъ _е=си`, му'чениче страстоно'сче fеодо'те
треблаже'нне.

%<Бг~оро'диченъ:%>

%<Р%>и'торwвъ я=зы'къ та'инства твоегw` недоумjь'нную
глубину` и=зрещи` не мо'жетъ: сло'во бо бж~iе па'че сло'ва
родила` _е=си`, преч\стая дв~о, во спасе'нiе всjь'хъ.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно:
_е=го'же велича'юще, съ нб\сными вw'и тя` о_у=бл~жа'емъ.

%<Д%>а сла'вы о_у=лучи'ши _о='ныя, стр\стоте'рпче,
ви'димую ра'дуяся преwби'дjьлъ _е=си`, и= бж~е'ственнымъ
ма'нiемъ къ ра'намъ w\тлучи'вся, не о_у=жа'слся _е=си`
мучи'тельныхъ ви^дъ, и= сме'рти го'рькiя. тjь'мже съ
му'ч_еники вjьнча'лся _е=си` подви'гся.

%<Jа=%>ви'лся _е=си` хра'мъ, му'чениче, чи'стъ тр\оцы,
зда'нiемъ дjья^нiи, fеодо'те пребога'те, бж\ственными,
страда'нiй же свjь'тлыхъ сiя'нiемъ о_у=кра'шенъ. тjь'мже
хра'мы д_е'мwнскiя и=стука^нныя, му'дре, бж~е'ственною
о_у=тjь'шителя си'лою, jа='вjь низве'рглъ _е=си`.

%<И=%>ска'пающая гора` бж~е'ственную сла'дость,
jа=ви'лся _е=си` и=сто'чникъ чуде'съ, пучи'на же, сла'вне,
бж\ственныхъ дарова'нiй, струя` свjьтла` ст~а'гw дх~а, ду'шы
напоя'я, и= потопля'я стра^сти, и= всjь^мъ хода'тайствуя,
му'чениче, бл~гоче'стнw пою'щымъ тя` ра'дованiе.

%<Бг~оро'диченъ:%>

%<Г%>ла'сомъ а='гг~ла родила` _е=си` безнача'льнаго
сло'ва, прiе'мшаго пло'ть, о_у='мну же и= w=душевле'нну,
дв~о всеч\стая, w\т ч\стыхъ крове'й твои'хъ, и= безплw'тныя
враги` низло'жшаго, и= спа'сшаго на'съ всjь'хъ, и='стинную
бц\ду и=сповjь'дающихъ тя`.

