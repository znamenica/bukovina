<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ а~_i-й де'нь.%>

%<Ст~а'гw мч~ника и= а=рхiдiа'кона _е='vпла.%>

%<На Г%>д\си, воззва'хъ, %<стiхи^ры пра'здника, гла'съ
а~.%>

%<Подо'бенъ: Н%>б\сныхъ чинw'въ:

%<И='%>же съ мwv"се'омъ гл~го'лавый дре'вле * на горjь`
сiна'йстjьй _о='бразы, гл~го'ля: * а='зъ _е='смь бг~ъ сы'й:
* дне'сь же на горjь` fавw'рстjьй преwбра'жся, *
начало_обра'зное показу'я, луча'ми w=блиста'яся * тjь'мже,
хр\сте`, велича'ю твою` си'лу.

%<П%>ои'мь _о=со'бь твоя^, хр\сте`, о_у=ченики`, *
петра`, i=а'кwва и= i=wа'нна, во'лею на го'ру си'хъ возве'лъ
_е=си`, * чу'до стра'шное показа'въ, * и= нестерпи'мое
бж\ственнагw прише'ствiя твоегw` и=здале'ча * присносу'щное
благолjь'пiе.

%<Т%>воегw`, хр\сте`, прише'ствiя непостижи'магw *
тре'петни бы'вше а=п\сли дре'вле, * ни'цъ на зе'млю па'дше,
* бж\ственнjьй твое'й дивля'хуся си'лjь, * со'лнца просiя'въ
свjьтлjь'е, бла'же, * неизрече'нною си'лою твое'ю.

%<И='ны стiхи^ры ст~а'гw, гла'съ д~. Подо'бенъ: Д%>а'лъ
_е=си` зна'менiе:

%<Д%>о'брjь преше'лъ _е=си` * страда'нiя пучи'ну, *
благопла'вавъ, пребога'те, * дыха'нiи дх~а, * и= въ ти'хое
приста'нище о_у=стреми'лся _е=си` цр\ствiя бж~iя: * въ
не'мже болjь'зней твои'хъ возме'здiе * бога'тнw воспрiя'лъ
_е=си`, * и= со а='гг~лы предстои'ши вл\дцjь тва'ри, *
вjьнцено'сче блаже'нне.

%<В%>ъ порфv'ру w\т кро'ве w=багре'ну твоея` *
w=дjь'янъ, сла'вне, * и= побjь'ды вjьнце'мъ живонача'льною
руко'ю о_у=вязе'нъ, * на нб~сjь'хъ живе'ши, * сцр\ствуя
всеще'дрому. * тjь'мже тя`о_у=блажа'емъ, * jа='кw
и='стинна му'ченика, * и= сло'ва служи'теля, * и= вjь'ры
о_у=твержде'нiе.

%<_Е='%>vплъ чу'дный, * та^инъ служи'тель вл\дчнихъ
бы'въ, * jа='кw _о=вча` неsло'биво себе` сама'го приведе`, *
посjь'ченъ бы'въ мече'мъ, * благово'нно приноше'нiе, * и=
а='гня бж\ственное бы'въ. * того` о_у='бw о_у=блажа'емъ, *
свяще'нное _е=гw` страда'нiе свяще'ннw пра'зднующе, *
мучениколю'бцы дне'сь.

%<Сла'ва, и= ны'нjь, гла'съ то'йже:%>

%<Г%>ора`, jа='же и=ногда` мра'чна и= ды'мна, ны'нjь же
честна` и= свята` _е='сть, на не'йже но'зjь твои` стоя'стjь,
гд\си: превjь'чное бо сокрове'нное та'инство напослjь'докъ
jа=вле'но сотвори`, стра'шное твое` преwбраже'нiе, петру` и=
i=wа'нну и= i=а'кwву. и=`же такова` сiя'нiя лица` твоегw` не
терпя'ще, и= свjь'тлости ри'зъ твои'хъ, ни'цъ на лицjь`
земли` покрыва'хуся. и=`же и= о_у='жасомъ w=держи'ми,
дивля'хуся, ви'дяще мwv"се'а и= и=лiю`, глаго'лющя съ
тобо'ю, хотя^щая приключи'тися тебjь`, и= гла'съ w\т _о=ц~а`
свидjь'тельствоваше, глаго'ля: се'й _е='сть сн~ъ мо'й
возлю'бленный, w= не'мже благоизво'лихъ, тогw` послу'шайте:
и='же и= да'руетъ мi'рови ве'лiю ми'лость.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<_Е=%>стество`, _е='же во а=да'мjь, * хр\сто'съ
и=змjьни'ти хотя`, на го'ру ны'нjь * восхо'дитъ fавw'рскую,
* w=бнажа'я о_у=ч~никw'мъ бж~ество`.

%<Стi'хъ: Т%>воя^ су'ть нб~са`, и= твоя` _е='сть земля`.

%<С%>вjь'тъ трисiя'нный * w=блиста` неизрече'ннw, *
бж\ственныя твоея` сла'вы, * на горjь` fавw'рстjьй, сп~се, *
вся'ч_еская о_у=ясни`.

%<Стi'хъ: F%>авw'ръ и= _е=рмw'нъ w= и='мени твое'мъ
возра'дуетася.

%<В%>неза'пу о_у=ч~ницы` * премjьне'нiе ви'дjьвше
_о=де'жды, * и= всегw` тjьлесе` твоегw`, сло'ве, * ни'цы
па'дше поя'ху.

%<Сла'ва, и= ны'нjь, гла'съ д~:%>

%<Н%>а горjь` высо'цjь преwбра'жся сп~съ, верхw'вныя
и=мjь'я о_у=ч~ники`, пресла'внw w=блиста'лъ _е='сть,
показу'я, jа='кw высото'ю добродjь'телей w=блиста'вше и=
бж\ственнjьй сла'вjь сподо'бятся, глаго'лющыя со хр\сто'мъ
мwv"се'й и= и=лiа` пока'зоваху, jа='кw живы'ми и= ме'ртвыми
w=блада'етъ. и= и='же дре'вле зако'номъ и= пр\орw'ки
гл~го'лавый _е='сть бг~ъ, _е=му'же и= гла'съ _о=ч~ь, и=зъ
_о='блака свjь'тла послу'шествоваше, глаго'лющiй: тогw`
послу'шайте, и='же кр\сто'мъ а='да плjьни'вша, и= м_е'ртвымъ
да'рующа живо'тъ вjь'чный.

%<Тропа'рь, гла'съ д~:%>

%<М%>ч~никъ тво'й, гд\си, _е='vплъ во страда'нiи свое'мъ
вjьне'цъ прiя'тъ нетлjь'нный w\т теб_е` бг~а на'шегw:
и=мjь'яй бо крjь'пость твою`, мучи'телей низложи`, сокруши`
и= де'мwнwвъ немощны^я де'рзwсти. тогw` моли'твами спаси`
ду'шы на'шя.

%<Сла'ва, и= ны'нjь, пра'здника, гла'съ з~:%>

%<П%>реwбрази'лся _е=си` на горjь`, хр\сте` бж~е,
показа'вый о_у=ч~никw'мъ твои^мъ сла'ву твою`, jа='коже
можа'ху: да возсiя'етъ и= на'мъ грjь^шнымъ свjь'тъ тво'й
присносу'щный, моли'твами бц\ды, свjьтода'вче, сла'ва
тебjь`.

%<На о_у='трени.%>

%<По а~-й стiхоло'гiи сjьда'ленъ, гла'съ д~.%>

%<Подо'бенъ: О_у=%>диви'ся i=w'сифъ:

%<Н%>а горjь` fавw'рстjьй преwбрази'лся _е=си`, бж~е,
посреди` и=лiи` и= мwv"се'а, прему'дрыхъ, со i=а'кwвомъ и=
сi'мwномъ и= i=wа'нномъ. пе'тръ же сы'й ту`, сiя^ тебjь`
глаго'лаше: добро` _е='сть здjь` сотвори'ти три` сjь'ни,
_е=ди'ну мwv"се'ю, и= _е=ди'ну и=лiи`, и= _е=ди'ну тебjь`
вл\дцjь хр\сту`. и='же тогда` си^мъ свjь'тъ тво'й
возсiя'вый, просвjьти` ду'шы на'шя.

%<Сла'ва, и= ны'нjь, то'йже.%>

%<По в~-й стiхоло'гiи сjьда'ленъ, гла'съ то'йже.%>

%<Подо'бенъ: Jа=%>ви'лся _е=си` дне'сь:

%<П%>ра'здникъ пресвjь'телъ вл\дчнь прiи'де: прiиди'те
вси` на го'ру, о_у='мнw пред\ъwчи'стившеся, взы'демъ
fавw'рскую, хр\ста` ви'дjьти.

%<Сла'ва, и= ны'нjь, то'йже.%>

%<Канw'нъ пра'здника, со i=рмосо'мъ на и~. Творе'нiе
кv'ръ космы`.%>

%<Гла'съ д~. Пjь'снь а~. I=рмо'съ:%>

%<Л%>и'цы i=и~льтестiи невла'жными стопа'ми, по'нтъ
чермны'й, и= вла'жную глубину` прогна'вше, вса'дники
трiста'ты враги` ви'дяще въ не'й погруже'ны, съ весе'лiемъ
поя'ху: пои'мъ бг~у на'шему, jа='кw просла'вися.

%<Г%>лаго'лы живw'тныя другw'мъ хр\сто'съ, и= w=
бж\ственнjьмъ наказу'я цр\ствiи, рече`: во мнjь` _о=ц~а`
позна'йте, свjь'томъ jа='кw w=блиста'ю непристу'пнымъ, въ
ра'дости пою'ще: пои'мъ бг~у на'шему, jа='кw просла'вися.

%<С%>и'лою jа=зы^къ w=блече'теся, дру'зи о_у=ч~ницы`,
чу'дни же бу'дете въ бога'тствjь и='хъ, jа='кw сла'вы
напо'лнитеся: jа='кw jа=влю'ся свjьтлjь'е со'лнца,
w=блиста'я въ ра'дости пою'щихъ: пои'мъ бг~у на'шему, jа='кw
просла'вися.

%<Д%>не'сь хр\сто'съ на горjь` fавw'рстjьй, просiя'въ
jа='снw бж~е'ственною заре'ю jа='коже w=бjьща'ся,
о_у=ч~никw'мъ w=бнажи` зра'къ: свjьтоно'сныя же
напо'лнившеся бж\ственныя зари`, въ ра'дости поя'ху: пои'мъ
бг~у на'шему, jа='кw просла'вися.

%<И='нъ канw'нъ ст~а'гw, на д~, _е=гw'же
краегране'сiе:%>

%<С%>ла'внаго _е='vпла благоче'стнw восхваля'ю.
%<Творе'нiе i=w'сифово.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь` души` трича'стное потопи`,
молю'ся: да тебjь`, jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<_О=%>ру'жiемъ кр\ста` до'брjь преплы'въ, вше'лъ _е=си`
въ приста'нище жи'зни: въ не'мже ра'достнw водворя'яся,
сла'вне,о_у=ста'ви се'рдца моегw` многомяте'жное
волне'нiе, ти'хw сла'вити па'мять твою`.

%<В%>сесвjь'тлая sвjьзда` добродjь'тельными о_у=ч_е'нiи,
w=заря'я вjь^рныя, возсiя'лъ _е=си`, му'дре, честнjь'й
тве'рди, _е='vпле, цр~ко'внjьй, и= мра'къ w\тгна'лъ _е=си`
де'мwнскiй си'лою духо'вною.

%<В%>жиля'емь, му'дре, бж\ственною си'лою,
дерзнове'ннымъ по'мысломъ, бг~а w\т бг~а рожде'ннаго
проповjь'далъ _е=си`, распя'тiе во'лею претерпjь'вшаго, и=
сме'ртiю сме'рть разо'ршаго.

%<Д%>а подви'жатся къ твоему` хвале'нiю вся'ка о_у=ста`,
jа='кw и=зъ о_у='стъ вра'жiихъ бж\ственными о_у=ч_е'нiи,
бг~оно'се, и=схи'тилъ _е=си` вся^ благопоко'рнw прiе'мшыя
словеса` твоя^, страстоно'сче хр\сто'въ до'блественне.

%<Бг~оро'диченъ:%>

%<О_у=%>ясни'въ твою` хр\сто'съ о_у=тро'бу свjьтоно'сную
сни'тiемъ стра'шнымъ, jа='кw со'лнце, ч\стая, су'щымъ въ
мi'рjь возсiя`, рjьшя` многобо'жiя мглу` те'мную, и=
просвjьща'я мi'ра концы`.

%<Пjь'снь г~. I=рмо'съ:%>

%<Л%>у'къ си'льныхъ и=знемо'же, и= немощству'ющiи
препоя'сашася си'лою: сегw` ра'ди о_у=тверди'ся въ гд\сjь
се'рдце мое`.

%<В%>о всего` а=да'ма w=бле'кся, хр\сте`, w=чернjь'вшее
и=змjьни'въ просвjьти'лъ _е=си` дре'вле _е=стество`, и=
и=змjьне'нiемъ зра'ка твоегw` бг~осодjь'лалъ _е=си`.

%<С%>толпо'мъ _о=гнезра'чнымъ, и= _о='блакомъ дре'вле,
и='же въ пусты'ни i=и~ля веды'й, дне'сь на горjь`
fавw'рстjьй, неизрече'ннw во свjь'тjь хр\сто'съ просiя`.

%<И='нъ. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и=
мно'гое въ ча'дjьхъ и=знемо'же со'нмище, чу'дному бг~у
на'шему возопiи'мъ: ст~ъ _е=си`, гд\си.

%<С%>ебе` сама'го и=зда'лъ _е=си` jа='кw а='гнецъ,
во'лею закла'тисяхотя` за хр\ста`, теб_е` ра'ди
во'лею w=бнища'вшаго и= закла'вшася, _е='vпле всебл~же'нне.

%<З%>аколе'нiе непоро'чно, благово'нна же'ртва, и=
приноше'нiе соверше'нно прине'слся _е=си` бг~у, ра'достнw,
бл~же'нне, вопiя`: ст~ъ _е=си`, гд\си.

%<З%>акw'ны о_у=твержда'емь _е=v\гльскими, бг~ому'дре,
посреди` муже'й беззако'нныхъ предста'лъ _е=си` зовы'й
jа='вjь, не и='щущымъ w=брjьто'хся, w=бличи'ти си'хъ
sлоче'стiе.

%<Бг~оро'диченъ:%>

%<Б%>г~ъ посреди` теб_е` всели'вся, ника'кw дjь'вства
твоегw` ключа` поколеба`, ч\стая: _е=го'же прилjь'жнw моли`,
о_у=тверди'ти вся^ пою'щыя тя`.

%<Конда'къ ст~а'гw, гла'съ а~. Подо'бенъ: Л%>и'къ
а='гг~льскiй:

%<З%>ако'ны хр\сто'вы въ руку` w=бнося`, предста'лъ
_е=си` вопiя` врагw'мъ въ по'двизjь: самозва'нъ _е='смь
страда'льчествовати твердjь'йши. тjь'мже приклони'въ
ра'достнw вы'ю твою`, под\ъя'лъ _е=си` о_у=сjьче'нiе
мече'мъ, сконча'вый тече'нiе твое`.

%<Сjьда'ленъ, гла'съ а~. Подо'бенъ: Г%>ро'бъ тво'й,
сп~се:

%<_О=%>ру'жiемъ кр\ста` до'брjь преплы'въ, вше'лъ _е=си`
въ приста'нище ти'хо нб\сныхъ жили'щъ: въ не'мже
водворя'яся, творя'щымъ твою` па'мять моле'бную твои'хъ
пw'двигъ дне'сь, моли'ся зижди'телю, и=зба'витися w\т
вся'кiя ну'жды и= скорбе'й.

%<Сла'ва, и= ны'нjь, пра'здника, гла'съ д~. Подо'бенъ:
О_у=%>диви'ся i=w'сифъ:

%<Н%>епристу'пною твое'ю, хр\сте`, сла'вою бж\ственнагw
твоегw` свjь'та преwбра'жся, твоя^ w=блиста'лъ _е=си`
бж\ств_енныя о_у=ченики`, i=wа'нна и= петра` и= i=а'кwва,
о_у=жаси'лъ _е=си` тjь'хъ бж\ственною бл~года'тiю. гла'съ же
_о=ч~ь возлю'бленнаго сн~а свидjь'тельствующь слы'шаша, и=
ви'дjьша лица` твоегw` сла'ву, сп~се. и='же всjь'хъ, сло'ве,
спасти` хотя`, просвjьти` ду'шы на'шя.

%<Пjь'снь д~. I=рмо'съ:%>

%<О_у=%>слы'шахъ сла'вное смотре'нiе твое`, хр\сте`
бж~е, jа='кw роди'лся _е=си` w\т дв~ы, да w\т ле'сти
и=зба'виши зову'щыя: сла'ва си'лjь твое'й, гд\си.

%<З%>ако'нъ въ сiна'и писа'нiемъ воwбража'я, хр\сте`
бж~е, во _о='блацjь, и= _о=гни`, и= мра'цjь, и= въ ви'хрjь
jа=ви'лся _е=си` носи'мь: сла'ва си'лjь твое'й, гд\си.

%<Д%>а о_у=вjь'риши сла'вное строе'нiе твое`, хр\сте`
бж~е, jа='кw сы'й пре'жде вjь^къ, и= то'йже на _о='блацjь
восхожде'нiе положи'вый, на fавw'рjь неизрече'ннw просiя'лъ
_е=си`.

%<С%>оглаго'люще предстоя'ху раболjь'пнw тебjь` вл\дцjь
хр\сту`, къ ни'мже па'рою _о=гня` и= мра'ка, и= то'нкимъ
хла'домъ бесjь'довалъ _е=си`: сла'ва си'лjь твое'й, гд\си.

%<В%>озвjьща'ху сла'вное кр\ста` ра'ди твоегw`, на
fавw'ръ прише'дше, и='же во _о=гни' тя и= купинjь` дре'вле
предви'дjьвый мwv"се'й, и= взя'тый на колесни'цjь
_о='гненнjьй, и=лiа`, хр\сте`.

%<И='нъ. I=рмо'съ:%>

%<Л%>юбве` ра'ди, ще'дре, твоегw` _о='браза, на кр\стjь`
твое'мъ ста'лъ _е=си`, и= раста'яшася jа=зы'цы: ты' бо
_е=си`, чл~вjьколю'бче, крjь'пость моя` и= хвале'нiе.

%<Х%>ра'мъ w=душевле'нъ тр\оцы прест~ы'я, jа='кw
вои'стинну jа=ви'лся _е=си`, и= хра'мы i='дwльскiя,
_е='vпле, низложи'лъ _е=си` _о=ру'жiемъ вjь'ры.

%<Н%>аслажда'яся добро'тою бж\ственною, _е='vпле, ра^ны,
и= бwлjь'зни и= вся^кiя му^ки, бл~же'нне, преwби'дjьлъ
_е=си`, и= ра'дуяся пострада'лъ _е=си`.

%<В%>ысокому'дренное се'рдце паламнi'ово смири'вся,
бг~ому'дре, смири'лъ _е=си`, му'чениче, и= къ возне'сшему
человjь'ки возше'лъ _е=си`.

%<Р%>аспаля'емь ре'вностiю вл\дки, вся'ку ле'сть,
му'чениче, запали'лъ _е=си` вои'стинну, и= къ муче'нiю
о_у=се'рднw w\тлучи'лся _е=си`.

%<Бг~оро'диченъ:%>

%<М%>о'лятъ бога'тiи лю'дiе твои`, тя` ро'ждшую
_о=трокови'цу, w=богати'вшаго всjь'хъ бж\ственными
разумjь^нiи, хр\ста` бг~а на'шего.

%<Пjь'снь _е~. I=рмо'съ:%>

%<W\т%> свjь'та пресjькi'й перворо'дный свjь'тъ, jа='кw
во свjь'тjь дjьла` пою'тъ тя`, хр\сте`, содjь'теля, во
свjь'тjь твое'мъ пути^ на'шя напра'ви.

%<П%>редъ лице'мъ твои'мъ го'ры о_у=клони'шася: свjь'тъ
бо и= предъ нога'ми, нб~оте'чныя лучы`, хр\сте`, со'лнце
прiи'де, зра'къ зе'мленъ jа='кw прiя'ти благоволи'лъ _е=си`.

%<С%>е` сп~съ, вопiя'ху мwv"се'й и= и=лiа`
о_у=ч~никw'мъ, на горjь` ст~jь'й fавw'рстjьй w=глаша'_емымъ,
хр\сто'съ, _е=го'же дре'вле провозвjьсти'хомъ су'щаго бг~а.

%<Н%>еизмjь'нное _е=стество`, чл~вjь'ческому примjь'шся,
_о=би'льнw невеще'ственнагw бж\ства`, свjь'тъ и=з\ъwбнажи'въ
а=п\слwмъ, неизрече'ннw возсiя`.

%<Т%>я` присносу'щное сiя'нiе, во _о=ч~естjьй сла'вjь,
о_у=ч~ницы` jа='кw ви'дjьвше возсiя'вша, хр\сте`, тебjь`
вопiя'ху: во свjь'тjь твое'мъ пути^ на'шя напра'ви.

%<И='нъ. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`, но
мы` тя`, _е=диноро'дне, _о=ч~ескiя сла'вы сiя'нiе бж\ства`,
w\т но'щи о_у='тренююще, воспjьва'емъ тя`, чл~вjьколю'бче.

%<В%>е'сь манов_е'нiи бж\ственными просвjь'щся, и=
му'жествомъ о_у=крjь'плься, jа='кw ле'въ и=зря'денъ, ты` къ
суди'щу надjь'яся поте'клъ _е=си`, sлоче'стiе побjьжда'я.

%<Д%>ае'тъ тебjь` безпеча'льную жи'знь и=зба'витель, за
него'же сме'рть го'рькую, страстоно'сче сла'вне,
претерпjь'вшему, и= съ ли^ки причита'етъ тя` му'ч_еникъ
до'бльствовавша.

%<П%>реклони'лъ _е=си` вы'ю твою` о_у=се'рднымъ
по'мысломъ, и=во главу` о_у=сjь'ченъ, хр\сту`
jа=снjь'е и= чистjь'е прибли'жился _е=си`, прп\дбне,
наслажда'яся w=боже'нiя.

%<Бг~оро'диченъ:%>

%<В%>ы'шши jа=ви'лася _е=си` а='гг~лъ вои'стинну,
а='гг~лwвъ творца` па'че о_у=ма` ро'ждши, просла'вльшаго
ст~ы^я му'ченики, прест~а'я мт~и дв~о.

%<Пjь'снь s~. I=рмо'съ:%>

%<В%>негда` скорбjь'ти ми`, возопи'хъ ко гд\су: и=
о_у=слы'ша мя` бг~ъ спасе'нiя моегw`.

%<С%>iя'нiя па'че со'лнца, свjь'тъ jа=снjь'йшiй, сп~съ
просiя` на fавw'рjь, на'съ просвjьти'лъ _е='сть.

%<В%>озше'дъ на го'ру fавw'рскую, преwбрази'лся _е=си`,
хр\сте`, и= ле'сть всю` w=мрачи'въ, на'съ просвjьти'лъ
_е=си`.

%<Т%>я` бг~а позна'вше сла'внiи а=п\сли, на fавw'рjь же,
хр\сте`, о_у=ди'вльшеся, колjь^ни преклони'ша.

%<И='нъ. I=рмо'съ:%>

%<П%>рiидо'хъ во глубины^ морскi^я, и= потопи'ла мя`
_е='сть бу'ря мно'гихъ грjьхw'въ: но, jа='кw бг~ъ, и=зъ
глубины` возведи` живо'тъ мо'й, многоми'лостиве.

%<Т%>очя` кро'вь, предста'лъ _е=си` твоему`
подвигополо'жнику, до'блiй, _е='vпле, бг~ому'дре, и= w\т
негw` вjьнцы` прiя'лъ _е=си` побjь'ды ра'дуяся.

%<С%>та'лъ _е=си` предъ суди'щемъ му'жески, вл\дчнiя
зако'ны рука'ми твои'ми, _е='vпле, держя`, и= jа='вственнw
беззакw'нныя, прп\дбне, w=блича'я о_у=се'рднw.

%<М%>у'къ мно'жества не о_у=боя'вся, ни о_у=жа'сся
меча`, и='стину ты` на суди'щи мучи'телей благоче'стнw
проповjь'далъ _е=си`, и= ле'сть о_у=мертви'лъ _е=си`.

%<Бг~оро'диченъ:%>

%<_W%> чу'до пресла'вно! ка'кw ражда'еши и=ску'са
му'жеска не позна'вши; ка'кw же пита'еши, дв~о мт~и,
пода'теля вои'стинну млека`, и= пита'теля всея` тва'ри;


%<Конда'къ пра'здника, гла'съ з~:%>

%<Н%>а горjь` преwбрази'лся _е=си`, и= jа='коже
вмjьща'ху о_у=ченицы` твои`, сла'ву твою`, хр\сте` бж~е,
ви'дjьша: да _е=гда` тя` о_у='зрятъ распина'ема, страда'нiе
о_у='бw о_у=разумjь'ютъ во'льное, мi'рови же проповjь'дятъ,
jа='кw ты` _е=си` вои'стинну _о='ч~ее сiя'нiе.

%<I='косъ:%>

%<В%>оста'ните, лjьни'вiи, и=`же всегда` ни'зу пони'кшiи
въ зе'млю, души` моея` по'мыслы, возми'теся и= возвы'ситеся
на высоту` бж\ственнагw восхожде'нiя. притеце'мъ къ петру`
и= къ зеведе'_евымъ, и= вку'пjь со _о='нjьми fавw'рскую
го'ру дости'гнемъ, да ви'димъ съ ни'ми сла'ву бг~а на'шегw,
гла'съ же о_у=слы'шимъ, и='же свы'ше слы'шаша, и=
проповjь'даша _о='ч~ее сiя'нiе.

%<Пjь'снь з~. I=рмо'съ:%>

%<А=%>враа'мстiи и=ногда` въ вавv"лw'нjь _о='троцы
пе'щный пла'мень попра'ша, пjь'сньми взыва'юще: _о=т_е'цъ
на'шихъ бж~е, бл~гослове'нъ _е=си`.

%<W=%>блиста'вшеся свjь'томъ непристу'пныя сла'вы на
fавw'рстjьй горjь`, а=п\сли хр\сту` вопiя'ху: _о=т_е'цъ
на'шихъ бж~е, бл~гослове'нъ _е=си`.

%<С%>iя'нiемъ бж\ственнагw шу'ма и= росода'тельнымъ
_о='блакомъ, хр\сте`, и= заре'ю твое'ю наслажда'еми, а=п\сли
поя'ху: _о=т_е'цъ на'шихъ бж~е, бл~гослове'нъ _е=си`.

%<В%>ъ непристу'пномъ свjь'тjь, jа='кw ви'дjь тя`
пе'тръ, на fавw'рстjьй горjь` w=блиста'вша, хр\сте`,
возопи`: _о=т_е'цъ на'шихъ бж~е, бл~гослове'нъ _е=си`.

%<С%>ъ нача'льникомъ жи'зни хр\сто'мъ су'ще, дjь'ти
зеведе'евы, jа='кw и=спусти` зра'ка свjь'тъ, возгремjь'ша:
_о=т_е'цъ на'шихъ бж~е бл~гослове'нъ _е=си`.

%<И='нъ. I=рмо'съ:%>

%<Ю='%>ношы три` въ вавv"лw'нjь, велjь'нiе мучи'телево
на бу'йство прело'жше, посредjь` пла'мене вопiя'ху:
бл~гослове'нъ _е=си`, гд\си, бж~е _о=т_е'цъ на'шихъ.

%<К%>а'плющи твоя` кро'вь на зе'млю, о_у=гаси` _о='гнь
пре'лести,всеблаже'нне, хр\сто'ву же цр~ковь
бога'тнw напои'ла _е='сть, благоче'стнw воспjьва'ющую тя`.

%<И=%>мjь'я му'дрость крjь'пку, и= непоколеби'мь
по'мыслъ, пре'лесть потря'слъ _е=си`, и= предстоя'щыя лжи`,
нело'жными w=бличи'лъ _е=си` о_у=ч_е'нiи, _е='vпле
всему'дре.

%<Д%>ве'рь тебjь` ра'йская, _е='vпле му'чениче
хр\сто'въ, w\тве'рзеся, блаже'нне, о_у=кра'шена ви'дjьвши
бж\ственнымъ страда'нiемъ и= побjь'днымъ вjьнце'мъ.

%<О_у='%>глемъ бж\ственнымъ w=чи'стивъ, му'чениче,
ду'шу, о_у='глiе погаси'лъ _е=си` многобо'жiя, зовы'й:
бл~гослове'нъ _е=си`, гд\си бж~е _о=т_е'цъ на'шихъ.

%<Бг~оро'диченъ:%>

%<Т%>вою` бж\ственную о_у=тро'бу, пе'щь пе'рсская
воwбрази`, пренепоро'чная, спаса'етъ ю='ношы неwпа'льны,
взыва'ющи: гд\си бж~е _о=т_е'цъ на'шихъ, бл~гослове'нъ
_е=си`.

%<Пjь'снь и~. I=рмо'съ:%>

%<В%>ъ вавv"лw'нjь _о='троцы бж\ственною распала'еми
ре'вностiю, мучи'теля и= пла'мене преще'нiе му'жески
попра'ша, и= посредjь` _о=гня` вве'ржени, w=роша'еми поя'ху:
бл~гослови'те, вся^ дjьла` гд\сня, гд\са.

%<М%>анове'нiемъ вся^ нося'й, нога'ми пречи'стыми на
го'ру взы'де fавw'рскую хр\сто'съ на не'йже па'че со'лнечныя
лучи` w=блиста` лице'мъ, и=`же зако'ну старjь'йшыя и=
благода'ти, показа` пою'щыя: благослови'те, вся^ дjьла`
гд\сня, гд\са.

%<Н%>епристу'пною сла'вою, на горjь` jа='влься
неизрече'ннw fавw'рстjьй, неwдержи'мый и= незаходи'мый
свjь'тъ, _о='ч~ее сiя'нiе, тва'рь о_у=ясни'въ, человjь'ки
w=божи` пою'щыя: благослови'те, вся^ дjьла` гд\сня, гд\са.

%<С%>вященнолjь'пнw стоя'ще мwv"се'й же и= и=лiа` на
горjь` fавw'рjь, бж\ственнагw начерта'нiя jа='снw v=поста'сь
ви'дjьвше, хр\ста` во _о=ч~естjьй w=блиста'вша сла'вjь,
воспjьва'ху: благослови'те, вся^ дjьла` гд\сня, гд\са.

%<И='%>же во зра'цjь бж\ственнагw ра'ди jа=вле'нiя,
лице`просла'вися и=ногда` мwv"се'ево: хр\сто'съ
же, jа='кw ри'зою, свjь'томъ и= сла'вою w=дjьва'ется,
свjь'та бо самодjь'теленъ сы'й, w=заря'етъ пою'щыя:
благослови'те, вся^ дjьла` гд\сня, гд\са.

%<W\т%> свjьторо'дна _о='блака, хр\ста` о_у=ченицы`
w=б\ъя'та зря'ще на fавw'рjь, и= ни'цы на зе'млю па'дше,
о_у='мъ просвjь'щше, со _о=ц~е'мъ сего` поя'ху и= дх~омъ:
благослови'те, вся^ дjьла` гд\сня, гд\са.

%<И='нъ. I=рмо'съ:%>

%<И=%>зба'вителю всjь'хъ всеси'льне, посредjь` пла'мене
благоче'ствовавшыя, снизше'дъ w=роси'лъ _е=си`, и= научи'лъ
_е=си` пjь'ти: вся^ дjьла` благослови'те, по'йте гд\са.

%<Н%>еду'гwвъ вся'ческихъ w=чище'нiе, и= духw'въ лю'тыхъ
прогоне'нiе, твоя^ су'ть мо'щи, jа=`же w=бступи'вше
вопiе'мъ: благослови'те, вся^ дjьла` гд\сня, гд\са.

%<W=%> тебjь` вjь'рныхъ собо'ръ возра'довася, ко хр\сту`
тя хода'тая стяжа'въ, и= моли'твенника те'пла и=
предста'теля, всеблаже'нне _е='vпле дiа'коне, ст~ы'хъ
а='гг~лъ собесjь'дниче.

%<С%>оше'дшеся почерпи'те человjь'цы, неду'гwвъ
разли'чныхъ и=сцjьле'нiе w\т ра'ки му'ченика, и= возопi'йте
вjь'рою: благослови'те, вся^ дjьла` гд\сня,
гд\са{<::рус>Исправлена опечатка оригинала:<::слав> гд\сня,
гд\сня. <::рус>Прим. <::лат> оrthlib<::слав>}.

%<Бг~оро'диченъ:%>

%<О_у=%>краси'ся ч\стая всенепоро'чная, па'че вся'кагw
а='гг~льскагw бл~голjь'пiя, творца` ро'ждши человjь'кwвъ и=
а='гг~лwвъ. _е=му'же пое'мъ: благослови'те, вся^ дjьла`
гд\сня, гд\са.

%<Пjь'снь f~. I=рмо'съ:%>

%<Р%>ж\ство` твое` нетлjь'ннw jа=ви'ся: бг~ъ и=зъ боку`
тво_е'ю про'йде, jа='кw плотоно'сецъ jа=ви'ся на земли`, и=
съ человjь'ки поживе`. тя`, бц\де, тjь'мъ вси` велича'емъ.

%<О_у=%>жа'сни, но'вымъ свjьтоли'тiемъ внеза'пу
о_у=ч~ницы` w=свjь'щшеся, дру'гъ дру'га зря'ху:
о_у=ди'вльшеся же, и= къ земли` прекло'ншеся, тебjь` вл\дцjь
всjь'хъ поклони'шася.

%<Ш%>у'мъ и=зъ _о='блака посыла'шеся бг~огла'сенъ,
и=звjьству'ячу'до: _о=ц~ъ бо свjь'тwвъ, се'й
_е='сть сн~ъ мо'й возлю'бленный, а=п\слwмъ вопiя'ше, тогw`
послу'шайте.

%<Н%>w'вая ви'дjьвше и= пресла^вная, гла'съ _о=ч~ескiй
внуши'вше, на fавw'рjь словесе` слуги^, и=з\ъwбраже'нiе
перво_обра'знагw, се'й _е='сть, вопiя'ху, сп~съ на'шъ.

%<_О='%>бразе непремjь'нный су'щагw, недви'жиме, печа'ть
неизмjь'нна, сн~е, сло'ве, му'дросте и= мы'шце, десни'це
вы'шнягw, си'ло, тя` воспjьва'емъ со _о=ц~е'мъ же и= дх~омъ.

%<И='нъ. I=рмо'съ:%>

%<_Е='%>vа о_у='бw неду'гомъ преслуша'нiя кля'тву
всели'ла _е='сть: ты' же, дв~о бц\де, прозябе'нiемъ
чревоноше'нiя, мi'рови бл~гослове'нiе процвjьла` _е=си`:
тjь'мъ тя` вси` велича'емъ.

%<В%>и'дjьти сподо'бився вои'стинну, пребога'те,
да^льная, тебjь` жела'емое стяжа'лъ _е=си` жела'нiе, jа='кw
дости'гъ са'мое жела'нныхъ соверше'нiе, жела'нiя твоегw`
jа='вjь прехо'дъ, _е='vпле дiа'коне досточу'дне.

%<Jа='%>кw ски'петръ держа` кр\стъ, блаже'нне, руко'ю
твое'ю багряни'цею, ю='же w\т крове'й свяще'нныхъ твои'хъ
w=мочи'лъ _е=си`, свjь'тлw w=бложе'нъ хр\сту` цр~ю` ны'нjь
предстои'ши, _е='vпле дiа'коне досточу'дне.

%<Д%>не'сь ката'нiи честна'я митропо'лiа храни'теля тоя`
и=зря'дна тя` стяжа'вши, пра'зднуетъ, бж\ственное
соверша'ющи твое` страда'нiе, со всjь'ми _е=па'рхiами и=
гра^ды, ю='же снабди'ши твои'ми мольба'ми.

%<С%>о'лнце всесвjь'тло jа='вjь бы'лъ _е=си`, и= къ
сiя'нiю пресели'лся _е=си`, му'чениче, бж\ственному,
прича'стiемъ w=божа'емь бж\ственнымъ, бл~же'нне: и= ны'нjь
просвjьща'еши пою'щыя твое` свjьтоно'сное страда'нiе.

%<Бг~оро'диченъ:%>

%<С%>вjь'та луча'ми, _е='же въ тебjь`, бг~оневjь'сто,
ду'шу мою` просвjьти`, лежа'щую въ ро'вjь поги'бели
возста'ви,враги` разража'ющи, w=скорбля'ющыя
при'снw се'рдце мое`, и= къ страсте'мъ порjьва'ющыя мя`.

%<Свjьти'ленъ пра'здника:%>

%<С%>вjь'те неизмjь'нный сло'ве, свjь'та _о=ц~а`
нерожде'нна, въ jа=вле'ннjьмъ свjь'тjь твое'мъ, дне'сь на
fавw'рjь свjь'тъ ви'дjьхомъ _о=ц~а`, свjь'тъ и= дх~а,
свjь'томъ наставля'юща всю` тва'рь.

%<Сла'ва, и= ны'нjь, то'йже.%>

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ:

%<Р%>а'дуется тро'ица бж\ственныхъ а=п\слъ, * jа='же
тр\оцы ви'дjь * по существу` _е=ди'наго * на горjь`
fавw'рстjьй.

%<Стi'хъ: Т%>воя^ су'ть небеса` и= твоя` _е='сть земля`.

%<Б%>л~гоже тебjь`, fавw'ре, * и='же пе'рвjье мра'чны: *
свjь'та бо сподо'бился _е=си`, * не чу'вственнагw со'лнца, *
но вы'шнiя свjь'тлости.

%<Стi'хъ: F%>авw'ръ и= _е=рмw'нъ w= и='мени твое'мъ
возра'дуетася.

%<С%>вjь'томъ о_у='бw * твоегw` лица` w=сiя'вшеся. *
о_у=ч~ницы` твои`, сп~се, * не терпя'ще зари`, * на зе'млю
внеза'пу падо'ша.

%<Сла'ва, и= ны'нjь, гла'съ и= подо'бенъ то'йже:%>

%<Г%>ла'съ же _о=ч~ь * съ нб~се` слы'шанъ бы'сть, * се'й
_е='сть, вопiю'щiй, * сн~ъ возлю'бленный мо'й: тогw` вси`
послу'шайте.

%<На лiтургi'и, Бл~ж_е'нна пра'здника, _о=бои'хъ
канw'нwвъ, пjь'снь s~, со i=рмосо'мъ на s~.%>

