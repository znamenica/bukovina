---
вечерня:
   отпустительно:
      тропарь:
         глас: 4
         текст: Яко апостолом единонравнии / и словенских стран учителие, / Кирилле и
            Мефодие богомудрии, / Владыку всех молите, / вся языки словенския / утвердити
            в Православии и единомыслии, / умирити мир // и спасти души наша.
      молитва: 'О преславнии просветителие словенских язык, святии равноапостольнии
         Мефодие и Кирилле, ваших письмен и учений светом просветившеся и в вере Христовой
         наставльшеся, яко чада ко отцем, усердно ныне прибегаем и сокрушением сердечным
         молимся: аще и завет ваших не соблюдохом, о угождении бо Богу небрегохом и от
         братняго единомыслия в вере отпадохом, обаче якоже древле в земном житии вашем,
         сице и ныне грешных и недостойных не отвратите тщи, но, яко имуще велие ко Господу
         дерзновение, прилежно Того молите, да обратит нас в путь спасения, да умирит
         раздоры единоверных, да приведет к единомыслию отпавших и всех нас духом любве
         да соединит Единей Святей, Соборней и Апостольстей Церкви! Вемы бо, яко много
         может молитва праведных по благосердию Владыки. Не оставите убо нас, унылых
         и недостойных, чад ваших, ихже ради грехов паства ваша, враждою разделяема и
         соблазнами инославных прельщаема, умалися, овцы же словесныя, разрываемы, восхищаются
         волки губительными. Подаждьте убо нам молитвами вашими ревность Православия,
         яко да отеческая преда­ния добре сохраним, каноны церковные верно соблюдем,
         всяких лжеучений странных отбежим и, тако в житии богоугодном преспевающе, жизни
         райския на Небеси сподобимся, идеже купно с вами прославим в Троице Единаго
         Бога во веки веков. Аминь.'
утреня:
   величание: Величаем вас, / святии равноапостольнии Мефодие и Кирилле, / вся словенския
      страны / ученьми своими просветившия // и ко Христу приведшия.
   канон:
      кондак:
         глас: 3
         текст: Священную двоицу / просветителей наших почтим, / Божественных писаний /
            преложением источник богопознания / нам источивших, / из негоже даже доднесь /
            неоскудно почерпающе, / ублажаем вас, Кирилле и Мефодие, / Престолу Вышняго
            предстоящих / и тепле молящихся // о душах наших.
