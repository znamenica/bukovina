<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ к~и-й де'нь.%>

%<Слу'жба jа=вле'нiю чудотво'рныя i=кw'ны смоле'нскiя,
прест~ы'я вл\дчцы на'шея бц\ды и= приснодв~ы марi'и,
честна'гw и= сла'внагw _е=я` _о=дiги'трiа.%>

%<Стiхи^ры, гла'съ в~. Самогла'сны:%>

%<З%>лата'я кади'льнице, ру'чко и= же'зле, и=
свjьти'льниче свjьтоза'рный, сви'тче бж\ственный, въ
не'мже пе'рстомъ бж~iимъ написа'ся сло'во, спаси` на'съ,
тебе` велича'ющихъ.

%<Д%>а'руй на'мъ по'мощь, бц\де, на тя` надjь'ющымся,
вjь'рныхъ прибjь'жище. и=зба'ви w\т бjь'дъ рабы^ твоя^,
дв~о: на тя' бо по бз~jь о_у=пова'нiе возлага'емъ.

%<В%>л\дчце, мт~и и=зба'вителя, прiими` моле'нiе
рабw'въ твои'хъ, а='ще и= недосто'йнjь моля'щихся тебjь`,
да мо'лишися за ны` къ ро'ждшемуся и=зъ теб_е`, вл\дчце
мi'ра, бу'ди на'мъ и=зба'вительница.

%<Сла'ва, гла'съ s~:%>

%<_Е='%>же ра'дость а='гг~лwмъ прiи'мшая, и= ро'ждшая
зижди'теля твоего`, дв~о, спаса'й тя` велича'ющыя.

%<И= ны'нjь, гла'съ и~:%>

%<В%>л\дчце, прiими` моли'тву ра^бъ твои'хъ, и=
и=зба'ви на'съ w\т вся'кiя ну'жды и= печа'ли, тебе`
велича'ющыя.

%<Вхо'дъ. Прокi'менъ дне`. Чт_е'нiя г~, пи'саны сегw`
мц\са во и~ де'нь.%>

%<На лiтi'и стiхи^ры, гла'съ и~:%>

%<И='%>же на херувi'мjьхъ jь='здяй, и= пjьва'емый w\т
серафi^мъ, сше'лъ _е=си` съ нб~се` проро'чески, бла'же,
и= всели'лся _е=си` воо_у=тро'бу ч\стыя
бг~о_отрокови'цы, ю='же а='гг~ли воспjь'ша та'йнw:
ра'дуйся, ра'достная дв~о, неwб\ъя'тнаго jа='кw бг~а во
чре'вjь свое'мъ прiе'мши па'че сло'ва, w\т невjь'рiя въ
вjь'ру мi'ра преводя'ща. сла'ва тебjь`, хр\сте`, _е=ди'не
ми'лостиве и= чл~вjьколю'бче.

%<Гла'съ з~:%>

%<О_у=%>краси` тво'й черто'гъ, ч\стая, и= воспрiими`
цр~я` твоего`. слы'ши цjьлова'нiе, _е='же w\т а='гг~ла,
дв~о. се' бо престо'лъ херувi'мскiй _е=си`. се` цр~я`
всjь'хъ ты` прiя'ла _е=си`. _о='блакъ свjь'та _е=си`,
бц\де, дх~омъ въ души` лучи` прiе'мши, ю='же возвjьща'етъ
велегла'снw бж\ственный гаврiи'лъ, зовы'й ра'достнw: сн~а
вы'шнягw роди'ши, дх~а бж~iя ди'внымъ наше'ствiемъ.

%<О_у=%>краси'ся, черто'же ст~ы'й, гаврiи'ле,
благовjьству'й цр~я` хр\ста`, цjьлу'й марiа'мъ нб\сную
две'рь. та' бо пр\сто'лъ херувi'мскiй новотвори'тся, то'й
бо ра'дуйся, зва'ти досто'итъ. _о='блакъ свjь'та зри'тся
дв~ая, нося'щи хр\ста` сл~нца сла'вы. _е=го'же дх~ъ бж~iй
во о_у=тро'бjь _е=я` глаго'ломъ твои'мъ, пресла'вне,
вселя'етъ, живота` и= сме'рти и= всjь'хъ вл\дку.

%<В%>озсiя'вшаго пре'жде вjь^къ w\т _о=ц~а`,
напослjь'докъ же воплоща'ема w\т мт~ре неизрече'ннw, съ
нб~се` гаврiи'лъ къ дв~jьй: ра'дуйся, ч\стая, зовы'й: _w
ра'дуйся, свяще'нная ра'достная дв~о, хр\ста` бг~а во
о_у=тро'бjь свое'й заче'нши. _е=го'же прови'дя мwv"се'й
бг~ови'децъ на сiна'йстjьй горjь` возра'довася, _е=му'же
сv"меw'нъ зовы'й: се' бо свjь'тъ jа=зы'кwвъ, се'й i=и~ля
сла'ва и= сп~съ ду'шъ на'шихъ.

%<Сла'ва, и= ны'нjь, гла'съ и~:%>

%<Б%>ц\ду марi'ю вси` воспое'мъ: ра'дуйся, мт~и бж~iя:
ра'дуйся, лjь'ствице w=душевле'нная: ра'дуйся, купино`
неwпали'мая: ра'дуйся, ста'мно всезлата'я: ра'дуйся,
цвjь'те вjь'ры: ра'дуйся, же'зле прозябы'й: ра'дуйся,
злата'я кади'льнице: ра'дуйся горо` бж~iя, присjь'нная,
дв~о: ра'дуйся,разрjьше'нiе кля'твы пе'рвыя
_е='vы: ра'дуйся, пр\сто'ле гд\сень: ра'дуйся,
многомоли'твенная красото`: ра'дуйся, вл\дчце.

%<На стiхо'внjь стiхи^ры, гла'съ в~. Подо'бенъ:
_Е=%>гда` w\т дре'ва:

%<В%>сjь^мъ предста'тельствуеши, бл~га'я,
прибjьга'ющымъ съ вjь'рою въ держа'вный тво'й покро'въ:
и=но'гw бо не и='мамы грjь'шнiи къ бг~у въ бjьда'хъ и=
ско'рбехъ при'снw и=збавле'нiя, w=бремене'ни грjьхи^
мно'гими, мт~и бг~а вы'шнягw. тjь'мже ти` припа'даемъ,
и=зба'ви w\т вся'кагw w=бстоя'нiя рабы^ твоя^.

%<Стi'хъ: П%>омяну` и='мя твое` во вся'комъ ро'дjь и=
ро'дjь.

%<В%>сjь'хъ скорбя'щихъ ра'досте, и= w=би'димыхъ
засту'пнице, и= а='лчущихъ пита'тельнице, стра'нныхъ
о_у=тjьше'нiе, w=бурева'емыхъ приста'нище, больны'хъ
посjьще'нiе, немощны'хъ покро'въ и= засту'пнице, же'злъ
ста'рости, мт~и бг~а вы'шнягw ты` _е=си` преч\стая:
потщи'ся, мо'лимся, спасти'ся рабw'мъ твои^мъ.

%<Стi'хъ: С%>лы'ши, дщи`, и= ви'ждь, и= приклони`
о_у='хо твое`.

%<Ра'дуйся, преч\стая дв~о: р%>а'дуйся, честны'й
ски'птре цр~я` хр\ста`: ра'дуйся, прозя'бшая гро'здъ
та'йный: ра'дуйся, две'ре нб\сная, и= неwпали'мая
купино`: ра'дуйся, всемi'рный свjь'те: ра'дуйся, всjь'хъ
ра'досте: ра'дуйся, вjь'рныхъ спасе'нiе: ра'дуйся,
засту'пнице всjь'хъ хр\стiа'нъ и= прибjь'жище, вл\дчце.

%<Сла'ва, и= ны'нjь, гла'съ и~:%>

%<Р%>а'дуйся, вселе'нныя похвало`: ра'дуйся, хра'ме
гд\сень: ра'дуйся, горо` приwсjьне'нная: ра'дуйся,
всjь'хъ прибjь'жище: ра'дуйся, свjь'щниче златы'й:
ра'дуйся, сла'во правосла'вныхъ честна'я: ра'дуйся,
марi'е мт~и хр\ста` бг~а: ра'дуйся, раю`: ра'дуйся,
бж\ственная трапе'зо: ра'дуйся, сjь'не: ра'дуйся, ру'чко
всезлата'я: ра'дуйся, всjь'хъ о_у=пова'нiе.

%<На о_у='трени, на Бг~ъ гд\сь, тропа'рь, гла'съ д~:%>

%<К%>ъ бц\дjь прилjь'жнw ны'нjь притеце'мъ грjь'шнiи
и=смире'ннiи, и= припаде'мъ, въ покая'нiи
зову'ще и=зъ глубины` души`: вл\дчце, помози`, на ны`
милосе'рдовавши, потщи'ся, погиба'емъ w\т мно'жества
прегрjьше'нiй, не w\тврати` твоя^ рабы^ тщы`, тя' бо и=
_е=ди'ну наде'жду и='мамы.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>е о_у=молчи'мъ никогда`, бц\де, си^лы твоя^
глаго'лати недосто'йнiи. а='ще бо ты` не бы предстоя'ла
моля'щи, кто` бы на'съ и=зба'вилъ w\т толи'кихъ бjь'дъ;
кто' же бы сохрани'лъ до ны'нjь свобо'дны; не
w\тсту'пимъ, вл\дчце, w\т теб_е`: твоя^ бо рабы^
спаса'еши при'снw w\т вся'кихъ лю'тыхъ.

%<По а~-й стiхоло'гiи сjьда'ленъ, гла'съ г~:
Подо'бенъ: К%>расотjь` дjь'вства:

%<Л%>ю'дiе благочести'вiи, правовjь'рнiи собо'ри
хр\стоимени'тiи приступи'те вjь'рнw вси`, бж\ственному
припа'дающе бж~iя мт~ре _о='бразу, и='мже и=сцjьле'нiе
боля'щымъ ра'достнw подава'етъ, о_у=язвля'етъ же
sлосла^вныя jа='кw стрjьла` w\т лу'ка, на'съ всjь'хъ
веселя'щи свjьтови'днw, и= благода'тiю w=заря'ющи
моли'твами свои'ми.

%<Сла'ва, и= ны'нjь, бг~оро'диченъ:%>

%<В%>сю' тя бг~ъ w=святи` дв~у до'брую, и= непоро'чную
въ жена'хъ, пр\орw'ки проwбрази'въ че'стнw, i=ер_е'и
бл~гослови'въ, во ст~а^я ст~ы'хъ всели`, а='гг~ломъ
воспита'въ, съ нб~се` пи'щу хлjь'бъ пода'въ: са'мъ же
пребл~гi'й, _е=диноро'дное бг~ъ сло'во всели'ся въ тя`,
и= пло'тiю про'йде и=зъ теб_е`. тjь'мже ти` покланя'емся,
и= чти'мъ jа='кw вои'стинну и='стинную су'щую бц\ду.

%<По в~-й стiхоло'гiи сjьда'ленъ, гла'съ д~ Подо'бенъ:
О_у=%>диви'ся:

%<Д%>а ликовству'етъ свjь'тлw вjь'рныхъ все`
мно'жество, рыда'етъ же де'мwнское во'инство, ви'дяще
многоиме'ннw сiя'ющыя пра'здники бж~iя мт~ре, ю='же
о_у=блажа'емъ jа='кw бг~омт~рь бж\ственными пjь'сньми.
и=дjь'же бо бг~опрiя'тнwсла'вится
пребл~гослове'нная бц\да вл\дчца, бг~оизбра'нная
_о=трокови'ца, непрiя'зни паде'нiе, хр\стiа'нъ же
крjь'пкое о_у=твержде'нiе.

%<Сла'ва, и= ны'нjь:%>

%<_W%> всебл~гослове'нная бц\де вл\дчце,
бг~оизбра'нная _о=трокови'це, свjь'тлое пр\оро'ческое
сбытiе`, а=п\сльская похвало`, и= му'ченическое
и=сповjь'данiе, и= вjь'нче, а='гг~лы что'мая, и=
человjь'ческими рw'ды многопjь'тая, и= всегw` мi'ра
вожделjь'нная помо'щнице. и=зба'ви рабы^ твоя^
w=сужде'нiя бу'дущагw, и= _е='зера _о='гненнагw, _е=ди'на
бл~гослове'нная.

%<По полv"еле'и сjьда'ленъ, гла'съ а~. Подо'бенъ:
Г%>ро'бъ тво'й:

%<П%>равовjь'рнw чту'щыя тя`, и= къ тебjь`
прибjьга'ющыя, i=кw'нjь твое'й ст~jь'й любе'знw
покланя'ющыяся, _w бж~iя мт~и, спаси`, и= не да'ждь на'съ
въ расхище'нiе сопоста'тwмъ, ниже` на'йдутъ на ны` вся^
sла^я, jа=`же грjьхи` на'шя о_у=гото'ваша на'мъ, ни
беззакw'нiя на^ша превзы'дутъ главы^ на'шя: но да твоя`
мт~рняя къ бг~у преwдолjь'етъ за ны` бг~опрiя'тная
моли'тва.

%<Сла'ва, и= ны'нjь:%>

%<П%>реч\стая твоя` i=кw'на, бц\де дв~о, врачевство`
всегw` мi'ра духо'вное, къ не'йже прибjьга'емъ, тебjь`
покланя'ющеся почита'емъ, и= лобыза'емъ ю=`, и=сцjьле'нiй
бл~года'ть почерпа'юще w\т нея`, и= неду'гwвъ тjьле'сныхъ
и= душе'вныхъ страсте'й твои'ми моли'твами свобожда'емся.

%<Та'же степ_е'нна, а~-й а=нтiфw'нъ д~-гw гла'са.
Прокi'менъ: П%>омяну` и='мя твое` во вся'комъ ро'дjь и=
ро'дjь. %<Стi'хъ: С%>лы'ши, дщи`, и= ви'ждь, и= приклони`
о_у='хо твое`. %<В%>ся'кое дыха'нiе: %<_Е=v\глiе луки`,
зача'ло д~. По н~-мъ _псалмjь` стiхи'ра, гла'съ s~:%>

%<Н%>е ввjь'ри мя` человjь'ческому предста'тельству,
прест~а'я вл\дчце, но прiими` моле'нiе раба` твоегw`:
ско'рбь бо w=бдержи'тъ мя`, терпjь'ти не могу`
де'мwнскагw стрjьля'нiя, покро'ва не и='мамъ, ниже` гдjь`
прибjь'гну _о=кая'нный,всегда` побjьжда'емь, и=
о_у=тjьше'нiя не и='мамъ ра'звjь теб_е`, вл\дчце мi'ра,
о_у=пова'нiе и= предста'тельство вjь'рныхъ: не пре'зри
моле'нiе мое`, поле'зно сотвори`.

%<Канw'нъ прест~ы'я бц\ды. Творе'нiе мона'ха
i=гна'тiа.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` чудеса`.

%<Р%>а'достнw, ч\стая, ны'нjь наста'вшее хвале'нiе
приноша'ю ра'дуяся, и= ти'химъ гла'сомъ, _о=дiги'трiе,
вопiю' ти: ра'дуйся, и= и=спо'лни мя` ра'зума пjь'ти
начина'юща.

%<Х%>р\ста` роди'вшая, ра'дость на'мъ вjь'чную, _w
ра'дуйся, всепjь'тая, правосла^внымъ наде'жда,
_о=дiги'трiе всепjь'тая дв~и'це: ра'дости и=спо'лни мя`
мi'рови жела'нныя.

%<Л%>ику'ютъ вси` человjь'цы, и= а='гг~ли, всегда`
согла'снw вопiю'ще на небеси` и= на земли`, _о=дiги'трiе:
ра'дуйся, дв~и'це, ра'дости бо рж\ство'мъ твои'мъ
вся'ч_еская и=спо'лнила _е=си`.

%<Р%>а'дость _о=дiги'трiе, со стра'хомъ ти` вопiю'щихъ
ра'дости сподо'би, мт~и су'щiя ра'дости, и=збавля'ющи
скорбе'й вся'ческихъ, и= всjь'хъ поми'луй къ тебjь`
прибjьга'ющихъ.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя, духо'внw
о_у=тверди`, въ бж~е'ственнjьй твое'й сла'вjь, вjьнц_е'въ
сла'вы сподо'би.

%<Х%>р\ста` вы'шнягw цр~я`, _w ра'дуйся,
непоколеби'мая ч\стая, и= w=душевле'нная пала'то!
ра'дуйся, _о=дiги'трiе: ра'дуйся, тобо'ю неруши'мь на'шъ
гра'дъ сохраня'ется.

%<В%>мjьсти'ти _е=го'же не возмо'же тва'рь, во
о_у=тро'бу неискусобра'чную, _о=дiги'трiе дв~и'це,
тjьле'снw вмjьсти'ла _е=си`: тjь'мже ти`: ра'дуйся,
пое'мъ, по до'лгу велича'юще.

%<Р%>а'дость многопjь'тая мi'рови, ра'достнw ти`
пою'щепри'снw, вjь'чнующiя, ч\стая, ра'дости
сподобля'емся, твои'ми ма'терними моли'твами къ
ро'ждшемуся и=зъ теб_е`, _о=дiги'трiе.

%<З%>лату'ю тя` ста'мну, и= свjь'щникъ, и= же'злъ, и=
трапе'зу, ч\стая, призыва'емъ, _о=дiги'трiе, и= гла'съ
_е='же, ра'дуйся, тебjь` при'снw привноша'емъ, съ си'миже
и=мены`.

%<Конда'къ, гла'съ s~:%>

%<Н%>е и='мамы и=ны'я по'мощи, не и='мамы и=ны'я
наде'жды, ра'звjь теб_е`, вл\дчце: ты` на'мъ помози`, на
тебе` надjь'емся, и= тобо'ю хва'лимся, твои' бо _е=смы`
раби`, да непостыди'мся.

%<Сjьда'ленъ, гла'съ в~:%>

%<М%>оле'нiе те'плое и= стjьна` неwбори'мая, ми'лости
и=сто'чниче, мi'рови прибjь'жище, прилjь'жнw вопiе'мъ
ти`: бц\де вл\дчце, предвари`, и= w\т бjь'дъ и=зба'ви
на'съ, _е=ди'на вско'рjь предста'тельствующая.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во
_о='блацjь ле'гцjь прiи'де i=и~съ пребж\ственный,
нетлjь'нною дла'нiю, и= спасе` зову'щыя: сла'ва, хр\сте`,
си'лjь твое'й.

%<Р%>а'дуйся, чу'до чудес_е'мъ, _о=дiги'трiе вл\дчце:
ра'дуйся, всjь^мъ ра'досте, градовw'мъ и= ве'с_емъ
непобjьди'мое хр\стiа'нское въ бjьда'хъ храни'лище, и=
предгра'дiе, и= на враги` побjьжде'нiе.

%<Р%>а'дуйся, ра'дуйся, лю'демъ правосла^внымъ
похвало`, и= хрiстолюби^вымъ во'инствwмъ покро'въ
пребыва'еши всjь^мъ, цр~и'це: ра'дуйся, _о=дiги'трiе,
прибjь'жище всjь^мъ на'мъ и= о_у=твержде'нiе.

%<Р%>а'дуйся, всjь^мъ ско'рое въ бjьда'хъ
и=збавле'нiе: ра'дуйся, гото'вое всjь^мъ скорбя'щымъ
о_у=тjьше'нiе: ра'дуйся, всепjь'тая: ра'дуйся,
_о=дiги'трiе всебл~гослове'нная, всjь^мъ немощны^мъ
цjьли'тельнице.

%<Р%>а'дуйся, _е=я'же вели^чiя вся` тва'рь сла'вити
о_у='бw спjьши'тъ по достоя'нiю, но не возмога'етъ,
_о=дiги'трiе, и= сегw` ра'ди зове'тъ ти`: ра'дуйся,
вл\дчце, бг~овмjьсти'мое жили'ще.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй
сла'вjь твое'й: ты' бо, неискусобра'чная дв~о, и=мjь'ла
_е=си` во о_у=тро'бjь надъ всjь'ми бг~а, и= родила`
_е=си` безлjь'тнаго сн~а, всjь^мъ воспjьва'ющымъ тя`
ми'ръ подава'ющая.

%<Б%>л~госты'ни бе'здно и= щедро'тамъ _е=си`:
ра'дуйся, _о=дiги'трiе дв~и'це: ра'дуйся, всjь^мъ
ра'дость творя'щи вjь^рнымъ: _w ра'дуйся, су'щымъ въ
бjьда'хъ, и= скорбя'щымъ пребы'страя засту'пнице!

%<Р%>а'дости, w\т и=сполне'нiя вели^чiя чуде'съ
твои'хъ зря'ще, и=сполня'емся вси` незря'щiи, слы'шаще же
вjь'рнiи. тjь'мже ра'дуйся, тебjь` при'снw всю'ду, и=
вси`, _о=дiги'трiе, пое'мъ.

%<Х%>р\ста` бг~а на'шегw, _w ра'дуйся, _о=дiги'трiе,
жили'ще, и= до'мъ неизрече'нныя и= пребж\ственныя, дв~о,
сла'вы _е=гw`. _w ра'дуйся, пала'то преукраше'нная:
ра'дуйся, гра'де w=душевле'нный, при'снw цр\ствующiй.

%<Р%>а'дость неwску'дную тя` разсмотря'юще, jа='кw
мо'ре, _о=трокови'це, _о=дiги'трiе дв~и'це, ра'дующеся
вси`, ра'дуйся, вопiе'мъ ти`: и= пою'ще, бж\ственныхъ
дарw'въ неви'димw при'снw w\т теб_е` w=жида'юще.

%<Пjь'снь s~. I=рмо'съ:%>

%<Б%>ж\ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те,
рука'ми воспле'щимъ, w\т нея` ро'ждшагося бг~а сла'вимъ.

%<Х%>р\ста`, ч\стая, прiе'млющи, гла'съ _е='же
ра'дуйся, _о=дiги'трiе дв~и'це слы'шаше: _е=го'же
неизрече'ннw ро'ждши, ра'дуйся, w\т всjь'хъ слы'шиши
всегда`.

%<Р%>а'дости вся^ и=спо'лнила _е=си`, вы^шнiя и=
ни^жнiя ты`совокупи'ла _е=си`, _о=дiги'трiе.
тjь'мже ра'достнw, и= согла'снw ны'нjь нб~о и= вся`
земля` зове'тъ ти`.

%<В%>дова'мъ, _w ра'дуйся, всепjь'тая, и= всjь^мъ
си^рымъ _о=дiги'трiе, о_у=тjьше'нiе: ра'дуйся, всjь^мъ
и=сточа'ющи ни'щымъ бога'тство неистощи'мое.

%<З%>ла'та вся'кагw блиста'ема, и= о_у='тра
со'лнечнагw свjьтлjь'йши, жили'ще хр\сто'во: ра'дуйся,
_о=дiги'трiе, ра'дуйся, дв~и'це, ра'дуйся, невjь'сто
неневjь'стная.

%<Конда'къ, гла'съ s~:%>

%<П%>редста'тельство хр\стiа'нъ непосты'дное,
хода'тайство ко творцу` непрело'жное, не пре'зри
грjь'шныхъ моле'нiй гла'сы: но предвари`, jа='кw бл~га'я,
на по'мощь на'съ, вjь'рнw зову'щихъ ти`: о_у=скори` на
моли'тву, и= потщи'ся на о_у=моле'нiе,
предста'тельствующи при'снw, бц\де, чту'щихъ тя`.

%<I='косъ:%>

%<П%>ростри` дла^ни твоя^, и='миже всjь'хъ вл\дку
jа='кw мл\днца прiя'ла _е=си`, за мно'жество бла'гости:
не w=ста'ви на'съ всегда` надjь'ющихся на тя`, бо'дренною
твое'ю моли'твою, и= неисче'стною просты'нею о_у=ще'дри
на'съ, и= пода'ждь душа'мъ на'шымъ милосе'рдiе твое`, во
вjь'ки и=сточа'ющи: тебе' бо и='мамы грjь'шнiи
засту'пницу w\т находя'щихъ на ны` бjь'дъ и= sw'лъ. но,
jа='кw и=му'щи милосе'рдiя щедрw'ты, о_у=скори` на
моли'тву, и= потщи'ся на о_у=моле'нiе,
предста'тельствующи при'снw, бц\де, чту'щихъ тя`.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че
созда'вшагw, но _о='гненное преще'нiе му'жески попра'вше,
ра'довахуся пою'ще: препjь'тый _о=ц~_е'въ гд\сь и= бг~ъ,
благослове'нъ _е=си`.

%<Р%>а'дуйся, ра'дуйся, бц\де _о=дiги'трiе, всjь'хъ и=
всегда` наставля'ющи вjь'рныхъ, ше'ствовати ко вся'кому
пути` спаси'тельному: ра'дуйся, вл\дчце, тобо'ю бо
при'снw и=збавля'емся настоя'щiя ва'рварскiя бjьды`.


%<Р%>а'дуйся, ра'дуйся, _о=дiги'трiе, бдя'щи и=
моля'щися w= на'съ къ бг~у, и= вся'кiя sло'бы
хода'тайствомъ твои'мъ, вся'ческихъ скорбе'й,
бг~ороди'тельнице, всjь'хъ люде'й и=збавля'ющи.

%<Р%>а'дуйся, ра'дуйся, прест~а'я _о=дiги'трiе, jа='же
прош_е'нiя на^ша къ по'льзjь на'мъ и=сполня'ющи, и=
хотя'щи всjь^мъ при'снw всегда` любодру'жное благо'е
_е=ди'нство, спjь'шное же во и=зя'щныхъ.

%<Р%>а'дуйся, ра'дуйся, корабл_е'мъ, _о=дiги'трiе,
ну'жднw пла'вающымъ, и=збавля'ющи вjь'рныхъ, и= всjь^мъ
и=збавле'нiе w\т вся'кiя ско'рби, и= неду'ги пестрw'тныя
и= ме'дл_енныя разрjьша'ющи вско'рjь.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ
пjь'ти тебjь`: гд\са по'йте, дjьла`, и= превозноси'те
_е=го` во вся^ вjь'ки.

%<Р%>а'дуйся, всеблагослове'нная марi'е, и=зъ теб_е'
бо всебл~гослове'нный бг~ъ w=дjь'яся во всего' мя
человjь'ка, и= w=дjь'явся соедини` своему` бж~еству`
неизрече'ннымъ соедине'нiемъ, дв~о _о=дiги'трiе:
ра'дуйся, w=бра'дованная, ра'досте всегw` мi'ра.

%<Р%>а'дуйся, лука'выхъ духw'въ прогони'тельнице:
ра'дуйся, бц\де _о=дiги'трiе: ра'дуйся, jа='кw тебе`
нб\сная неви^димая вw'инства славосло'вятъ всегда`, и=
велича'ютъ, jа='кw мт~рь бж~iю бы'вшую: ра'дуйся, jа='же
ни^жняя сочта'вши съ вы'шними.

%<Р%>а'дуйся, всjь'хъ нб\сныхъ си'лъ безъ разсужде'нiя
превосходя'щая: ра'дуйся, _о=дiги'трiе: ра'дуйся, вся'кiя
тва'ри бг~а ро'ждшая, гд\сьствующи, _е='й, вл\дчце
всепjь'тая: ра'дуйся, jа='кw пребыва'еши дв~ою, чи'стая,
и= по рж\ствjь`.

%<Р%>а'дуйся, жена'мъ всjь^мъ сла'во, хра'ме
преwсвяще'нный бг~а на'шегw: ра'дуйся, _о=дiги'трiе:
ра'дуйся,душеспаси'тельная все'й вселе'ннjьй:
ра'дуйся, покрыва'ющiй _о='блаче, нб~съ ши'ршая:
ра'дуйся, мv"рополо'жнице, бж\ственнагw мv'ра полна`.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество`
бг~ома'тере, и= да вопiе'тъ: ра'дуйся, всебл~же'нная
бц\де, ч\стая приснодв~о.

%<Р%>а'дуйся, свjьще`, свjь'тъ невече'рнiй поне'сшая,
и= въ рж\ствjь` твое'мъ многобо'жiя тму` разруши'вшая, и=
а='довы про'пасти и=зба'вльшая лю'ди: ра'дуйся,
_о=дiги'трiе бц\де, добро'тъ всjь'хъ предхода'таице.

%<Р%>а'дуйся, земле`, и=зъ нея'же кла'съ прозя'бшiй
нб\сный вjь^рнымъ, и= мi'ра всегw` душегу'бнагw гла'да
и=зба'ви, разу'мная и= w=душевле'нная: _w ра'дуйся,
вiногра'де, и='же гро'здъ живо'тный ро'ждшая, бц\де
ч\стая _о=дiги'трiе!

%<Р%>а'дуйся, та'йныхъ цвjьтw'въ прекра'сный су'щiй
раю`: ра'дуйся, мт~и дв~о, неви'димыхъ ра'зумъ, чистото'ю
страннолjь'пнw побjь'ждши, бг~ороди'тельнице: ра'дуйся,
_о=трокови'це: ра'дуйся, _о=дiги'трiе, всемi'рное чу'до
и= слы'шанiе.

%<Л%>jь'то живота` на'шегw про'чее сохрани`
неврежде'но, поможе'нiемъ твои'мъ, дв~о _о=трокови'це, и=
сподо'би коне'цъ благi'й получи'ти на'мъ, воспjьва'ющымъ
тя` и= взыва'ющымъ: ра'дуйся, всеблаже'нная бц\де, ч\стая
_о=дiги'трiе.

%<Свjьти'ленъ.%>

%<Д%>а почти'тся всепjь'тая мт~и бж~iя, жи'знь су'щую
ро'ждшая хр\ста` бг~а на'шего, ра'йскихъ двере'й
w\тверзе'нiе, всегw` мi'ра w=чище'нiе, къ животу`
возведе'нiе. се'й _е='сть пр\орw'ки глаго'ланный: тому`
поклони'мся бг~у, и= сп~су ду'шъ на'шихъ.

%<Сла'ва, и= ны'нjь:%>

%<П%>рiиди'те, вjь'рнiи съ чи'стою со'вjьстiю,
возвели'чимъ мт~рь бг~а на'шегw, носи'вшую во чре'вjь
бж\ственнаго мл\днцасп~са хр\ста`: къ нему'же
мт~рнее дерзнове'нiе и=му'щи, непреста'ннw мо'литъ за
ны`, и= подае'тъ рабw'мъ свои^мъ бога^тыя ми'лwсти.

%<На хвали'техъ стiхи^ры, на д~, гла'съ д~. Подо'бенъ:
Jа='%>кw до'бля:

%<Н%>аста'вницу тя` заблу'ждшихъ, * и= приста'нище
спаси'тельно * въ пучи'нjь, вл\дчце, и= въ бу'ри, * во
и=скуше'нiи же и= печа'лехъ, * хр\сто'съ тя` всjь^мъ
показа`, * сн~ъ тво'й и= бг~ъ, * вjь'рнw приходя'щымъ къ
тебjь`. * _е=го'же моли`, w\т sлы'хъ бjь'дъ и=зба'витися,
* вjь'дящымъ тя` бц\ду, вои'стинну наста'вницу.

%<Т%>лjь'нiе и= болjь'знь * потреби'ла _е=си`,
всепjь'тая, * дре'внюю всю` рж\ство'мъ твои'мъ, * живо'тъ
мi'ру ро'ждши, * сме'рть разруши'вшiй, бwлjь'зни,
бл~га'я, и=сцjьля'еши, * вjь'рнw тво'й чуде'сный
_о='бразъ воспjьва'ющихъ, * и= любо'вiю кла'няющихся, *
и= чту'щихъ тя` чи'стую наста'вницу.

%<Jа='%>кw и=сто'чника тя`, * всепjь'тая, живота`
вjь'мы, * и= jа='кw чуде'съ тя` пода'теля и= цjьле'бъ, *
страсте'й душе'вныхъ же и= тjьле'сныхъ, * jа='кw ско'рое
w=ставле'нiе, * ми'лости и= щедро'тъ неизчерпа'емое мо'ре
вjь'дяще, * тебjь` припа'даемъ вси`, * прося'ще w\т
ско'рби разрjьше'нiя, * и= бу'дущагw муче'нiя.

%<Сла'ва, и= ны'нjь, гла'съ и~:%>

%<И='%>же на херувi'мjьхъ jь='здяй, и= пjьва'емый w\т
серафi^мъ, сше'лъ _е=си` съ нб~се` пр\оро'чески, бл~же,
и= всели'лся _е=си` во о_у=тро'бу ч\стыя
бг~о_отрокови'цы, ю='же а='гг~ли воспjь'ша та'йнw:
ра'дуйся, ра'достная дв~о, неwб\ъя'тнаго jа='кw бг~а во
чре'вjь свое'мъ прiе'мши па'че сло'ва, w\т невjь'рiя въ
вjь'ру мi'ръ преводя'ща. сла'ва тебjь`, хр\сте`, _е=ди'не
ми'лостиве и= чл~вjьколю'бче.

%<Славосло'вiе вели'кое и= w\тпу'стъ.%>

%<На лiтургi'и, бл~ж_е'нна w\т канw'на, пjь'снь г~ и=
s~. И= про'чая слу'жба прест~ы'я бц\ды.%>

