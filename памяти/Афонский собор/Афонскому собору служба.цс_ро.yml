---
вечерня:
   отпустительно:
      тропарь:
         глас: 1
         текст: 'Пустыни Афонския отцы, / Ангелы во плоти, / исповедники вкупе и преподобнии, /
            святители же и мученики / в пениих почтим, / подражающе добродетелем их, /
            зовуще согласно и глаголюще: / слава Прославльшему вы, / слава Венчавшему
            вы, / слава в бедах предстатели // нам вы Показавшему.'
      молитва: 'О блаженнии и святии отцы, преподобнии, святителие, священномученицы
         и преподобномученицы, мироточивии и чудотворцы, земнии Ангели и Небеснии человецы,
         сея Святыя Горы насельницы и украсителие, по Богородице наши предстателие пред
         Господем, благодетелие и назирателие, царское победоносное ополчение, в телесех
         победившее безтелесныя демоны, Царицы Небесныя Пречистыя Богородицы мироуханнии
         цвети, светлоплодовитая древеса мысленнаго сего рая Приснодевы, реки приснотекущия
         дарований духовных! Приимите похвальная словеса сия, яже вам приносим, якоже
         Господь прият вдовицы две лепте, и общее празднество, совершаемое нами в честь
         и память вашу, объимите, яко воню благоухания и жертву благоприятну: не имамы
         бо ино что принести по долгу благодетелем нашим за великая благодеяния, яже
         прияхом и имамы приити от вас. Ей, исповедуем, яко мы грех ради наших несмы
         достойни жити на месте сем и именоватися сынми вашими, но вы за благосердие
         ваше не отрицайтеся быти нам отцы. Не забывайте нас, смиренных, но соблюдайте
         священныя монастыри ваша и вся скиты и келлии и нас, живущих в них, сохраняйте
         и избавляйте от всякаго искушения и напасти в житии сем, в будущем же веце да
         сподобимся святыми вашими молитвами блаженства купно с вами, сынове со отцы
         своими, стадо с пастыри своими, ученицы со учители своими, и да услышим от вас
         оный блаженный глас ко Господу: се мы и дети, яже дал еси нам, Господи! И, радующеся,
         воздадим всякую славу, честь и поклонение Отцу и Сыну и Святому Духу во веки
         веков. Аминь.'
утреня:
   канон:
      кондак:
         глас: 4
         текст: 'Онебесившия Гору сию, / и показавшая в ней / житие ангельское, / и множество
            монахов / собравшия отцы, / приидите, благохвалим вси, / к ним взывающе: / всякия
            беды / и искушения нас избавите, / множество преподобных, // Афонская похвало.'
