<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца а='vгуста въ f~_i-й де'нь.%>

%<Пра'зднованiе прест~jь'й вл\дчцjь на'шей бц\дjь и=
приснодв~jь мр~i'и ра'ди i=кw'ны _е=я`, и=мену'емыя
донска'я.%>

%<На вели'цjьй вече'рни. Б%>л~же'нъ му'жъ. %<а~-й
а=нтiфw'нъ.%>

%<На Г%>д\си воззва'хъ: %<стiхи^ры, гла'съ а~:%>

%<П%>рiиди'те, вjь'рныхъ собо'ри, пресла'вное
и=збавле'нiе гра'да москвы` воспра'зднуемъ, се' бо пw'лчища
вра'ж_еская, jа='кw пото'цы воды` быстротеку'щiя, на
прилежа'щыя ве'си о_у=стреми'шася, и= мно'жество до'брыхъ
во'инwвъ ду'шы своя^ положи'ша. _w, чу'до пресла'вное, _w,
си'ла мл~твы бг~ома'тере тече'нiе неукроти'мое i=кw'ною
прегражда'ется и= въ бjь'гство w=браща'ется, лю'дiе сiя^
ви'дjьша, ра'достiю и=спо'лнишася и= вопiя'ху бц\дjь:
ра'дуйся, побjь'до непобjьди'мая.

%<В%>есели'тся дне'сь свjь'тлw сла'внjьйшiй гра'дъ
москва` и= _о=би'тель твоя`, бц\де, jа='кw чудотво'рную
i=кw'ну твою` та'мw просла'вила _е=си` чудесы` бж\ственными,
заступле'нiе твое` держа'вное _е='ю показа'вши и= а=га'ряны
побjьди'вши, да вси` бл~года'рственнw вопiе'мъ ти`.
ра'дуйся, бл~года'тная, гд\сь съ тобо'ю и= тобо'ю съ на'ми
во сп~се'нiе ду'шъ на'шихъ.

%<Д%>и^вна дjьла` твоя^, гд\си, преч\стую мт~рь твою`
цр~кви дарова'лъ _е=си`: безпомw'щнымъ ско'рую послу'шницу,
беззащи^тнымъ и=зба'вительницу крjь'пкую, без\ъwтвjь^тнымъ
те'плое хода'тайство, приста'нище w=бурева'_емымъ,
поги'бшымъ взыска'нiе, предстоя'щи бо тебjь`, всjь'хъ
вл\дцjь, мо'лится непреста'ннw w= всjь'хъ на'съ.

%<Д%>и'вное вели'чiе твое` и=сповjь'мы, прест~а'я дв~о:
взо'ру вjь'ры предстои'ши, jа='кw гора` велича'йшая
добродjь'телей, луча'ми со'лнца пра'вды, хр\ста`,
w=заре'нная, ч\стото'ю дjь'вства при'снw блиста'ющая,
живоно'сную во'ду бл~года'ти ст~а'гw дх~а преиз\ъ_оби'льнw
и=злива'ющая на всjь'хъ, съ вjь'рою и= любо'вiю къ тебjь`
притека'ющихъ.

%<Сла'ва, и= ны'нjь, гла'съ д~:%>

%<Г%>ряди`, гряди`, бц\де, и=збавле'нiе нося'щи w\т
сопроти'вныхъ, воево'да _е=си` полку` ст~и'телей, jа='кw
тобо'ю сн~а бж~iя позна'хомъ, воево'да _е=си` полку`
мч~никwвъ, jа='кw пред\ъ кр\сто'мъ стоя'вшая, тебjь' же
само'й _о=ру'жiе се'рдце про'йде, воево'да _е=си` полку`
прп\дбныхъ, jа='кw приснодв~а, ч\стото'ю а='гг~лы
превозше'дшая, тjь'мже и= на'съ защити`, _е=ди'на
засту'пнице пребл~гослове'нная.

%<Вхо'дъ. Прокi'менъ дне` и= чт_е'нiя бг~орw'дичная.%>

%<Бытiя` чте'нiе (глава` к~и):%>

%<И=%>зы'де i=а'кwвъ w\т студенца` кля'твеннагw, и=
и='де въ харра'нъ. и= w=брjь'те мjь'сто, и= спа` та'мw:
за'йде бо со'лнце. и= взя'тъ w\т ка'менiя мjь'ста тогw`, и=
положи` возгла'вiе себjь`, и= спа` на мjь'стjь _о='номъ. и=
со'нъви'дjь: и= се` лjь'ствица о_у=твержде'на на
земли`, _е=я'же глава` досяза'ше до небе'съ, и= а='гг~ли
бж~iи восхожда'ху и= низхожда'ху по не'й. гд\сь же
о_у=твержда'шеся на не'й, и= рече`: а='зъ бг~ъ а=враа'мовъ
_о=тца` твоегw` и= бг~ъ i=саа'ковъ, не бо'йся: земля`,
и=дjь'же ты` спи'ши на не'й, тебjь` да'мъ ю=`, и= сjь'мени
твоему` и= бу'детъ сjь'мя твое` jа='кw песо'къ земны'й, и=
распространи'тся на мо'ре, и= лi'ву, и= сjь'веръ, и= на
восто'ки: и= возбл~гословя'тся w= тебjь` вся^ колjь^на
з_емна'я, и= w= сjь'мени твое'мъ. и= се` а='зъ съ тобо'ю
сохраня'яй тя` на вся'комъ пути`, а='може а='ще по'йдеши, и=
возвращу' тя въ зе'млю сiю`: jа='кw не и='мамъ тебе`
w=ста'вити, до'ндеже сотвори'ти ми` вся^, _е=ли^ка
глаго'лахъ тебjь`. и= воста` i=а'кwвъ w\т сна` своегw`, и=
рече`: jа='кw _е='сть гд\сь на мjь'стjь се'мъ, а='зъ же не
вjь'дjьхъ. и= о_у=боя'ся, и= рече`: jа='кw стра'шно мjь'сто
сiе`: нjь'сть сiе`, но до'мъ бж~iй, и= сiя^ врата` нб\сная.

%<Проро'чества i=езекi'илева чте'нiе (главы^ м~г и=
м~д):%>

%<Т%>а'кw глаго'летъ гд\сь: бу'детъ w\т дне` _о=сма'гw
и= про'чее сотворя'тъ i=ере'и на _о=лтари` всесожже'нiя
ва'шегw и= jа=`же сп~се'нiя ва'шегw: и= прiиму' вы,
глаго'летъ а=дwнаi` гд\сь. и= w=брати' мя на пу'ть вра'тъ
ст~ы'хъ внjь'шнихъ, зря'щихъ на восто'ки: и= сiя^ бя'ху
затвор_е'нна. и= рече` гд\сь ко мнjь`: врата` сiя^
затвор_е'нна бу'дутъ, и= не w\тве'рзутся, и= никто'же
про'йдетъ сквозjь` и='хъ: jа='кw гд\сь бг~ъ i=и~левъ
про'йдетъ и='ми, и= бу'дутъ затвор_е'нна. jа='кw и=гу'менъ
ся'детъ въ ни'хъ снjь'сти хлjь'бъ: по пути` _е=ла'мскихъ
вра'тъ вни'детъ, и= по пути` _е=гw` и=зы'детъ. и= введе' мя
по пути` вра'тъст~ы'хъ су'щихъ къ сjь'веру, пря'мw
хра'му: и= ви'дjьхъ, и= се` и=спо'лнь сла'вы хра'мъ гд\сень.

%<При'тчей чте'нiе (глава` f~):%>

%<П%>рему'дрость созда` себjь` до'мъ и= о_у=тверди`
столпw'въ се'дмь. закла` своя^ ж_е'ртвенная, и= раствори` въ
ча'шjь свое'й вiно`, и= о_у=гото'ва свою` трапе'зу. посла`
своя^ рабы^, созыва'ющи съ высо'кимъ проповjь'данiемъ на
ча'шу, глаго'лющи: и='же _е='сть безу'менъ, да о_у=клони'тся
ко мнjь`. и= тре'бующымъ о_у=ма` рече`: прiиди'те, jа=ди'те
мо'й хлjь'бъ и= пi'йте вiно`, _е='же раствори'хъ ва'мъ.
w=ста'вите безу'мiе и= жи'ви бу'дете. и= взыщи'те ра'зума,
да поживjь'те, и= и=спра'вите ра'зумъ въ вjь'дjьнiи.
наказу'яй sлы^я прiи'метъ себjь` безче'стiе, w=блича'яй
нечести'ваго w=поро'читъ себе`, w=бличе'нiе бо нечести'вому
ра^ны _е=му`. не w=блича'й sлы'хъ, да не возненави'дятъ
тебе`, w=блича'й прему'дра, и= возлю'битъ тя`. да'ждь
прему'дрому вину`, и= прему'дршiй бу'детъ. сказу'й
пра'ведному, и= приложи'тъ прiима'ти. нача'ло прему'дрости
стра'хъ гд\сень, и= совjь'тъ ст~ы'хъ ра'зумъ. разумjь'ти бо
зако'нъ по'мысла _е='сть бл~га'гw: си'мъ бо _о='бразомъ
мно'гое поживе'ши вре'мя, и= приложа'тся тебjь` лjь^та
живота`.

%<На лiтi'и стiхи^ры, гла'съ в~:%>

%<W=%>сужде'нiя и=зба'ви, прест~а'я бг~оневjь'сто, и=
лю'тыхъ прегрjьше'нiй смире'нную мою` ду'шу, и= сме'рти
и=змjьни` мл~твами твои'ми, и= да'руй w=правда'нiе получи'ти
въ де'нь и=спыта'нiя, _е='же получи'ша ст~ы'хъ собо'ри:
покая'нiемъ w=чище'на мя` пре'жде конца` покажи` и=
сле'зными и=злiя^нiи.

%<С%>ле'зы покая'нiя, jа='кw мv'ро многоцjь'нное, въ
ч\стый пла'тъ со тща'нiемъ собира'еши, засту'пнице, да
_е=гда` стра'шному суду` грjь'шная душа` предста'нетъ,
пла'тъ се'й, слеза'ми и=спо'лненный, на вjьсы` бж~iя
правосу'дiя возложи'ши, да не и=му'щей, чи'мъ грjьхи`
покры'ти, милосе'рдiе бж~iе приклони'ши и= а='дскiя му'ки
моле'нiемъ крjь'пкимъ свободи'ши, ка'ющихся прибjь'жище.

%<Сла'ва, и= ны'нjь, гла'съ то'йже:%>

%<С%>леза'ми ра'дости па'че же'мчуга i=кw'на твоя^,
дв~о, о_у=краша'ется, мно'жество пла'чущихъ неча'янную
ра'дость w=брjьта'ютъ, грjь^шницы w\т внеза'пныя сме'рти
и=збавля'ются, мл~твами твои'ми, всеще'драя.

%<На стiхо'внjь стiхи^ры, гла'съ и~:%>

%<С%>ла'вное i=кw'ны твоея` на по'лjь бра'ни
прише'ствiе, бц\де непоро'чная, пjьсносло'вимъ здjь'сь и=
твое` держа'вное на'мъ заступле'нiе w\т наше'ствiя а=га'рянъ
досто'йнw пра'зднуемъ, jа='кw бо, мт~и су'щи живота`, w\т
напра'сныя сме'рти непови'нныхъ и=зба'вила _е=си` и= гра'ды
и= в_е'си w\т _о=гня` и= меча` сохрани'ла _е=си`,
путеводи'тельнице нело'жная на'шегw сп~се'нiя.

%<Стi'хъ: П%>омяну` и='мя твое` во вся'комъ ро'дjь и=
ро'дjь.

%<_W,%> пресла'внагw чудесе`! _w, бж\ственнагw къ на'мъ
грjь^шнымъ долготерпjь'нiя, jа='кw наше'дшымъ на зе'млю
на'шу лю^тымъ врагw'мъ и= вjь'рjь sjьлw` поруга'емjьй,
непостижи'мое возме'здiе w\т i=кw'ны соверша'ется. зри'те
о_у=`бо, лю'дiе рwссi'йстiи, коли'кw мо'жетъ мл~тва дв~ы
преч\стыя, ка'кw дре'внихъ чуде'съ подо'бiе дне'сь на'мъ
jа=вля'ется, ка'кw стра'хъ сме'рти на враги`
w=браща'ется, беззащи'тный же гра'дъ, во'пли же'нъ
w=глаша'емый, весе'лiемъ и= ра'достiю внеза'пу
и=сполня'ется. сла'ва тебjь`, засту'пнице на'ша бл~га'я и=
ско'рая.

%<Стi'хъ: С%>лы'ши, дщи`, и= ви'ждь, и= приклони`
о_у='хо твое`.

%<Ч%>то' тя нарече'мъ, преч\стая; рjь'ку ли ти'ху и=
многово'дну, jа='кw скорбми` и=зсуш_е'нная сердца` на^ша
бл~года'тiю напоя'еши, стjь'ну ли неwбори'му хр\сто'вы
цр~кве, стра'жа ли гра'да неусы'пна, jа='кw сп~са'еши w\т
вра^гъ ви'димыхъ и= неви'димыхъ; тjь'мже, w\т напа'стей
внеза'пныхъ и=збавля'емiи, возопiи'мъ вл\дчцjь: ра'дуйся,
всеми'лостивая, над_е'жды вjь'рныхъ не посрамля'ющая.

%<Сла'ва, и= ны'нjь, гла'съ д~:%>

%<П%>ресла^вная дне'сь соверша'ются, возбра'нная
воево'да и= цр~и'ца нб\сная гряде'тъ сама` на супоста'ты и=
чудотво'рную i=кw'ну, jа='кw щи'тъ несокруши'мъ, проти'ву
sлочести'выхъ поставля'етъ, стра'хомъ ве'лiимъ и=
смяте'нiемъ пw'лчища вра^жiя поража'етъ, въ бjь'гство
неудержи'мое w=браща'етъ, сп~са'ющи w\т _о=гня` и= лю'тыхъ
гра^дъ и= ча^да своя^.

%<Тропа'рь, гла'съ д~:%>

%<З%>асту'пнице вjь'рныхъ пребл~га'я и= ско'рая,
преч\стая бц\де дв~о мо'лимъ тя` пред\ъ ст~ы'мъ и=
чудотво'рнымъ _о='бразомъ твои'мъ, да jа='коже дре'вле w\т
негw` заступле'нiе твое` гра'ду москвjь` дарова'ла _е=си`,
та'кw и= ны'нjь на'съ w\т вся'кихъ бjь'дъ и= напа'стей
ми'лостивнw и=зба'ви и= сп~си` ду'шы на'шя, jа='кw
милосе'рдая.

%<На о_у='трени.%>

%<На Б%>г~ъ гд\сь: %<тропари` по о_у=ста'ву.%>

%<По а~-мъ стiхосло'вiи сjьда'ленъ, гла'съ а~:%>


%<Т%>воегw` милосе'рдiя сподо'бившеся, бц\де дв~о,
бл~года'рств_енная тебjь` прино'симъ, зра'ку преч\стагw
лица` твоегw` моля'щеся и= дв~дски вопiю'ще: ты` _е=си`
гора` о_у=сыре'нная и= колесни'ца бж\ственная, нося'щая
сп~са ду'шъ на'шихъ.

%<Сла'ва, и= ны'нjь, пра'здника.%>

%<По в~-мъ стiхосло'вiи сjьда'ленъ, гла'съ д~:%>

%<Б%>е'здну бл~гоутро'бiя ро'ждшая, дв~о, и=сто'чникъ
мл\сти на'мъ и=сточа'еши, къ тебjь` вjь'рою прибjьга'ющымъ,
jа=ви'лася бо _е=си` сп~се'нiе ду'шъ на'шихъ.

%<Сла'ва, и= ны'нjь, пра'здника.%>

%<Велича'нiе:%>

%<В%>елича'емъ тя`, прест~а'я дв~о, и= чти'мъ _о='бразъ
тво'й ст~ы'й, и='мже ди'вную побjь'ду на а=га'ряны
правосла^внымъ дарова'ла _е=си`.

%<И='но велича'нiе:%>

%<В%>елича'емъ тя`, прест~а'я дв~о, и= чти'мъ _о='бразъ
тво'й ст~ы'й, и='мже заступле'нiе ди'вное гра'ду твоему`
дарова'ла _е=си`.

%<По полv"еле'и сjьда'ленъ, гла'съ а~:%>

%<Р%>а'дуйся, бл~года'тная бц\де дв~о, предста'тельство
и= прибjь'жище ро'да хр\стiа'нскагw, и=з\ъ теб_е` возсiя`
со'лнце пра'вды, хр\сто'съ бг~ъ на'шъ, и= весели'тся
бг~охрани'мый гра'дъ москва`, воспрiе'мъ чудотво'рную твою`
i=кw'ну и= превjь'чнаго твоего` мл\днца, подаю'щаго на'мъ
ве'лiю мл\сть.

%<Сла'ва, и= ны'нjь, пра'здника.%>

%<Та'же степ_е'нна, а~-й а=нтiфw'нъ д~-гw гла'са.
Прокi'менъ, гла'съ д~: П%>омяну` и='мя твое` во вся'комъ
ро'дjь и= ро'дjь.%<Стi'хъ: С%>лы'ши дщи` и= ви'ждь
и= приклони` о_у='хо твое`. %<В%>ся'кое дыха'нiе:
%<_Е=v\глiе луки`, зача'ло д~.%>

%<По н~-мъ _псалмjь` стiхи^ры, гла'съ s~:%>

%<З%>на'менiе побjь'дное ви'дjьвше, восхва'лимъ
возбра'нную го'рнихъ си'лъ воево'ду, всемо'щную засту'пницу.
_о='бразъ тво'й чу'дный чти'мъ, прест~а'я дв~о, и='мже
ско'рое заступле'нiе твое` получа'емъ, покро'въ бо _е=си`
на'шъ, ди'вную си'лу _о='нагw и=здре'вле вjь'дуще, и='мя
твое` призыва'емъ. прiиди'те, вси` вjь'рнiи, поклони'мся
_о='бразу донскi'я бж~iя мт~ре, гра'дъ бо на'шъ w\т _о=гня`
и= меча` защища'етъ. возблагодари'мъ же и= вл\дку гд\са и=
ч\стно'му кресту` _е=гw` поклони'мся, си'мъ бо побjьжда'емъ
враги` на'шя, sлjь` на'мъ досажда'ющыя.

%<Канw'нъ, гла'съ д~.%>

%<Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~цjь мт~ри, и= jа=влю'ся свjь'тлw
торжеству'я, и= воспою`, ра'дуяся, тоя` чудеса`.

%<W\т%>ве'рзи слу'хъ мо'й, бг~оизбра'нная дв~о, во
_е='же разумjь'ти словеса` w\ткрове'нiя и= позна'ти пу'ть
сп~се'нiя, да вjь'ру и=му` тве'рдую и=зба'вителю бг~у и=
воспою` преди'вное _е=гw` w= на'съ промышле'нiе.

%<W\т%>ве'рзи, душе` моя^, _о='чи вjь'ры, и= о_у='зриши
мнw'гая бл~годjья^нiя бж~iя мт~ре, во дни` тя'жкихъ
w=бстоя'нiй _о=те'честву на'шему и=здре'вле jа=вля'_емая, и=
воспо'й, ра'дующися, мл\стивое тоя` заступле'нiе.

%<Н%>емощны'хъ здра'вiе, разсла'бленныхъ и=сцjьле'нiе,
_о=би'димыхъ защище'нiе, w\т наси'лiя и= sло'бы сп~се'нiе,
ско'рбныхъ въ ну'ждахъ помо'щнице, не преста'й моли'тися w=
чту'щихъ тя`.

%<П%>озна'й, душе` моя^, си'лу ч\стна'гw и=
животворя'щагw креста` гд\си, си'мъ бо при'снw побjьжда'емъ
полки` вра^гъ ви'димыхъ и= неви'димыхъ, мл~твами бц\ды и=
всjь'хъ ст~ы'хъ, въ земли` рwссi'йстjьй просiя'вшихъ.

%<Г%>ро'зное бж\ственное преще'нiе врази` разумjь'ша
прише'ствiемъ чудотво'рнагw _о='браза твоегw`, нб\сная
цр~це, стра'хомъ бо w=держи'мiи, въ бjь'гство внеза'пное
w=брати'шася, си'лою свы'ше гони'мiи.

%<Г%>ла'съ хвалы` и= бл~годаре'нiя прино'симъ ти`,
вл\дчце, и= покланя'емся преч\стому _о='бразу твоему`,
и='мже мно'гажды на а=га'ряны побjь'ду дарова'ла _е=си` и=
ро'гъ на'шъ вознесла` _е=си`, защи'тнице ско'рая ро'да
хр\стiа'нскагw.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себе` совоку'пльшыя, дх~о'внw
о_у=тверди`, въ бж\ственнjьй твое'й сла'вjь, вjьнц_е'въ
сла'вы сподо'би.

%<Ж%>ите'йскими попече'нiи и= сластьми` и=скушае'мiи,
тебjь`, и=сто'чнику тишины` и= бг~омы'слiя, пjь^сни
прино'симъ: о_у=толи` жа'жду дх~о'вную, о_у='мъ на'шъ къ
нб~у возведи`, превы'шшая го'рнихъ си'лъ.

%<О_у=%>ма` моегw` просвjьще'нiе, во'ли сла'быя
о_у=крjьпле'нiе, се'рдца о_у=ны'лагw ра'дованiе ты` _е=си`,
пребл~гослове'нная, молю' тя о_у=се'рднw: вся^ си^лы души`
моея` w=бнови`.

%<С%>ла'ва тебjь`, всенепоро'чная, лю'бящымъ тя`
дjь'вамъ неw\т\ъе'млемое сокро'вище, цjьлому'дрiя
и=сто'чниче, нб\сныя сла'дости w\ткрове'нiе, о_у=ны'нiя и=
печа'лии=стребле'нiе, смире'нныхъ и= бг~олю'бц_евъ
вjьнча'нiе и= по'стникwвъ о_у=добре'нiе.

%<И=%>згла'ди грjьхопад_е'нiя ю='ности, прiими`
покая'нiе ста'рости моея`, цр~це нб\сная, се' бо w\т чре'ва
ма'тере моея` да'же доны'нjь вра'гъ не w\тступа'етъ, не
попусти' мя твори'ти по'хоти _е=гw`, но о_у='зы грjьхw'вныя
разрjьши` и= поми'луй мя`.

%<К%>а'кw о_у=молю' тя, бг~оневjь'сто, о_у=сты`
sлосло'вiя и=спо'лненными, и=ли` ку'ю пjь'снь вознесу`,
со'вjьстiю w=блича'емь; возмогу' ли позна'ти и='стину, лжи`
сослужи'тель, сосу'дъ гнjь'ва бж~iя сы'й; но
жизнода'тельнице, страстьми` о_у=мерщвле'нную ду'шу мою`
w=живи`.

%<В%>рагу` лю'тому подступа'ющу, мно'гое мно'жество
ста'рц_евъ и= же'нъ простира'ютъ ти` немощнjь'и ру'цjь съ
во'племъ крjь'пкимъ: прiиди`, мт~и милосе'рдiя, прiиди`, w\т
лю'тыя сме'рти и=збавля'ющая, о_у=скори` сп~сти` гра'дъ и=
лю'ди твоя^.

%<V=пакои`, гла'съ и~:%>

%<Б%>л~жи'мъ тя`, вси` ро'ди, бц\де дв~о, въ тя' бо
невмjьсти'мый хр\сто'съ бг~ъ на'шъ вмjьсти'тися бл~говоли`.
бл~ж_е'ни _е=смы` и= мы`, предста'тельство тя` и=му'ще,
де'нь бо и= но'щь мо'лишися w= на'съ, и= ро'ди хр\стiа'нстiи
твои'ми мл~твами о_у=твержда'ются. тjь'мъ воспjьва'юще
вопiе'мъ ти`: ра'дуйся, бл~года'тная, гд\сь съ тобо'ю.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства` во
_о='блацjь ле'гцjь, прiи'де i=и~съ пребж\ственный,
нетлjь'нною дла'нiю, и= сп~се` зову'щыя: сла'ва, хр\сте`,
си'лjь твое'й.

%<_W,%> вели'кая си'ла сле'зъ! _W, неsло'бiе вл\дки! за
мене`, па'дшаго, са'мъ стра'ждетъ! ты' же, бг~ома'ти, о_у=
креста` сн~а своегw` стоя'вшая, неизслjь'дную глубину` бж~iя
снизхожде'нiя на'мъ покажи` и= неwсужде'ннw причасти'тися
ст~ы'хъ и= стра'шныхъ та'инъ сподо'би.

%<М%>а'ти ча'да sлонра'внагw побjьжда'ется сердобо'лiемъ
и= не мо'жетъ _е=го` презрjь'ти, тjь'мже па'че ты`,
бл~гоутро'бная, преукраше'нное жили'ще бж~iя снизхожде'нiя,
мен_е`, послjь'днjьйшагw, не w=ставля'еши и= дру'гъ дру'га
тягwты` носи'ти на'съ науча'еши.

%<W=%>блиста'й мя` свjь'томъ бж\ственнагw ли'ка твоегw`,
w\тра'до моя` преч\стая, да ночна^я вознесу' ти мол_е'нiя,
о_у=слы'ши воздыха^нiя немw'лчная и= па'мятiю сме'ртною w\т
пре'лести грjьха` сп~си`.

%<П%>ла'четъ ста'рость моя`, лиши'ся бо сынw'въ и=
дще'р_ей, нjь'сть w=по'ры въ жи'зни _о=дино'цjьй, но бу'ди
мнjь` сто'лпъ и= крjь'пость, свобожде'нiе печа'лей, бл~га'я
о_у=тjь'шительнице, и= до конца` днi'й мои'хъ сохрани' мя
w\т sла`.

%<Н%>еизрече'нною си'лою бл~года'ти возбрани`
скв_е'рнымъ помыслw'мъ, w=бурева'ющымъ мя`, дв~о ч\стая,
запрети` и=`мъ, и= дале'че w\тгони`, и= бж\ственныхъ
пjьснопjь'нiй дjь'лателя мя` сотвори`, да нелjь'ностнw
послужу` бг~у моему`.

%<В%>о'инствъ бл~гопоспjьше'нiе, борц_е'въ му'жество,
хра'брыхъ спобо'рнице, воево'до возбра'нная, мо'лимъ тя`
крjь'пость _о=ру'жiю на'шему дарова'ти, да низло'жены
бу'дутъ востаю'щiи на ны`, тобо'ю бо побjь^ды воздви'жутся.


%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й, ты' бо неискусобра'чная дв~о, и=мjь'ла _е=си` во
о_у=тро'бjь над\ъ всjь'ми бг~а и= родила` _е=си`
безлjь'тнаго сн~а, всjь^мъ воспjьва'ющымъ тя`, ми'ръ
подава'ющая.

%<П%>рама'ти _е='vа, въ раю` согрjьши'вши, му'къ
рожде'нiя содjь'ла мя` прича'стну, но ты', бл~года'тная,
неболjь'зненнw хр\ста` ро'ждшая, чадоро'дiя ра'ди ду'шу мою`
сп~си`.

%<Jа='%>кw цвjь'тъ се'льный, jа=ви'ся ча'до мое` въ
мi'ръ скорбе'й и= дыха'нiемъ сме'рти о_у=же` w=пали'ся, но
по сло'ву гд\сню воспою`: бл~же'нно дjь'тство, и='бо цр\ство
нб\сное наслjь'дитъ, ты' же, вл\дчце, прекраще'нiе
воздыха'нiй, сама`, jа='коже вjь'си, ско'рбь мою` w=блегчи`.

%<_О='%>чи твои` свjь'тлjьи съ любо'вiю на ни'щихъ
призира'ютъ, и= рука` всегда` сирота'мъ и= вдови'цамъ
просте'рта, сла'вимъ неусы'пное w= ни'хъ хода'тайство, и=
_о='бразъ тво'й ч\стны'й лобыза'юще, про'симъ: не w\тврати`
лица` твоегw` w\т на'съ, въ ну'ждjь w=жесточе'нныхъ.

%<Т%>а^йны грjь'хъ мои'хъ w=бличе'нiе о_у=жаса'етъ мя`,
преч\стая, но ничто'же возмо'жнw о_у=таи'ти w\т всеви'дящагw
_о='ка, се` прибjьга'ю къ твоему` милосе'рдiю, да'ждь ми`
си'лу къ покая'нiю и= твои'ми мл~твами покры'й мою` наготу`.

%<Г%>нjь'въ, ревнова'нiе и= sло'ба въ души` мое'й
го'рдjьй и= тщесла'внjьй гнездя'тся, са'мъ па'даю и=
па'дшихъ w=сужда'ти дерза'ю, къ тебjь` прибjьго'хъ,
w=бурева'емыхъ сп~си'тельнице, страсте'й мои'хъ смра'дное
мо'ре и=зсуши`.

%<О_у=%>жаса'етъ мя` де'нь суда` бж~iя, гд\су бо
вjь'дома вся^ помышл_е'нiя, не надjь'юся на дw'брая дjьла`
моя^,нjь'сть бо тjь'хъ о_у= мен_е`, но прошу`
мл~твъ твои'хъ, грjь'шныхъ спору'чнице.

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<W=%>кая'нную мою` ду'шу, влеко'мую лука'выми
страстьми`, свободи` и=з\ъ плjь'на, па'дшихъ воста'нiе,
ра'дуется бо вл\дка твоему` w= грjь'шныхъ предста'тельству,
прош_е'нiя твоя^, jа='кw сн~ъ, и=сполня'яй.

%<В%>оздыха^нiя тя^жкая слы'шиши, пребл~гослове'нная,
ско'рбь се'рдца моегw` вjь'дущи, мv'ро о_у=тjьше'нiя и=
вiно` весе'лiя возле'й на ра^ны душ_е'вныя, мра'къ
о_у=ны'нiя прогоня'ющи.

%<П%>омышля'ю труды` подви'жникwвъ: по'стъ
непреста'нный, сле'зы сокруше'нiя, мл~твы всенw'щныя,
послуша'нiе нелицемjь'рное, терпjь'нiе поноше'нiй,
о_у=жаса'юся, мт~и судiи` пра'веднагw, моему` нераде'нiю w=
сп~се'нiи, w\т сна` безчу'вствiя мя` пробуди`.

%<С%>у'щiи во а='дjь не мо'гутъ гд\са моли'ти, ты' же,
всемо'щная предста'тельнице, jа='кw мт~и, дерзнове'нiе къ
сн~у и='маши, мо'лимъ тя` w= сро'дницjьхъ на'шихъ и= всjь'хъ
преста'вльшихся, и=спроси` и=`мъ грjьхw'въ разрjьше'нiе.

%<В%>ъ сме'ртный ча'съ слы'шу гла'съ гд\са, пр\оро'комъ
вjьща'ющь: пред\ъwста'ви ми` ча'дъ твои'хъ, а='зъ поддержу`
и= препита'ю си'рыхъ твои'хъ. и= ты`, мт~и бж~iя, бу'ди
ча'дwмъ мои^мъ прибjь'жище въ де'нь ско'рби.

%<Н%>а по'ли бра'ни сме'рть ца'рствуетъ, ты' же,
вл\дчце, вjь^рнымъ во'инwмъ мл~твою ма'тере жи'знь
сохраня'еши,о_у=бiе'нныхъ же ду'шы въ цр\ство
свjь'та незаходи'магw вселя'еши и= та'кw w\т вjь'чныя
сме'рти и=збавля'еши.

%<Конда'къ, гла'съ и~:%>

%<В%>збра'нной воево'дjь побjьди'т_ельная, jа='кw
и=зба'вльшеся w\т sлы'хъ, бл~года'рств_енная воспису'емъ ти`
раби` твои`, бц\де, но jа='кw и=му'щая держа'ву
непобjьди'мую, w\т вся'кихъ на'съ бjь'дъ свободи`, да
зове'мъ ти`: ра'дуйся, невjь'сто неневjь'стная.

%<I='косъ:%>

%<А='%>гг~лъ предста'тель съ нб~се` по'сланъ бы'сть
рещи` бц\дjь: ра'дуйся! и= со безпло'тнымъ гла'сомъ
воплоща'ема тя` зря`, гд\си, о_у=жаса'шеся и= стоя'ше,
зовы'й къ не'й такwва'я: ра'дуйся, _е='юже ра'дость
возсiя'етъ: ра'дуйся, _е='юже кля'тва и=сче'знетъ. ра'дуйся,
па'дшагw а=да'ма воззва'нiе: ра'дуйся, сле'зъ _е='vиныхъ
и=збавле'нiе. ра'дуйся, высото` неудобовосходи'мая
чл~вjь'ческими по'мыслы: ра'дуйся, глубино` неудобозри'мая
и= а='гг~льскима _о=чи'ма. ра'дуйся, jа='кw _е=си` цр~е'во
сjьда'лище: ра'дуйся, jа='кw но'сиши нося'щаго вся^.
ра'дуйся, sвjьздо` jа=вля'ющая со'лнце: ра'дуйся, о_у=тро'бо
бж\ственнагw воплоще'нiя. ра'дуйся, _е='юже w=бновля'ется
тва'рь: ра'дуйся, _е='юже покланя'емся творцу` Ра'дуйся,
невjь'сто неневjь'стная.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<А='%>ще вся^ вjь'си, бг~а же не вjь'си, ничто'же
вjь'си, и='щущымъ му'дрости витi'я возвjьща'етъ. _w мт~и
бж~iя! неизслjь'димая глубина` бж~iихъ w\ткрове'нiй
тобо'ю jа=ви'ся, просвjьти` мо'й о_у='мъ, во _е='же гд\са
и=скупи'теля позна'ти, бг~а _о=т_е'цъ на'шихъ.

%<Ч%>егw` ра'ди w=скверня'ются путiе` грjь'шника;
w\твjьща'етъ пр\оро'къ дв~дъ: тогw` ра'ди, jа='кw нjь'сть
бг~а пред\ъ ни'мъ. w\ткро'й _о='чи мои` w=мраче'ннjьи,
ч\стая, да позна'ю вездjьсу'щiе творца` вся'ческихъ, бг~а
_о=т_е'цъ на'шихъ.

%<Ви'жду покая'нiе дв~дово: в%>о вре'тище w=блека'ется,
ду'шу посто'мъ смиря'етъ, питiе` пла'чемъ покая'нiя
растворя'етъ, полу'нощи встае'тъ на мл~тву, моя' же мл~тва
бг~омъ w\тверга'ется, поне'же не jа=вля'ю трудw'въ, ни
по'двигwвъ, и='мже мя`, бл~года'тная, научи`.

%<Н%>б\сныхъ си'лъ цр~и'це, разсjь'й _о='блаки печа'ли,
смяте'нiя и= бу'рю помыслw'въ о_у=кроти`, да'руй ми` ду'хъ
сокруше'нiя и= смире'нiя, да и=з\ъ глубины` се'рдца моегw`
принесу` ч\стую мл~тву бг~у _о=т_е'цъ на'шихъ.

%<С%>е'рдце о_у=слажда'ется, _е=гда` бл~года'ть твоя`
jа=вля'ется, ми'ръ, о_у=миле'нiе и= сле'зы ражда'ются, _w
дв~о, ра'досте моя` неизрече'нная, не пре'зри мя`,
w=жесточе'ннаго, но сама` посjьти`, да му'къ томле'нiя
и=зба'витъ мя` бг~ъ _о=т_е'цъ на'шихъ.

%<Н%>икто'же и=зба'витъ мя` w\т сме'рти, ни роди'телiе,
ни ча^да, не сп~се'тъ да'ръ, ниже` приноше'нiе, зна'емiи
прово'дятъ то'кмw до гро'ба, грjьси' же мои` w=ста'нутся,
о_у=слы'ши, милосе'рдая, во'пль мо'й, да сп~се'тъ мя`
_о=гня` вjь'чнагw бг~ъ _о=т_е'цъ на'шихъ.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство`
бг~оро'дичо сп~сло` _е='сть: тогда` о_у=`бо w=бразу'емое,
ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте, дjьла`, и=
превозноси'те _е=го` во вся^ вjь'ки.

%<В%>о'зрастъ ю='ности и= жа'жда наслажде'нiя плjьня'ютъ
мою` ду'шу, бл~года'тная, но къ вjь'чному бл~же'нству и=
сла'вjь ст~ы'хъ w=брати` моя^ помышл_е'нiя, да славосло'влю
гд\са моего` и= превознесу` _е=го` во вся^ вjь'ки.

%<В%>о'лны невjь'рiя и= скорбе'й лю'тыхъ покрыва'ютъ
мою` ду'шу, но слы'шу гла'съ гд\са, гл~го'люща:
маловjь'рный, почто` о_у=сумни'лся _е=си`; къ тебjь`
прибjьго'хъ, мт~и бж~iя, сп~си' мя и= ча^да моя^, въ тебjь'
бо о_у=твержде'нiе вjь'ры и='мамы, да превозно'симъ гд\са
творца` во вjь'ки.

%<Ч%>ревоуго'дiю, нечистотjь` служу` прилjь'жнw, за
w=би'ды ме'стiю воздаю`, w=блича'емь, гнjь'ваюся напра'снw,
sлосло'влю не w=каза'вшихъ ми` по'мощи, са'мъ же немощны'хъ
презира'ю, _w спору'чнице грjь'шныхъ, jа=ви` долготерпjь'нiе
и= w\т грjьха` свободи' мя во вjь'ки.

%<Н%>евозмо'жнw ма'лою слезо'ю вели^кiя скв_е'рны
w=мы'ти и= _о='гнь гее'нскiй о_у=гаси'ти, _w всеми'лостивая
мт~и, ви'жду w=жесточе'нiе мое` и= молю'ся ти`: да'ждь ми`
сле'зы покая'нiя, да о_у=бjьлю` _о=дjья'нiе души` моея`.

%<С%>ъ мольбо'ю неw\тсту'пною, наде'ждою крjь'пкою
припа'даю ти`, держа'вная вл\дчце: зри'ши врага` лю'тагw
приближе'нiе, о_у=слы'ши въ слеза'хъ прите'кшихъ, воста'ни
ско'рw, и= jа='кw бл~га'я, защити`, да сла'влю тя`, мт~и
бг~а моегw`, во вjь'ки.

%<П%>ла'чь мо'й въ ра'дость w=брати` и= сjь'тованiе въ
весе'лiе, мт~и милосе'рдiя, и= гw'рдыя за^мыслы вра^гъ
мои'хъ сокруши`, да бл~гослови'тъ тя` вся'къ jа=зы'къ
и= вся'ка пло'ть w\тны'нjь и= до вjь'ка.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее сщ~е'нное торжество` бг~ома'тере,
и= да вопiе'тъ: ра'дуйся, всебл~же'нная бц\де, ч\стая
приснодв~о.

%<П%>ри'зри на нищету` душе'вную и= вся'кую го'речь
о_у=слади`, непосты'дная наде'ждо на'ша, скорбя'щихъ
w=бодре'нiе, пла'чущихъ ско'рое о_у=тjьше'нiе, неистощи'ма
бо сокрw'вища твоя^, и= ра'дующися, дае'ши я=` всjь^мъ,
по'мощи тре'бующымъ.

%<В%>куси'те и= ви'дите, jа='кw бл~гъ гд\сь, за любо'вiю
бо слjь'дуетъ гд\са позна'нiе. _w трапе'зо та'инственныхъ
дарова'нiй! сподо'би мя` неwсужде'ннw животворя'щихъ та'инъ
причаща'тися, во w=чище'нiе грjьхw'въ мои'хъ.

%<П%>ред\ъ i=кw'ною твое'ю, зри`, вл\дчце, жите'йское
мо'ре волну'ется, сп~си` погиба'ющихъ въ волна'хъ невjь'рiя
и= sло'бою и=стоще'нныхъ, волно'ю твоегw` милосе'рдiя
и=знеси` на бре'гъ сп~се'нiя, да зову'тъ ти`: ра'дуйся, w\т
вjь'чныя сме'рти и=збавле'нiе.

%<С%>амомне'нiемъ w=слjьпле'нъ, навыко'хъ о_у=коря'ти
бра'та моего`, ка'кw сообщу` свjь'тъ бли'жнему, тмо'ю лжи`
покры'тъ сы'й, да'руй ми`, _w мт~и свjь'та, зрjь'ти моя^
прегрjьш_е'нiя и= бра'та моегw` согрjьш_е'нiя терпjь'ти и=
съ любо'вiю и=справля'ти.

%<А='%>ггелъ сме'рти нападе` на мя`, презира'етъ
мол_е'нiя, пла'чу не вне'млетъ, разлуча'етъ мя` безжа'лостнw
со ча'ды, влече'тъ мя` наси'льнw. _w бг~ома'ти, съ сн~омъ
твои'мъ кр_е'стныя му^ки раздjьли'вшая, ма'тернюю
ско'рбь w= бли'жнихъ о_у=толи`.

%<З%>е'млю рwссi'йскую въ достоя'нiе себjь` и=збра'вшая
и= о_у=тверди'вшая на'съ во бл~гоче'стiи, под\ъ покро'вомъ
твои'мъ соблюди`, всепjь'тая, _о='бразомъ твои'мъ ч\стны'мъ
w\т всjь'хъ напа'стей сохрани`, да зове'мъ ти`: ра'дуйся,
всеми'лостивая, въ напа'стехъ ско'рая засту'пнице.

%<Свjьти'ленъ:%>

%<Т%>оржеству'емъ дне'сь, правовjь'рнiи, во хра'мjь
твое'мъ, вл\дчце, и= ты`, преч\стая, прiими` любо'вiю
приноси^мыя тебjь` пjь^сни бл~года'рств_енныя.

%<На хвали'техъ стiхи^ры, гла'съ _е~:%>

%<Подо'бенъ: Р%>а'дуйся:

%<К%>расу'йся, страно` рwссi'йская, ра'дуйся и=
весели'ся, гра'де москва`, се' бо ст~а'я и= чудотво'рная
бг~ома'тере i=кw'на w\т донски'хъ предjь'лъ чуде'съ заря'ми
возсiя` и= бы'сть на'мъ во сп~се'нiе w\т наше'ствiя
и=ноплеме'нныхъ и= и=ны'хъ вра^гъ, ви'димыхъ и= неви'димыхъ,
и= w\т вся'кiя напа'сти.

%<Р%>а'дуйся, земле` рwссi'йская, торжеству'й и=
весели'ся, всеч\стны'й гра'дъ москва`, се` _о='бразъ бц\ды
съ по'ля бра'ни гряде'тъ къ тебjь`, се` ра'дость побjь'ды
ми'лостiю бж~iею возвjьща'ется, тма` о_у=`бо ско'рби твоея`
ны'нjь w\тгоня'ется, лю'дiе сла'дкое прiе'млютъ
о_у=тjьше'нiе, воспо'йте, сщ~е'нницы, воспо'йте пjь^сни
хвал_е'бныя, вели'чiя бг~ома'тере достw'йныя, припаде'мъ,
вjь'рнiи, къ вл\дчцjь всjь'хъ, да пребу'дутъ покро'въ и=
мл\сть _е=я` над\ъ на'ми во вjь'ки.

%<К%>расу'йся, златогла'вый чу'дный гра'дъ москва`,
ра'дуйся и= весели'ся, _о=би'теле донска'я, се' бо
ше'ствуетъ къ тебjь` i=кw'на бж~iя мт~ре, рука'ми вjь'рныхъ,
jа='кw зна'менiе побjь'дное, носи'ма, блиста'нiемъ зра'ка
своегw` враги` прогоня'ющи, ча'дwмъ же подаю'щи живо'тъ и=
ве'лiю мл\сть.

%<Сла'ва, и= ны'нjь, гла'съ в~:%>

%<Г%>ряди'те, хр\стоимени'тiи лю'дiе, пра'здникъ ч\стенъ
соста'вимъ и= пjь'снми ра'достными воспое'мъ пресла'вную
мт~рь бж~iю, jа='кw w\т i=кw'ны _е=я` ст~ы'я, нарица'емыя
донскi'я, заступле'нiе гра'ду москвjь` jа=ви'ся, тjь'мже
пое'мъ тебjь`, вл\дчце, пjь^сни хвал_е'бныя, jа='кw
засту'пницjь рwссi'йскiя земли` и= хода'таицjь на'шегw
сп~се'нiя.

%<Славосло'вiе вели'кое. _Е=кт_енiи`. И= w\тпу'стъ.%>

%<На лiтургi'и слу'жба вся` бц\де.%>

%<Мл~тва.%>

%<_W%> всеми'лостивая мт~и, преч\стая дв~о бц\де! ты`
_е=си` свjь'тъ о_у=ма` моегw`, ра'дость се'рдца моегw`,
си'ла во'ли моея`. о_у=слы'ши и= прiими` моле'нiе мое`.
при'зри на jа='звы души` и= тjь'ла моегw`, w=богати'хся
страстми`, w=бнища'хъ смире'нiемъ. и=спо'лненъ _е='смь
студа` за sла^я дjьла` и= трепе'щу суда` бж~iя. грjьси`
ю='ности, забве'ннiи и= о_у=тае'ннiи грjьси` w=тягча'ютъ
со'вjьсть мою`. w=мы'й мя` струя'ми сле'зными, сними` бре'мя
тя'жкое, грjьхо'вное, да сотворю` плоды` достw'йныя
покая'нiя. те'рнiемъ скорбе'й о_у=сы'панъ _е='сть пу'ть
мо'й. вjь'мъ, jа='кw пра'вда бж~iя наказу'етъ мя`. о_у=моли`
милосе'рдiе бж~iе w= мнjь`, при'зри на сле'зы моя^ и=
и=спра'ви и= сп~си' мя и= ча^да моя^, бу'ди ми` сокро'вище
вjь'ры и=храни'лище бл~гоче'стiя. да'руй
несокруши'мое терпjь'нiе въ бjьда'хъ, w\т вjь'ры
проистека'ющее, w\тыми` ду'хъ пра'здности, о_у=ны'нiя,
любонача'лiя. и=згони` гнjь'въ, за'висть, памятоsло'бiе,
нечистоту`, лjь'ность, си'ми и= бо'льшими поро'ки неду'гуетъ
душа` моя`. примири` вражду'ющыя, w=правда'й w=клевета^нныя.
просвjьти` на'съ свjь'томъ сн~а твоегw` и= да'ждь на'мъ
гл~го'лати сло'во и='стины, тве'рдое въ пра'вдjь, ми'рное
любве` ра'ди, растворе'нное бл~горазу'мiемъ. посjьти` въ
болjь'знехъ и= печа'лехъ су'щихъ, да вси`, под\ъ держа'внымъ
покро'вомъ твои'мъ сохраня'еми, безбjь'днw цр\ствiя нб\снагw
дости'гнемъ, хвалу` воздава'юще за вся^ чл~вjьколю'бцу бг~у.
а=ми'нь.

