---
вечерня:
   отпустительно:
      тропарь:
         глас: 3
         текст: Отверг плоти тленная, / нетленных потщался еси достигнути, / и, мира
            удалився, / вселился еси в морский остров, / и на нем усердно многа лета Господеви
            поработал еси, / сего ради и дары прозрения и чудес обогатился еси, / отче
            преподобне Елеазаре. // Христа Бога моли даровати нам мир и велию милость.
      молитва: О преподобне отче наш Елеазаре, Богоизбранный начальниче и основателю
         безмолвнаго иноческаго жития в пустыни Анзерстей, дарованной ти милостию царевою,
         сущия ради в тебе благодати пророческий. Молим тя мы, смиреннии и недостойнии,
         испроси, угодниче Божий, у Вседержителя Бога, в Троице покланяемаго, Емуже в
         дерзновении предстойши с лики святых, да дарует стране нашей мир и утверждение,
         на враги победу и одоление, церквам благостояние и всем людем тишину, и благоденствие,
         и изобилие плодов земных. Угаси молитвами твоими разжженныя на ны стрелы диавольския,
         да не прикоснется нам злоба греховная, да, благочестно скончавше временное житие,
         сподобимся наследовати Царствие Небесное и купно с тобою славити Отца, и Сына,
         и Святаго Духа во веки веков. Аминь.
утреня:
   канон:
      кондак:
         глас: 1
         текст: 'Яко лучу тя солнечную, Христос показа, преподобне, / сияющу во стране
            приморстей чудес благодатию, / уставлявши бо плавающим тишину морскую, верою
            молящимся тебе и вопиющим: / радуйся, Елеазаре, отче наш, // страны Беломорския
            похвало и утверждение.'
