<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ s~_i-й де'нь.%>

%<Ст~ы'хъ мч~ницъ, а=га'пiи, i=ри'ны и= хiонi'и.%>

%<На Гд\си, воззва'хъ, стiхи^ры, гла'съ д~. Подо'бенъ:
Jа='%>кw до'бля:

%<Д%>jь'вство нетлjь'нно, * муче'нiе всечу'дно, *
хр\сту` принесо'сте честны^я дjь^вы, * низложи'вше шата'нiе
пре'лестибезбо'жное * си'лою кр\стною, *
му'жественнымъ ра'зумомъ. * тjь'мже вся` хр\сто'ва цр~ковь
пра'зднуетъ * святу'ю ва'шу па'мять * свjьтоно'сную и=
наро'читую.

%<Х%>iонi'и страда'нiю, * и= а=га'пiи сопротивле'нiю, *
i=ри'ны мч~ницы неwдолjь'нiю, * ли'цы а='гг~льстiи
бл~же'ннiи * jа='вjь о_у=диви'шася: * ка'кw му'жественными
сплет_е'нiи * врага` неви'димаго разрази'вше, * побjь'ды
вjьне'цъ w\т руки` живоно'сца * бога'тнw прiя'ша.

%<_О=%>гне'мъ скончава'еми, * разжже'ннымъ смы'сломъ *
пла'мень погаси'сте су'етства, * и= свjьщу` неуга'сшу
душе'вную соблю'дше, * внидо'сте со хр\сто'мъ въ черто'гъ
нб\сный: * чуде'сными же и='скрами * стра^сти пожго'сте,
стр\стонw'сицы, * де'мwнwвъ же полки` * страда'льчески
побjьди'сте.

%<Сла'ва, и= ны'нjь, бг~оро'диченъ:%>

%<Т%>у'чами дх~а прест~а'гw, преч\стая, * мою` мы'сль
w=роси`, * jа='же ка'плю ро'ждшая хр\ста`, * неизче'тнw
безмjь^рная беззакw'нiя человjь'кwвъ * щедро'тами
и=змы'вшую: * и=зсуши` и=сто'чникъ страсте'й мои'хъ, * и=
пото'ка мя` сподо'би * пи'щи живы'я при'снw, * моли'твами
твои'ми.

%<Кр\стобг~оро'диченъ:%>

%<А='%>гнца и= па'стыря тя` * на дре'вjь jа='кw ви'дjь,
* а='гница ро'ждшая рыда'ше, * и= мт~рски ти` вjьща'ше: *
сн~е возжелjь'нне, * ка'кw на дре'вjь кр\стнjьмъ повjь'шенъ
_е=си`, долготерпjьли'ве; * ка'кw ру'цjь и= но'зjь твои`,
сло'ве, * пригвозди'шася w\т беззако'нныхъ, * и= кро'вь
твою` и=злiя'лъ _е=си`, вл\дко;

%<Канw'нъ, творе'нiе i=w'сифово.%>

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя^ сквозjь`
чермно'е мо'ре, jа='кw _е=ди'нъ сла'внw просла'вися.

%<Б%>л~года'ть мнjь` съ нб~се`, мч~ницы гд\сни,
и=схода'таите, ва'ше восхваля'ющему на земли` свjьтоно'сное
торжество`.

%<Р%>асто'ргше пристра'стiе плотски'хъ соу^зъ
бж\ственнымъ дх~омъ, хр\сту` дjь^вы связа'шася любо'вiю
бг~оразу'мною.

%<Н%>апра'вилъ _е=си` ко приста'нищ_емъ, сп~се, нб\снымъ
дjь^вы твоя^, проше'дшыя немо'креннw му'къ непостоя'нную
пучи'ну.

%<Д%>jьлесы` чи'стыми, w\т дв~ы _о=трокови'цы
возсiя'вшему сло'ву о_у=годи'вше дjь^вы, си'мъ веселя'тся.

%<Бг~оро'диченъ:%>

%<Р%>ажда'еши несказа'ннw, _е=го'же _о=ц~ъ неизрече'ннw
роди`, и= сwсцы` пита'еши, вся'ч_еская пита'ющаго, вл\дчце.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<Т%>у'чами бж\ственнагw дх~а напая'еми, кла'сы
мч~нич_ескiя, бж\ственнымъ дjь'ланiемъ дjь^вы процвjьто'ша.

%<П%>а'че ви'димыхъ неви'димая возлю'бльше, ви^димыя и=
неви^димыя враги` побори'сте.

%<_О=%>гня` не о_у=жасо'стеся, разгара'еми дх~а
бж\ственнымъ _о=гне'мъ: тjь'мже и=сцjьле'нiй бж\ственную
ро'су и=сточа'ете.

%<Бг~оро'диченъ:%>

%<Р%>асто'ргни прегрjьше'нiй мои'хъ лю'тое рукописа'нiе,
вл\дчце, jа='же о_у='зы разрjь'шшая а='дwвы безсjь'меннымъ
рж\ство'мъ твои'мъ.

%<Сjьда'ленъ, гла'съ и~. Подо'бенъ: П%>рему'дрости:

%<О_у=%>невjь'стившеся гд\севи бг~олjь'пнw, jа='коже
да'ръ кро'вь и= заколе'нiе тому` принесо'сте, стр\стонw'сицы
_о=трокови^цы, и= черто'гъ бж\ственный досто'йнw
о_у=лучи'сте, просвjьще'нiя неизрече'ннагw непреста'ннw
и=сполня'_емы. тjь'мже святу'ю и= честну'ю ва'шу па'мять
творя'ще духо'внw, сп~са прославля'емъ и= вjь'рнw взыва'емъ:
моли'те хр\ста` бг~а, грjьхw'въ w=ставле'нiе пода'ти
чту'щымъ любо'вiю ст~у'ю па'мять ва'шу.

%<Сла'ва, и= ны'нjь, бг~оро'диченъ:%>

%<П%>рему'дрость и= сло'во въ твое'мъ чре'вjь заче'нши,
неwпа'льнw, мт~и бж~iя, мi'рови родила` _е=си` мi'ръ
содержа'щаго, и= во w=б\ъя'тiихъ понесла` _е=си` вся^
нося'щаго, пита'теля всjь'хъ и= творца` тва'ри. тjь'мже
молю' тя, всест~а'я дв~и'це, и= вjь'рнw сла'влю тя`,
и=зба'витися ми` w\т прегрjьше'нiй, и= въ де'нь суда`,
_е=гда` предста'ти и='мамъ предъ лице'мъ созда'теля моегw`,
вл\дчце дв~о ч\стая, твою` по'мощь тогда` пода'ждь ми`: вся^
бо мо'жеши, _е=ли^ка хо'щеши, всепjь'тая.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя а='гница зря'щи
на кр\стjь`, восклица'ше пла'чущи и= го'рькw рыда'ющи,
вопiя'ше: мi'ръ о_у='бw ра'дуется, прiе'мля тобо'ю
и=збавле'нiе, о_у=тро'ба же моя` гори'тъ, зря'щи твое`
распя'тiе, _е='же терпи'ши за милосе'рдiе ми'лости.
долготерпjьли'ве гд\си, ми'лости бе'здно и= и=сто'чниче
неисчерпа'емый, о_у=милосе'рдися и= да'руй прегрjьше'нiй
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж\ство`.

%<Т%>jьле'сныхъ жела'нiй жела'нiемъ бж\ственнымъ
w\тлучи'вшеся, _о=би'т_елища дх~а хр\стw'вы дjь^вы
содjь'лашася.

%<С%>огла'сiемъ бг~ому'дрымъ на проти'внаго
w=полчи'вшеся, побjь'ду бж\ственную прiя'сте, и= вjьнц_е'въ
бж\ственныхъ сподо'бистеся.

%<С%>вяще'ннw jа='коже неsло'биви води'стеся а='гницы
пожре'тися, всеч_естны'я, не вопiю'ще, ни зову'ще, но
произволе'нiемъ о_у=мерщвля'еми.

%<Бг~оро'диченъ:%>

%<В%>оплоща'ема гд\са родила` _е=си`, гп\сже`, всея`
тва'ри, _е=го'же моли` и=зба'вити мя`, всест~а'я, w\т
_о='бласти вра'жiя кова'рства.

%<Пjь'снь _е~. I=рмо'съ:%>

%<П%>росвjьти` на'съ повелjь^нiи твои'ми, гд\си, и=
мы'шцею твое'ю высо'кою, тво'й ми'ръ пода'ждь на'мъ,
чл~вjьколю'бче.

%<О_у='%>треневаша вку'пjь ко хр\сту`, свjь'ту
незаходи'мому, дjь^вы бг~ому^дрыя, и= па'че сiя'нiя
со'лнечнагw w=зари'шася.

%<О_у='%>ды му'жески w\тда'сте къ му'камъ, му'чивше
томи'теля терпjь'нiемъ, страстот_е'рпицы досточу^дныя.

%<Ц%>вjь'тъ свяще'ненъ мч~никwмъ показа'стеся,
бл~гово'нiе бж\ственнагw ра'зума це'ркви подаю'ще,
всехва'льнiи.

%<Г%>лаго'лы ва'шими велехва'льный w=нjьмjь`,
терпjь'нiемъ же побjьди'ся, и= потребле'нiю w\тпуще'нъ
бы'сть, прехва'льнiи.

%<Бг~оро'диченъ:%>

%<К%>оне'цъ ми` бла'гъ прибы'ти, _о=трокови'це, моли`,
jа='кw да и=збjь'гну жду'щихъ мя` безконе'чныхъ му'къ и=
спасу'ся.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<П%>ретерпjь'вше плотскi^я болjь^зни и= _о='гненное
томле'нiе му'жески, хр\стw'вы стр\стот_е'рпицы и= невjь^сты,
а=га'пiа и= хiонi'а, и= i=ри'на, прiя'ша вjьне'цъ
благолjь'пенъ и= неиждива'емую сла'ву съ му'ченики.

%<В%>лачи'ми по земли`, jа='коже ка'менiе,
и=спроверго'сте, дjь^вы, пре'лести зда'нiе все` си'лою
сло'ва, къ це'ркви возведо'стеся ст~jь'й, предстоя'ти
ра'достнw владу'щему все'ю тва'рiю.

%<И=%>сцjьл_е'нiя ра'ка хiонi'и и= i=ри'ны, и= а=га'пiи
то'читъ, w\т и=сто'чника напая'ема бога'тнw о_у=тjь'шителя,
и= о_у=ставля'етъ болjь^зни, напая'етъ же бл~гоче'стнw
приступа'ющихъ сердца` бл~года'тiю.

%<Бг~оро'диченъ:%>

%<М%>е'ртвость ко'жныхъ ри'зъ а=да'мъ w\тло'жь
воплоще'нiемъ твоегw` сн~а, бц\де дв~о, во _о=де'жду
бж\ственныя сла'выw=блече'ся, сла'вя тя`
ра'достнw, jа='кw мт~рь бж~iю всенепоро'чную.

%<Конда'къ, гла'съ д~:%>

%<К%>рjь'пкw ду'шу, i=ри'но, w=полчи'ла _е=си` вjь'рою,
jа='вjь лука'ваго посрами'вши, и= ко хр\сту` привела` _е=си`
тмы` люде'й мно'ж_ества, бл~же'нная: и= порфv'ру w\т крове'й
нося'щи, со а='гг~лы ны'нjь весели'шися.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша, вопiю'ще:
бл~гослове'нъ _е=си`, гд\си бж~е, во вjь'ки.

%<Н%>и sвjьре'й ди'вiихъ наи'тiя, ни клоко'чущагw
стремле'нiя _о=гня` непостоя'ннагw, ни о_у=дw'въ
w\тсjьче'нiя, ни болjь'зней много_обра'зныхъ, хр\стw'вы
_о=трокови^цы о_у=страши'шася, доблему^дрыя.

%<И=%>му'ще _о='ко серде'чное ко спаса'ющему бг~у и=
цр~ю` а='гницы хр\стw'вы, w\тлучи'шася ко всему` вра'жiю
w=полче'нiю, и= побjьди'ша му'жески.

%<М%>и'лостивъ бу'ди твои^мъ рабw'мъ, пребл~гi'й,
мольба'ми хiонi'и и= i=ри'ны чи'стыя, и= честны'я а=га'пiи,
грjьхw'въ проще'нiе и='хъ ра'ди на'мъ подава'я.

%<В%>се` жела'нiе дjь^вы стяжа'вше ко _е=ди'ному
вл\дцjь, жите'йскую красоту` вмjьни'сте jа='кw со'нъ,
вопiю'ще: бл~гослове'нъ _е=си`, гд\си бж~е, во вjь'ки.

%<Бг~оро'диченъ:%>

%<О_у=%>мертви`, ч\стая, живу'щiй, молю' тя, во мнjь`
грjь'хъ и= жи'знь мя` о_у=лучи'ти сподо'би нестарjь'емую,
jа='же живо'тъ ро'ждшая, и= о_у=мори'вшаго sмi'я.

%<Пjь'снь и~. I=рмо'съ:%>

%<Б%>г~оглаго'ливiи _о='троцы, въ пещи` со _о=гне'мъ
пла'мень попира'юще, поя'ху: благослови'те, дjьла` гд\сня,
гд\са.

%<Н%>ау'чшеся бж\ств_еннымъ пресла'внw, во вре'мя
подвигw'въ нра'въ му'жески воспрiя'ша хр\стw'вы
а='гницы, тве'рдw пострада'вше.

%<П%>омраче'нъ пiя'нствомъ гони'тель мра'чнагw грjьха`,
смjь'ху до'лженъ jа=вля'шеся: хр\стw'вы же дjь^вы, jа='кw
свjь'тъ показа'шася.

%<Ц%>jьвни'ца глася'щи jа='вjь бж~iю пjь'снь
и=сповjь'данiя бж\ственнагw, и= свjь'дjьнiя и= вjь'ры
показа'стеся вои'стинну дjь^вы _о=трокови^цы.

%<О_у=%>тве'рждшеся любо'вiю вл\дки, о_у=твержд_е'нiя
вся^ дiа'воля низложи'сте, стр\стонw'сицы хр\стw'вы, и=
ны'нjь о_у=блажа'етеся.

%<Бг~оро'диченъ:%>

%<_О='%>бразы нося'щи дре'вле твоегw` рж\ства`, ю='ношы
не w=паля'етъ, дв~о мт~и, пе'щь, jа='коже ни о_у=тро'бу
твою` _о='гнь бж\ственный.

%<Пjь'снь f~. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи
тобо'ю, дв~о ч\стая, съ безпло'тными ли'ки тя` велича'юще.

%<Н%>апра'вистеся, дjь^вы, къ бж\ств_еннымъ
приста'нищ_емъ w=кормле'нiемъ хр\ста` бг~а на'шегw, напа^сти
преше'дше свирjь'пыхъ во'лнъ.

%<Jа='%>кw sвjь'зды, jа='кw свjьщы` сiя'юще, i=ри'на и=
а=га'пiа, и= хiонi'а, просвjьща'ютъ вселе'нныя бога'тнw вся^
концы`.

%<С%>овокупи'стеся съ ли'ки безпло'тныхъ, безплw'тныя
враги` съ пло'тiю до'блественнjь, стр\стонw'сицы,
побjьди'вше.

%<П%>а'мять ва'ша бж\ственными просвjьще'на
свjьтови'дными, страстонw'сицы, дарова^нiи, мы^сли
просвjьща'етъ восхваля'ющихъ ва'съ.

%<Бг~оро'диченъ:%>

%<Б%>л~голюби'вая дв~о, w=sло'бленную грjьхо'мъ ду'шу
мою` о_у=врачу'й, jа='же пребл~га'го сло'ва
поро'ждшая.

