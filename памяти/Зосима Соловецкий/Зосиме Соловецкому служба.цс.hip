<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%<Мjь'сяца тогw'же въ з~_i-й де'нь.%>

%<Слу'жба прп\дбнагw _о=ц~а` на'шегw зwсi'мы
солове'цкагw, но'вагw чудотво'рца.%>

%<Ве'черъ, на ма'лjьй вече'рни, на Г%>д\си, воззва'хъ,
%<стiхи^ры, гла'съ д~.%>

%<Подо'бенъ: Jа='%>кw до'бля:

%<Д%>о'лу влеку'щагw мудрова'нiя * совле'клся _е=си`,
му'дре, * на высоту` простира'яся, * та'мw приwбща'тися
су'щымъ жела'я, * _о='ч~е зwсi'мо, * _е='же и= получи'лъ
_е=си` ны'нjь, * плотскi'я тя'жести и=зрjьши'вся: * и= w=
на'съ моли'ся, * вjь'рою чту'щихъ честну'ю па'мять твою`.

%<Два'жды.%>

%<П%>ра'востiю смы'сла * помышля'я и= разсмотря'я *
многомяте'жную, _о='ч~е, * житiя` бу'рю, * ти'хое же и=
невла'емое приста'нище безмо'лвiя, * _е='же и= предпоче'тъ
па'че, * _о='но же досто'йнw w\тве'рглъ _е=си`, * и=
и=зрjьши'вся сjь'тей многоплете'ннагw сладостра'стiя, *
моли` спасти'ся на'мъ.

%<Ц%>jьлому'дръ и= кро'токъ * w\т ю='ности бы'лъ _е=си`,
* _о='ч~е зwсi'мо бл~же'нне, * пра'востiю се'рдца и= о_у=ма`
чистото'ю * добродjь'т_ели о_у=держа'въ, * и='миже бг~у
прибли'жился _е=си`. * _е=го'же ны'нjь моли`, * w\т тли` и=
бjь'дъ и=зба'вити * вjь'рою творя'щихъ честну'ю па'мять
твою`.

%<Сла'ва, гла'съ д~:%>

%<С%>теце'мся, мона'шеское мно'жество, соше'дшеся,
пра'здникъ соста'вимъ: честна'я бо па'мять _о=ц~а` на'шегw
зwсi'мы сердца` на^ша w=заря'етъ неви'димw до'брыми
возсiя'ющи дjь'лы. сегw` ра'ди согла'снw воспjьва'юще
рце'мъ: ра'дуйся, вjь'рный ра'бе хр\ста` бг~а: ра'дуйся,
по'стникwвъ свjь'тлая похвало`: ра'дуйся, мона'шествующихъ
наста'вниче: ра'дуйся, и=сцjьле'нiй и=сто'чниче. w= на'съ,
прп\дбне, моли` всjь'хъ цр~я` хр\ста` бг~а на'шего,
и=зба'витися w\т собла^знъ льсти'вагw, и= спасти'ся душа'мъ
на'шымъ.

%<И= ны'нjь, пра'здника.%>

%<На стiхо'внjь, въ трiw'ди. Сла'ва, гла'съ д~:%>

%<П%>рiиди'те, празднолю'бцы, _псало'мскую пjь'снь
воскре'сшему и=зъ ме'ртвыхъ хр\сту` принесе'мъ: дне'сь бо
разу'мная весна` возсiя` на'мъ, подаю'щи цвjь'ты
слов_е'сныя, вселюбе'зная па'мять _о=ц~а` на'шегw зwсi'мы,
ю='же досто'йнw почита'юще, прiе'млемъ и=сто'чники
и=сцjьле'нiя, и=злива'ющыяся на'мъ w\т всечестны'я ра'ки
незави'стнw: подвиза'бося терпjьли'внw на земли`, и= нб\сныя
да'ры прiя'тъ. тjь'мже того` ны'нjь мо'лимъ, моли'тися
непреста'ннw хр\сту` бг~у, ми'ръ вселе'ннjьй дарова'ти, и=
душа'мъ на'шымъ ве'лiю ми'лость.

%<И= ны'нjь, пра'здника.%>

%<На вели'цjьй вече'рни, на Г%>д\си, воззва'хъ
%<поста'вимъ стiхи^ры на и~. Въ трiw'ди г~, и= прп\дбнагw
_е~, гла'съ и~. Подо'бенъ: _W%> пресла'внагw чудесе`!

%<_О='%>ч~е прп\дбне зwсi'мо, * впери'въ о_у='мъ тво'й
къ бг~у вjь'рою, * мiрска'гw смjьше'нiя * возгнуша'лся
_е=си`непостоя'ннагw, * и= кр\стъ тво'й взе'мъ, *
всеви'дцу послjь'довалъ _е=си`, * тjь'ло непокори'вое
по'двиги воздержа'нiя, * по'мыслы порабо'тивъ * си'лою
бж\ственнагw дх~а.

%<_О='%>ч~е бг~ому'дре зwсi'мо, * ты` w\т о_у=тро'бы
ма'терни * хр\сту` прибли'жился _е=си`, * и= всjь'мъ
смы'сломъ тому` прилjьжа'лъ _е=си`, * и= w\т твои'хъ
пw'двигъ бг~у вседержи'телю * плоды` достw'йныя принося`,
прп\дбне, * добродjь'тельными цвjьты` о_у=краша'емь: *
тjь'мъ благи'хъ наслажде'нiе w=брjь'лъ * и= воспрiя'лъ
_е=си`, досточу'дне.

%<П%>рп\дбне _о='ч~е прему'дре зwсi'мо, * боля'щымъ ты`
jа=ви'лся _е=си` и=сцjьле'нiе, * и= хромы^мъ хожде'нiе *
ми'лостивнw сотворя'еши, * и= всjь^мъ притека'ющымъ съ
вjь'рою * къ цjьльбоно'сному гро'бу твоему`, * и= прося'щымъ
по'мощи и= заступле'нiя, * ты' же моли'твами твои'ми *
и=сцjьле'нiе неду'гующымъ неwску'днw подава'еши.

%<И='ны стiхи^ры, гла'съ в~. Подо'бенъ: К%>i'ими
похва'льными:

%<К%>i'ими похва'льными вjьнцы` * о_у=вязе'мъ _о=ц~а`
на'шего зwсi'му, * добродjь'телей сокро'вище, * сосу'дъ
чистоты`, * прiя'телище бл~года'ти, и=сто'чникъ
и=сцjьле'нiй, * _е=гw'же ра'ди * врагw'въ шата'нiе хр\сто'съ
низложи`, * и=мjь'яй ве'лiю ми'лость;

%<К%>i'ими пjь'сненными добро'тами * похва'лимъ на'шего
наста'вника, * пусты'ннаго граждани'на, * цjьлому'дрiя
храни'теля, * боля'щихъ врача` безме'здна, * _е=гw'же ра'ди
* врагw'въ шата'нiе хр\сто'съ низложи`, * и=мjь'яй ве'лiю
ми'лость;

%<К%>i'ими смире'нными о_у=стна'ми * о_у=блажи'мъ
до'брыхъ рачи'теля, * по'стника и='стинна, * бjь^днымъ
помо'щника, * въ мо'ри w=бурева'емыхъ предста'теля, *
прибjьга'ющымъ приста'нище, * _е=гw'же ра'ди * врагw'въ
шата'нiе хр\сто'съ низложи`, * и=мjь'яй ве'лiю ми'лость;

%<Сла'ва, гла'съ s~. Самогла'сенъ%>:

%<П%>рiиди'те, по'стническое сосло'вiе, духо'вный ли'къ
соста'вимъ, пjь^нiя трубо'ю возглаша'юще, бл~года'рственными
гла'сы _о=ц~у` на'шему возопiе'мъ, глаго'люще:
ра'дуйся, хр\сто'въ подви'жниче зwсi'мо, любо'вiю бо сегw`
w=ста'вилъ _е=си` мi'ръ, прп\дбне. ра'дуйся, и='же тjь'ло
твое` посто'мъ и= труды` и=знуря'я, вjь'чныя ра'ди и=
бл~же'нныя вои'стинну жи'зни. ра'дуйся, чи'стый тjь'ломъ и=
душе'ю, w=заря'яся непреста'ннw сiя'нiемъ хр\ста` бг~а:
на'мъ же творя'щымъ честну'ю па'мять твою`, моли`
и=зба'витися вся'кагw гнjь'ва и= тли`, и= муче'нiя,
бл~же'нне.

%<И= ны'нjь, пра'здника. Вхо'дъ. Прокi'менъ дне`, и=
пар_емiи`.%>

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей,
и= не прико'снется и='хъ му'ка. Непщева'ни бы'ша во
_о=чесjь'хъ безу'мныхъ о_у=мре'ти, и= вмjьни'ся w=sлобле'нiе
и=схо'дъ и='хъ, И= _е='же w\т на'съ ше'ствiе, сокруше'нiе:
_о=ни' же су'ть въ ми'рjь. И='бо предъ лице'мъ
человjь'ческимъ а='ще и= му'ку прiи'мутъ, о_у=пова'нiе и='хъ
безсме'ртiя и=спо'лнено, и= вма'лjь нака'зани бы'вше,
вели'кими бл~годjь'тельствовани бу'дутъ, jа='кw бг~ъ
и=скуси` я=`, и= w=брjь'те и=`хъ достw'йны себjь`. Jа='кw
зла'то въ горни'лjь и=скуси` и=`хъ, и= jа='кw всепло'дiе
же'ртвенное прiя'тъ я=`. И= во вре'мя посjьще'нiя и='хъ
возсiя'ютъ, и= jа='кw и='скры по сте'блiю потеку'тъ. Су'дятъ
jа=зы'кwмъ, и= w=блада'ютъ людьми`, и= воцр~и'тся гд\сь въ
ни'хъ во вjь'ки. Надjь'ющiися на'нь разумjь'ютъ и='стину, и=
вjь'рнiи въ любви` пребу'дутъ _е=му`: jа='кw бл~года'ть и=
ми'лость въ прп\дбныхъ _е=гw`, и= посjьще'нiе во
и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ
сконча'тися, въ поко'и бу'детъ. Ста'рость бо честна` не
многолjь'тна, ниже` въ числjь` лjь'тъ и=счита'ется: сjьди'на
же _е='сть му'дрость человjь'кwмъ, и= во'зрастъ ста'рости
житiе` нескве'рное. Бл~гоуго'денъ бг~ови бы'въ, возлю'бленъ
бы'сть, и= живы'й посредjь`грjь^шникъ преста'вленъ
бы'сть: восхище'нъ бы'сть, да не sло'ба и=змjьни'тъ ра'зума
_е=гw`, и=ли` ле'сть прельсти'тъ ду'шу _е=гw`. Раче'нiе бо
sло'бы помрача'етъ дw'брая, и= паре'нiе по'хоти премjьня'етъ
о_у='мъ неsло'бивъ. Сконча'вся вма'лjь, и=спо'лни лjь^та
дw'лга: О_у=го'дна бо бjь` гд\севи душа` _е=гw`: сегw` ра'ди
потща'ся w\т среды` лука'вствiя. Лю'дiе же ви'дjьвше и= не
разумjь'вше, ниже` поло'жше въ помышле'нiи таково'е: jа='кw
бл~года'ть и= мл\сть въ прп\дбныхъ _е=гw`, и= посjьще'нiе во
и=збра'нныхъ _е=гw`.

%<Прему'дрости соломw'ни чте'нiе.%>

[Глава` _е~] %<П%>ра'в_едницы во вjь'ки живу'тъ, и= въ
гд\сjь мзда` и='хъ, попече'нiе и='хъ о_у= вы'шнягw. Сегw`
ра'ди прiи'мутъ цр\ствiе бл~голjь'пiя, и= вjьне'цъ добро'ты
w\т руки` гд\сни: зане` десни'цею покры'етъ я=`, и= мы'шцею
защити'тъ и=`хъ. Прiи'метъ все_ору'жiе рве'нiе свое`, и=
воwружи'тъ тва'рь въ ме'сть врагw'мъ. W=блече'тся въ броня`
пра'вды, и= возложи'тъ шле'мъ, су'дъ нелицемjь'ренъ:
прiи'метъ щи'тъ непобjьди'мый, преподо'бiе: поwстри'тъ же
напра'сный гнjь'въ во _о=ру'жiе: спобо'ретъ же съ ни'мъ
мi'ръ на безу^мныя: по'йдутъ праволу^чныя стрjь'лы
мw'лнiины, и= jа='кw w\т бл~гокру'гла лу'ка _о=блакw'въ на
намjь'ренiе полетя'тъ. И= w\т каменоме'тныя jа='рости,
и=спо'лнь паду'тъ гра'ды: вознегоду'етъ на ни'хъ вода`
морска'я: рjь'ки же потопя'тъ я=` на'глw. Сопроти'въ
ста'нетъ и=`мъ ду'хъ си'лы, и= jа='кw ви'хоръ развjь'етъ
и=`хъ, и= w=пустоши'тъ всю` зе'млю беззако'нiе, и=
sлодjь'йство преврати'тъ престо'лы си'льныхъ. Слы'шите
о_у=`бо, ца'рiе, и= разумjь'йте: навы'кните, судiи^
конц_е'въ земли`. Внуши'те, держа'щiи мно'ж_ества, и=
гордя'щiися w= наро'дjьхъ jа=зы^къ: jа='кw дана` _е='сть w\т
гд\са держа'ва ва'мъ, и= си'ла w\т вы'шнягw.

%<На лiтi'и стiхи^ры самогла'сны, гла'съ а~:%>

%<С%>вjь'тлая па'мять о_у=спе'нiя твоегw`, прп\дбне
_о='ч~е зwсi'мо, на'мъ сердца` просвjьща'етъ: зря'ще бо
честну'ю твою` ра'ку,врачевство` страсте'й
неудо'бь цjьли'мыхъ, прославля'емъ просла'вльшаго тя` гд\са,
и= твоя^ труды` и= по'двиги вjьнча'вша бл~года'тiю,
о_у=се'рднw и= мы` подвигw'въ и= трудw'въ _е='мшеся, твое'ю
стезе'ю ходи'ти ко хр\сту` бг~у, _е=го'же моли`, спасти` и=
просвjьти'ти ду'шы на'шя.

%<Гла'съ в~:%>

%<В%>о о_у=спе'нiи твое'мъ, бл~же'нне, о_у=чи'тельница
на'мъ быва'етъ твоя` ра'ка, при'снw бо и=злива'ющимися
чудесы` вопiе'тъ, возводя` къ трудw'мъ и= подвигw'мъ,
глаго'ля: возлюби'те гд\са, да w=бря'щете бл~года'ть
вjь'чную, и= ничто'же па'че _е=гw` почти'те, да _е=гда`
прiи'детъ, w=бря'щете поко'й со и=збра'нными _е=гw`:
_е=го'же да и= мы` о_у=лучи'мъ, твои'ми моли'твами.

%<В%>ъ незаходи^мыя заше'лъ _е=си` мо'ря w=то'ки,
пристра'стiя мi'ра бjь'гая, до'блимъ ге'рманомъ
наставля'емь, въ чу'днагw савва'тiа селе'нiе: и=дjь'же и=
мона'шеское мно'жество собра'лъ _е=си`, наставля'я си'хъ
посто'мъ и= труды` на ст_ези` добродjь'телей, возвыша'я
си'хъ къ бж\ственному раче'нiю. и=дjь'же ны'нjь въ
незаходи^мая вше'лъ _е=си` пресвjь'тлагw свjь'та прест~ы'я
тр\оцы, _о='ч~е, руководя` на'съ моли'твами твои'ми.

%<Гла'съ и~:%>

%<П%>рп\дбне _о='ч~е всече'стне зwсi'мо, до'брыми
дjь'тельми возше'дъ, jа='кw на колесни'цу восте'клъ _е=си`,
побjь^дныя по'ч_ести w\т негw` прiе'мля: тjь'ло твое`
трудолю'бное, jа='кw ма^сти на'мъ во гро'бjь w=ста'вилъ
_е=си`, _о='ч~е, и=сточа'ти и=сцjьл_е'нiя и= прогони'ти
ду'хи лука^выя: тjь'мже тя` о_у=блажа'емъ, всече'стне.

%<Сла'ва, гла'съ _е~:%>

%<В%>озсiя` весна`, прiиди'те, наслади'мся: просiя`
воскр\снiе хр\сто'во, прiиди'те, возвесели'мся: _о=ц~а`
на'шегw па'мять чернори'зцы w=заря'ющи показа'ся. тjь'мже,
празднолю'бцы, прiиди'те, духо'внjь торжеству'емъ: се'й бо
до'брjь ра'това дiа'вола, и= сего` посрами`, кр\стъ
хр\сто'въ на ра^му нося`, сострастьми` и=
похотьми` тjь'ло свое` пропина'я, бо'дростiю свяще'нство
свое` о_у=краша'я, и= ны'нjь свяще'ннw въ незаходи^мая
заше'дъ, во свjь'тjь бг~онача'льнагw свяще'нства предста`,
сjь'немъ _е=му` разрjь'шшымся. тjь'мже тому` возопiе'мъ:
прп\дбне, моли` спасти'ся душа'мъ на'шымъ.

%<И= ны'нjь, пра'здника. На стiхо'внjь стiхи^ры, гла'съ
s~:%>

%<Н%>а го'ру добродjь'телей восходя`, до'лу влеку'щая
помышл_е'нiя w\ттряса'я, кр\стъ сп~си'телевъ на ра'мо
взе'мъ, о_у=се'рднw тому` послjь'довалъ _е=си`. и= ны'нjь
добро'ты _е=гw` наслажда'яся, помина'й на'съ чту'щихъ тя`.

%<Стi'хъ: Ч%>естна` предъ гд\семъ сме'рть прп\дбныхъ
_е=гw`.

%<Н%>б\сныхъ бла^гъ жела'я, мiрска^я сла^дкая w\тве'рглъ
_е=си`, ненасы'тимыя сла'дости рачи'тель, а='лчбою и=
жа'ждею томя` себе`, _е='же ны'нjь вои'стинну w=брjь'лъ
_е=си`, _о='ч~е зwсi'мо.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=гw` восхо'щетъ sjьлw`.

%<В%>оздержа'нiемъ сла^сти восхлаща'я, и= сле'зными
и=сто'чники пла'мень погаша'я страсте'й, тjь'мже ны'нjь
зе'млю кро'ткихъ наслjь'довалъ _е=си`, свеселя'ся прп\дбнымъ
и= пра'в_еднымъ, _о='ч~е на'шъ зwсi'мо.

%<Сла'ва, гла'съ и~:%>

%<П%>рп\дбне _о='ч~е, мi'ра красоты^ и= сла^вы
вре'м_енныя w\тню'дъ возненави'дjьлъ _е=си`, мона'шеское же
житiе` па'че возлюби'лъ _е=си`: и= а='гг~лwмъ собесjь'дникъ
бы'ти сподо'бился _е=си`, и= свjьти'льникъ многосвjь'тлый
рwссi'йскiя земли`, чудесы` jа='коже второ'е со'лнце сiя'я,
всjь'хъ на'съ помина'й, соверша'ющихъ свяще'нную па'мять
твою`: мы' бо, ча^да твоя^ и= _о='вцы слове'сныхъ твои'хъ
о_у=че'нiй, тя` на по'мощь призыва'емъ, прося'ще тобо'ю
прiя'ти ми'ръ и= ве'лiю ми'лость.

%<И= ны'нjь, пра'здника. Тропа'рь, гла'съ д~:%>

%<И=%>зволе'нiемъ бж\ственнагw ра'зума всели'лся _е=си`
въ пусты'ню, и= та'мw впери'въ о_у='мъ тво'й въ нб\сныя
_о=би'т_ели,ра'внw а='гг~лwмъ житiе` на земли`
пожи'въ, въ моли'твахъ и= трудjь'хъ и= поще'нiихъ, _о='бразъ
бы'лъ _е=си` твои^мъ о_у=ченикw'мъ: w\т_ону'дуже бг~ъ, ви'дя
твое` благо'е и=зволе'нiе, о_у=мно'жи тебjь` ча^да въ
пусты'ни, сле'зъ твои'хъ тече'ньми напая'емjьй: но jа='кw
и=мjь'я дерзнове'нiе къ бг~у, помина'й ста'до, _е='же
собра'лъ _е=си` му'дрjь, и= не забу'ди, jа='коже w=бjьща'лся
_е=си`, посjьща'я ча^дъ твои'хъ, зwсi'мо прп\дбне _о='ч~е
на'шъ.



%<На о_у='трени, по а~-й стiхоло'гiи сjьда'ленъ, гла'съ
д~:%>

%<В%>о w=то'цjь пу'стjь, jа='коже во вселе'ннjьй пожи'лъ
_е=си`, w\тню'дуже и= въ мо'ри пусты'ню гра'дъ показа'лъ
_е=си`: зwсi'мо _о='ч~е, моли` спасти'ся на'мъ.

%<Два'жды.%>

%<Сла'ва, и= ны'нjь, пра'здника. По в~-й стiхоло'гiи
сjьда'ленъ, гла'съ д~:%>

%<П%>ревозше'лъ _е=си` вра^жiя прило'ги, бл~года'тiю
вжиля'емь, посто'мъ и= бдjь'нiемъ о_у='мъ чи'стя, и=
моли'твою бг~у приближа'яся, w\тню'дуже и= бjьсw'мъ
прогони'тель jа=ви'лся _е=си`, зwсi'мо: моли` спасти'ся
на'мъ.

%<Два'жды.%>

%<Сла'ва, и= ны'нjь, пра'здника. По полv"еле'и
сjьда'ленъ, гла'съ и~:%>

%<П%>осту` прилjьжя` и= бдjь'нiю, _о='ч~е, безгнjь'вiемъ
и= кро'тостiю о_у=краша'яся, мона'хwвъ чи'ни собра'лъ
_е=си`, добродjь'телей _о='бразы тjь^мъ предлага'я, и=
зако'ны воwбража'я, и='миже къ ра'зуму бж\ственному
возводя`, прп\дбне зwсi'мо, моли` хр\ста` бг~а, грjьхw'въ
w=ставле'нiе пода'ти, чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ
сjь'мене ро'ждшую бг~а пло'тiю, вси` о_у=блажа'емъ ро'ди
человjь'честiи: _о='гнь бо всели'ся въ тя` бж\ства`, и=
jа='кw мл\днца млеко'мъ пита'еши зижди'теля и= гд\са. тjь'мъ
а='гг~льскiй и= человjь'ческiйро'дъ досто'йнw
сла'вимъ прест~о'е рж\ство` твое`, и= согла'снw вопiе'мъ
ти`: моли` хр\ста` бг~а, согрjьше'нiй w=ставле'нiе дарова'ти
покланя'ющымся вjь'рою прест~о'му рж\ству` твоему`.

%<Степ_е'нна, а~-й а=нтiфw'нъ д~-гw гла'са. Прокi'менъ:
Ч%>естна` предъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ, jа=`же воздаде' ми;
%<_Е=v\глiе матfе'а, зача'ло м~г.%>

%<По н~ _псалмjь` стiхи'ра, гла'съ s~:%>

%<П%>рп\дбне _о='ч~е, слу'хи твоя^ прилjь'жнw _е=v\глiю
вда'въ о_у=слы'шалъ _е=си` бж\ственнаго гла'са, зову'ща въ
нб\сное цр\ство, и= до'брjь послjь'довалъ _е=си` _е=му`:
мi'ра кра^сная о_у=ме'ты вмjьни'лъ _е=си`, _е=ди'нагw
добро'ты жела'я хр\ста`. _е=му'же прилjь'жнw моли'ся, мi'ру
посла'ти ми'ръ, це'рквамъ _е=диномы'слiе, странjь`
побjь'дное w=долjь'нiе, и= душа'мъ на'шымъ ве'лiю ми'лость.

%<Канw'нъ пра'здника въ трiw'ди, на s~: и=
преподо'бнагw, на и~:%>

%<Канw'нъ.%>

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя^ сквозjь`
чермно'е мо'ре, jа='кw _е=ди'нъ сла'внw просла'вися.

%<Б%>ж\ственною, _о='ч~е, любо'вiю прилjьпи'лся _е=си`
w\т ю='ности хр\сту`, плотскi^я стра^сти о_у=вяди'лъ _е=си`
воздержа'нiемъ, зwсi'мо прему'дре, бг~омъ помога'емь. и=
ны'нjь на'мъ свjь'та мы'сленнагw и=спо'лнитися помоли'ся
гд\севи, пою'щымъ: сла'внw бо просла'вися.

%<П%>ретруди'лъ _е=си` тjь'ло, пребога'те, и= стра^сти
плотскi^я, _о='ч~е, порабо'тилъ _е=си`, зwсi'мо, jа='снw
прiя'лъ _е=си` свjь'тлость бл~года'ти, и= се'ю просвjь'щся
бж\ственнjь, взыва'лъ _е=си`: гд\севи пои'мъ, сла'внw бо
просла'вися.

%<К%>рjь'постiю ду'ха возмо'гъ, держа'ву низложи'лъ
_е=си`, и= си'лу вра'жiю, и= похвалу` побjь'дную, и=
по'ч_ести прiе'мь,прп\дбне, чуде'сными сiя^нiи
просвjьти'лся _е=си`, гд\севи поя`: сла'внw бо просла'вися.

%<Бг~оро'диченъ:%>

%<З%>акw'нъ кромjь` _е=сте'ственныхъ родила` _е=си`
законода'вца бг~а, чл~вjь'ка бы'вша: того` jа='кw бла'га
моли`, всенепоро'чная, на^ша беззакw'нiя презрjь'ти,
вопiю'щихъ всегда`: гд\севи пои'мъ, сла'внw бо просла'вися.

%<Другi'й канw'нъ прп\дбнагw.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху, пjьшеше'ствовавъ i=и~ль по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь, пои'мъ, вопiя'ше.

%<П%>ребж\ственный свjь'те трисо'лнечне, страсте'й
те'мностiю w=мраче'на всего' мя просвjьти'въ, w=чи'сти
моли'твами твоегw` раба`, чл~вjьколю'бче, и= сего` чту'щу
сло'во ми` вдохни`.

%<П%>ою'щу свjьтоно'сную па'мять твою`, свjь'тъ ми`
низпосли`, jа='кw бг~онача'льному свjь'ту предстоя`,
прп\дбне зwсi'мо, страсте'й мои'хъ тму` моли'твами твои'ми
w\тгоня'я.

%<К%>ро'токъ и= ми'лостивъ, и= чи'стъ бы'въ, кро'ткихъ
зе'млю дости'глъ _е=си`, _о='ч~е, о_у=кроти` настоя'щую
бу'рю се'рдца моегw`: да въ тишинjь` бж\ственнjьй бы'въ,
пjьсносло'влю твоя^ по'двиги.

%<Бг~оро'диченъ:%>

%<Т%>воего` прiи'мши содjь'теля, jа='кw са'мъ восхотjь`,
и=з\ъ безсjь'менна чре'ва твоегw`, па'че о_у=ма`
воплоще'нна, ч\стая, тва'рей вои'стинну jа=ви'лася _е=си`
вл\дчца.

%<Катава'сiа пра'здника.%>

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<П%>ло'ть твою` о_у=мертви'лъ _е=си` воздержа'нiемъ,
прп\дбне, ду'шу же бж\ственными дарова^нiи просвjьти'лъ
_е=си`.

%<В%>се` о_у=`бо жела'нiе ко вл\дцjь твоему` w=брати'лъ
_е=си`, jа='рость же на бjь'сы, бг~оно'се, воwружи'лъ
_е=си`.

%<И=%>мjь'я споспjьшеству'ющу ти` бж~iю си'лу,
прему'дре, jа='кw чу'денъ чудеса` и=сточа'еши, и= w\тго'ниши
неду'ги.

%<Бг~оро'диченъ:%>

%<В%>ъ ложесна` твоя^ съ потща'нiемъ, всенепоро'чная,
всели'ся зижди'тель, на благодjья'нiе вjь'рнw воспjьва'ющымъ
тя`.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Ц%>jьлому'дрiя, _о='ч~е, притяжа'въ, и='мже на
бж\ственную любо'вь возше'лъ _е=си`, прiе'мь да'ры
и=сцjьля'ти неду'ги ду'шъ и= тjьле'съ на'шихъ.

%<О_у='%>мъ тво'й нб\сныя добро'ты созерца'ти, w\т
земны'хъ w\тлучи'въ, прилjьжа'ти наказа'лъ _е=си`, зwсi'мо,
и=дjь'же ны'нjь водворя'ешися.

%<_О='%>бразъ бы'въ твои^мъ о_у=ченикw'мъ къ
добродjь'тели, _о='ч~е, и=`хже возводя` въ высотjь`
бж\ственнагw раче'нiя, добродjь'тели прилjьжа'ти наказу'я.

%<Бг~оро'диченъ:%>

%<Б%>ж\ственнагw рж\ства` твоегw`, ч\стая, вся'кагw
_е=стества` чи'нъ прехо'дитъ чу'до: бг~а бо присносу'щна
прiи'мши во чре'вjь и= ро'ждши, пребыва'еши при'снw дв~а.

%<Конда'къ пра'здника. Сjьда'ленъ, гла'съ д~:%>

%<С%>тра'стное порабо'тилъ _е=си` плотско'е мудрова'нiе,
ду'ху го'ршее покори'въ, _о='ч~е пресла'вне, сокруши'лъ
_е=си` вы^и бjьсw'мъ, и= посто'мъ возсiя'лъ _е=си` въ
мi'рjь, jа='кw лучы` со'лнечныхъ сiя'нiй, твоя^
добродjь'т_ели показу'я: сегw` ра'ди тя` воспjьва'емъ.

%<Сла'ва, гла'съ и~:%>

%<К%>ро'тость и= любо'вь, преподо'бне, и=мjь'я,
добродjь'тельми возше'лъ _е=си` на высоту`, jа=`же и=
твои^мъ о_у=ченикw'мъ воwбрази'лъ _е=си`, предста'тель
мона'хwмъ, прiя'тъ w\т бг~а дjь'йство бл~года'ти, помога'ти
бjь'дствующымъ, и= ны'нjь притека'ющымъ и=сцjьл_е'нiя точя`,
здра'вiе подае'шивопiю'щымъ ти`: зwсi'мо
преподо'бне _о='ч~е на'шъ, моли` хр\ста` бг~а, грjьхw'въ
w=ставле'нiе пода'ти чту'щымъ любо'вiю святу'ю па'мять
твою`.

%<И= ны'нjь, пра'здника.%>

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж~ество`.

%<П%>рему'дрости пе'рвjье ты` рачи'тель jа=ви'лся
_е=си`, прему'дре: житiе' бо непоро'чно пожи'лъ _е=си`,
w=чище'нъ и=зря'днw душе'ю и= мы'слiю, согла'снw взыва'я:
сла'ва си'лjь твое'й, гд\си.

%<W=%>чи'стивъ о_у='мъ тво'й w\т стра'стныя молвы`,
сла'вне, и= чу^вства, му'дре, о_у=пра'вивъ, къ нему'тнjьй
тишинjь`, _о='ч~е, о_у=стреми'лся _е=си` въ морскi'й
_о='стровъ, и= о_у=се'рднw воспjьва'лъ _е=си`: сла'ва си'лjь
твое'й, гд\си.

%<З%>емны^я печа^ли воздержа'тельнw w\ттря'съ: нб\сныя
над_е'жды стяжа` тво'й о_у=го'дникъ, вл\дко, преподо'бный
зwсi'ма, со о_у=се'рдiемъ поя`: сла'ва си'лjь твое'й, гд\си.

%<Бг~оро'диченъ:%>

%<Jа=%>ви'ся въ мi'рjь w\т дв~ы jа='кw чл~вjь'къ,
дарова` побjь'ду прп\дбнымъ свои^мъ, кр\сто'мъ бо _е=гw`
бjь'сы прогна'ша, вjь'рою зову'ще: сла'ва си'лjь твое'й,
гд\си.

%<И='нъ. I=рмо'съ:%>

%<Х%>р\сто'съ моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<К%>ро'тостiю, _о='ч~е, навjь'ты нося`, терпя' же и=
w\т твои'хъ на тя` востаю'щихъ, _о=т_е'ческимъ нра'вwмъ
послjь'дуя, тjь'хъ житiе` въ себjь` и=мjь'лъ _е=си`.

%<Т%>ерпjь'нiе и= безгнjь'вiе и=мjь'я, w\тхо'диши и=зъ
кiновi'и гони'мь, возвраща'яся же призыва'емь, смиря'лся
_е=си` jа='кw _о=троча`, по хр\сто'ву словеси`.

%<О_у=%>коре'нiе и= доса^ды прiе'мля, подо'бился _е=си`
молча'нiю i=и~са моегw` бг~а, младе'н_ецъ безsло'бiемъ
цр\ство наслjь'дуя, о_у=язвля'я же гордя'щася врага`.


%<Бг~оро'диченъ:%>

%<Jа='%>кw вои'стинну неизреч_е'нна и= непостижи^ма
твоегw`, бц\де, бг~олjь'пнагw су'ть рж\ства`, су'щымъ на
земли` и= нб\снымъ, приснодв~о, та^инства.

%<Пjь'снь _е~. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты'
бо _е=си` бг~ъ на'шъ, ра'звjь бо теб_е` и=но'гw не вjь'мы.

%<О_у=%>мо'мъ w=чище'ннымъ, пресла'вне, зри'ши добро'ту
неизрече'нную хр\ста`, вся'ческихъ бг~а на'шегw.

%<О_у=%>мертви` на^ша мудрова^нiя, чл~вjьколю'бче,
плотска^я и= взыгра^нiя, бг~опрiя'тными прп\дбнагw твоегw`
моли'твами.

%<С%>вы'ше на'съ назира'еши, пребл~же'нне, и=
о_у=правля'еши живо'тъ на'шъ, творя'щихъ любо'вiю, прп\дбне,
па'мять твою`.

%<Бг~оро'диченъ:%>

%<И=%>сцjьли` неду'гующагw о_у=ма` моегw` w=мраче'нiе,
врача` ро'ждшая хр\ста`, всенепоро'чная вл\дчце.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Н%>о'сиши со _о='нагw по'лу мо'ря, чуде'снагw
савва'тiа мо'щи, и= твое'й _о=би'тели сiе` ца'рственное
сокро'вище сниска'лъ _е=си`, _е=гw'же добродjь'т_ели въ
себjь` нося`, зwсi'мо прп\дбне.

%<Н%>енаселе'нная населя'ется, _о='ч~е, тобо'ю, jа='кw
бо заря` просiя'ша твоя^ добродjь'т_ели: _е='юже
w=сiя'вшеся, въ пусты'ню jа='коже и= во гра'дъ, мона'шеское
мно'жество сти'чется.

%<W=%>бjьща'нное дре'вле при савва'тiи чу'днjьмъ, ны'нjь
тобо'ю и=спо'лнися, _о='ч~е: пw'стникъ бо мно'жество къ
тебjь` прише'дше, и= добродjь'телемъ прилjьжа'тъ, тобо'ю
просвjьща'еми, зwсi'мо.

%<Бг~оро'диченъ:%>

%<Б%>ц\ду тя` w\т души`, вл\дчце мi'ра бл~га'я,
и=сповjь'дающыя спаса'й: тебе' бо заступле'нiе непобjьди'мо
и='мамы, и='стинную бг~ороди'тельницу.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<Jа='%>кw сна` _о='бразъ тлjь'нный, всегw` мi'ра сла'ву
зря`, _е=ди'нагw жива'гw бг~а сла'вы возлюби'лъ _е=си`
прича'стникъ бы'ти: ю='же, прп\дбне, пра'веднw сподо'бился
_е=си` зрjь'ти.

%<Л%>ука'вый о_у=мертви'ся sмi'й свяще'нными твои'ми
моли'твами, бг~облаже'нне, и= тогw` рjьша'ются sлw'бы, и=`же
зна'менiе w\т теб_е` и=спроси'вше, и= о_у=го'дникъ свjь'телъ
бж~iй позна'нъ бы'лъ _е=си` вjь'ренъ.

%<Б%>г~ому'дрымъ по'мысломъ о_у=краси'вся, jа=`же на
земли` преwби'дjьлъ _е=си` вся^, и= нб\сное, преблаже'нне
_о='ч~е, наслjь'дiе, прему'дре, разсуди'лъ _е=си`, зwсi'мо,
и= ны'нjь jа='вjь на небесjь'хъ живе'ши ра'дуяся.

%<Бг~оро'диченъ:%>

%<Г%>д\сь съ тобо'ю, преч\стая, jа='коже и=зво'лилъ
_е='сть, и= всjь'хъ на'съ w\т _о='бласти льсти'вагw
хода'тайствомъ твои'мъ и=зба'вилъ _е='сть. тjь'мже тя`
ны'нjь по до'лгу ро'дове родw'въ о_у=блажа'ютъ.

%<И='нъ. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многомл\стиве.

%<С%>леза'ми твои'ми, _о='ч~е, потопи'лъ _е=си`
о_у='мныя _е=гv'птяны, и='миже w=чи'стився, чи'стому
прибли'жился _е=си`, и= бл~года'ть привлече` и=сцjьле'нiя,
благоутро'бне, бjь'дствующыя ны` sлjь`, тре'бующыя твоея`
по'мощи, спаси`.

%<С%>ла'ное, _о='ч~е, невjь'рiя мо'ре и=стека'ющими w\т
теб_е` си'лами и= зна'меньми возмуща'ется, и= sлоче'стiе
благоче'стiемъ ло'пи и=змjьня'ется, и= тма` невjь'дjьнiя
бг~оразу'мiемъ просвjьща'ется, зwсi'мо.

%<П%>редста'тельствовати стра'ждущымъ, благода'ть,
_о='ч~е,и=мjь'я, ника'коже ме'дли: но предвари`,
и= ру'ку по'мощи пода'ждь на'мъ, sлjь` страстьми`
w=держи^мымъ: вси' бо призыва'ющiи тя` вjь'рнw w\т бjь'дъ
спаса'ются.

%<Бг~оро'диченъ:%>

%<П%>реч\стая вл\дчце, ро'ждшая земны^мъ w=корми'теля и=
гд\си, страсте'й мои'хъ непостоя'нное и= лю'тое разжени`
смуще'нiе, и= тишину` пода'ждь се'рдцу моему`.

%<Конда'къ, гла'съ и~:%>

%<Х%>р\сто'вою любо'вiю о_у=язви'вся, прп\дбне, и= тогw`
кр\стъ сла'вный на ра'мо взе'мъ, поне'слъ _е=си`,
бж\ственнjь воwружи'вся, и= непреста^нныя моли^твы jа='кw
копiе` въ руцjь` и=мы'й, крjь'пкw ссjь'клъ _е=си`
бjьсw'вская w=полч_е'нiя. тjь'мъ зове'мъ ти`: ра'дуйся,
преподо'бне _о='ч~е зwсi'мо, мона'хwвъ о_у=добре'нiе.

%<I='косъ:%>

%<О_у=%>слы'шавъ хр\сто'въ гла'съ, w=ста'вилъ _е=си`
плотска^я мудрова^нiя, бога'тство же и= сла'ву jа='кw пра'хъ
вмjьни'въ, на стра^сти jа='кw безпло'тенъ подвиза'лся
_е=си`, и= безпло'тныхъ ликостоя'нiю чистото'ю
о_у=подо'бился _е=си`, и= ра'зума дарова'нiе прiя'лъ _е=си`,
_е='же пода'ждь въ пjь'снехъ пою'щымъ ти` си'це: ра'дуйся,
зwсi'мо прп\дбне и= бг~оно'се, нб\сный человjь'че и= земны'й
а='гг~ле: ра'дуйся, jа='кw кромjь` мi'ра су'етнагw пусты'ню
содjь'лавъ въ морско'мъ _о='стровjь, въ не'мъ _о=би'тель
соста'вилъ _е=си`: ра'дуйся, jа='кw въ не'й мно'жество
мона'хwвъ собра'ся, и= w\т ни'хъ слы'шиши си'це глаго'лемое:
ра'дуйся, мона'шествующымъ спасе'нiя хода'тай: ра'дуйся,
о_у=ныва'ющихъ _о='бразъ о_у=тjьше'нiя: ра'дуйся, мона'хwмъ
w\т навjь^тъ вра'жiихъ и=зба'вителю: ра'дуйся, скорбе'й
губи'телю на'шегw _е=стества`, jа='кw w\тго'ниши по'мыслы
sлw'бныя: ра'дуйся, скорбя'щихъ душе'ю сла'дкое
о_у=тjьше'нiе, и= ра'дости бж\ственныя пода'телю: ра'дуйся,
на'шъ предста'телю и= и=зба'вителю: ра'дуйся, прп\дбне
_о='ч~е зwсi'мо, мона'хwвъ о_у=добре'нiе.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь
и=ногда` вjь'рою тр\оческою пла'мень пе'щный попра'ша
пою'ще: _о=тц_е'въ бж~е, бл~гослове'нъ _е=си`.

%<В%>сjь'мъ жела'нiемъ прилjьпи'лся _е=си`,
воздержа'нiемъ тве'рдымъ твоему` вл\дцjь, тогw` ны'нjь
пита'ешися сiя^нiи, зовы'й: _о=т_е'цъ на'шихъ бж~е,
бл~гослове'нъ _е=си`.

%<П%>росвjьти'въ твое` се'рдце, священнонача'льникъ
бы'сть _о='ч~а соста'ва, наказу'я и= о_у=ча` вся^, и=зводя`
вся'къ о_у='мъ къ бж~iимъ во'лямъ, поя`: _о=т_е'цъ на'шихъ
бж~е, бл~гослове'нъ _е=си`.

%<П%>ло'дъ бж\ственъ вл\дцjь прине'слъ _е=си`, житiе`,
требл~же'нне, и= же'ртву прiя'тну, и= непоро'чну, зовы'й:
_о=т_е'цъ на'шихъ бж~е, бл~гослове'нъ _е=си`.

%<Бг~оро'диченъ:%>

%<С%>е`, дв~а бж\ственное _о=троча` породи`, _е=го'же
ны'нjь бг~оно'снiи _о=ц~ы` позна'вше бг~а и= гд\са,
вопiя'ху: _о=т_е'цъ на'шихъ бж~е, бл~гослове'нъ _е=си`.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<В%>ъ мо'ри jа=вля'яся, w\т бjь'дъ спаса'еши, зwсi'мо
прп\дбне, призыва'юще бо тя` на по'мощь, и= те'пла
помо'щника всjь^мъ вjь'дяще быва'юща, и= бы'стра засту'пника
стяжа'вше, зову'тъ: бл~гослове'нъ бг~ъ _о=т_е'цъ на'шихъ.

%<Jа='%>же w\т лю'тагw бjь'са наси'луемая, жена`
пра'веднjь тобо'ю запреща'ется, безу'мнjь и=зба'вителя не
призва'вшая, и= тя` къ нему` моли'твенника, зwсi'мо. та'я
и=сцjьле'нiе w\т напа'сти получи`, пою'щи: бл~гослове'нъ
бг~ъ _о=т_е'цъ на'шихъ.

%<И=`%>же sлы'ми при'снw w=бурева'емiи, и= страстьми`
содержи'мiи, къ тебjь` прибjьга'емъ, бг~ови моли'твенника
тя` предлага'юще, зwсi'мо прп\дбне. тjь'мже ми'лостивнw
посjьща'й на'съ, _о='ч~е, да тобо'ю спасе'ни пое'мъ:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<W=%>чисти'лище _е=стеству` ты` _е=си`, _е=ди'на
бг~облаже'нная, на ра'мjьхъ бо херувi'мскихъ сjьдя'щаго бг~а
дла'ньма носи'ла _е=си`, вопiю'щи: бл~гослове'нъ бг~ъ
_о=т_е'цъ на'шихъ.

%<Пjь'снь и~. I=рмо'съ:%>

%<Б%>г~оглаго'ливiи _о='троцы, въ пещи` со _о=гне'мъ
пла'мень попира'юще, поя'ху: бл~гослови'те, дjьла` гд\сня,
гд\са.

%<С%>ъ похвала'ми быва'етъ, бг~оно'се, па'мять твоя`:
пра'вды бо jа=ви'лся _е=си` показа'тель, му'жества и=
му'дрости, и= цjьлому'дрiя, _о='ч~е прп\дбне зwсi'мо,
содjь'телю и= и=зба'вителю взыва'я: бл~гослови'те, вся^
дjьла` гд\сня, гд\са.

%<Н%>евозвра'тнw ше'ствовалъ _е=си` веду'щими къ небеси`
бж\ственными стезя'ми, _о='ч~е прп\дбне зwсi'мо досточу'дне,
w\т sлы'хъ веду'щихъ до конца` о_у=крjьпи'лся _е=си`, поя`:
бл~гослови'те, вся^ дjьла` гд\сня, гд\са.

%<Б%>г~оно'снаго вси` хвала'ми почти'мъ, jа='кw
и=спо'лнена jа='вjь бл~года'ти, и= бж\ственными сiя'ньми
просвjьще'на, и=зря'днjь содjь'телю и= и=зба'вителю
вопiя'ше: бл~гослови'те, вся^ дjьла` гд\сня, гд\са.

%<Бг~оро'диченъ:%>

%<В%>ода` _е=си` неисчерпа'емая, дв~о, w\т нея'же вси`
пiю'ще, бл~года'ти и=сполня'емся, и= душе'ю, и= тjь'ломъ
w=свяща'еми пое'мъ: бл~гослови'те, вся^ дjьла` гд\сня,
гд\са.

%<И='нъ. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<Л%>оза` плодови'та, _о='ч~е, душа` твоя` бы'сть, вiно`
о_у=миле'нiя и=ска'пающи на'мъ, стра^сти w=чища'ющее и=
ду'шы бж\ственнjь веселя'щее, w\т малоду'шiя возставля'ющее.
тjь'мже и= бл~году^шны бы'вше, о_у=се'рднw пое'мъ:
бл~гослови'те, вся^ дjьла` гд\сня, гд\са.

%<П%>одобонра'вное добродjь'телей, _о='ч~е зwсi'мо,
_о=ц~у` савва'тiю, и= равноподви'жное и=справле'нiе,
совокупи' тя въ премi'рныхъ _е=му`. w\т_ону'дуже
jа=вля'ющеся вку'пjь, спаса'ете пою'щыя: бл~гослови'те, вся^
дjьла` гд\сня, гд\са.

%<Д%>во'ице бг~оуго'дная, равноче'стнiи _о=ц~ы`,
_е=ди'но достоя'нiе вjь'чныя сла'вы стяжа'вше, w\т лю'тыхъ
на'съ и=зима'ти, не преста'йте, вопiю'щихъ, jа='кw
равномо'щно дерзнове'нiе и=му'ще ко всjь'хъ вл\дцjь: по'йте,
бл~гослови'те, вся^ дjьла` гд\сня, гд\са.

%<Бг~оро'диченъ:%>

%<З%>латоза'рный тя`, дв~о, свjь'щникъ предвоwбрази`:
прiя'ла бо _е=си` несказа'ннw свjь'тъ непристу'пный, и=
сiя'нiемъ твои'мъ w=заря'еши концы`. тjь'мже тя` пое'мъ,
ч\стая, и= превозно'симъ во вjь'ки.

%<Пjь'снь f~. I=рмо'съ:%>

%<О_у=%>страши'ся вся'къ слу'хъ неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дв~и'ческагw чре'ва бы'въ чл~вjь'къ. тjь'мже
преч\стую бц\ду, вjь'рнiи, велича'емъ.

%<С%>труя'ми твои'хъ сле'зъ w=чи'щся, ны'нjь свjь'та
наслажда'ешися, _о='ч~е прп\дбне, трисiя'ннагw: тому`
предстоя` jа='вjь, свjьтоза'рными просвjьща'емь луча'ми,
свы'ше назира'еши на'съ, твою` па'мять творя'щихъ,
всебл~же'нне.

%<Jа='%>кw вели'кое со'лнце, на'мъ вели'чiемъ пw'двигъ
твои'хъ w=сiя'лъ _е=си`, бг~ому'дре, вся^ земны^я концы`, къ
свjь'ту w\т свjь'та возсiя'вшему, о_у='меръ преше'лъ _е=си`.
тjь'мъ вопiе'мъ ти`: просвjьти` на^ша помышл_е'нiя, _о='ч~е
прп\дбне.

%<П%>роцвjь'лъ _е=си` въ по'стническихъ по'двизjьхъ,
прехва'льне _о='ч~е на'шъ, jа='кw ши'покъ бл~гоуха'ненъ, и=
jа='кw ке'дръ w=бл~гоуха'лъ _е=си` со'вjьсти вjь'рныхъ
сердца`, добродjь'тельми и= чудесы`: тjь'мъ w\тжени`
стра^сти смердя'щыя, прп\дбне.

%<Бг~оро'диченъ:%>

%<П%>росвjьти`, преч\стая дв~о, сjь'тующее се'рдце мое`
при'снw преступл_е'нiи и= жите'йскими мно'гими молва'ми, и=
неw=ста'ви мя` врагw'мъ бы'ти въ ра'дость, jа='кw
да сла'влю тя`, и= jа='кw да тя` любо'вiю пою`, препjь'тая.

%<И='нъ. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно:
_е=го'же велича'юще, съ нб\сными вw'и тя` о_у=блажа'емъ.

%<П%>редста'вилъ _е=си` себе` же'ртву чи'сту бг~у,
прп\дбне _о='ч~е, все` жела'нiе добродjь'тельми возложи'въ,
и='миже сiя'я, просвjьща'еши приближа'ющихся къ
прославля'ющему тя` по о_у=спе'нiи гд\севи, предста'теля
показа'вшему су'щымъ въ ну'ждахъ.

%<В%>ысото'ю дjь'ланiя къ нб~си` взя'тся, _о='ч~е
вселюбе'зне, ко _о='ному бл~же'нству преложи'лся _е=си`,
_е=гw'же въ житiи` болjь'зненнjь не преста'лъ _е=си`
взыску'я: и= труда'ми поко'й w=брjь'тъ, та'мw пjьвцы` твоя^
хода'тайствомъ твои'мъ возведи`.

%<П%>рiими` съ любо'вiю ти` пjь'снь приноси'мую,
прп\дбне _о='ч~е, и= пода'ждь w=ставле'нiе прегрjьше'нiй, и=
страсте'й премjьне'нiе, и= бж\ственнагw свjь'та w=сiя'нiя
сподо'би, та'мw о_у=правля'я, и=дjь'же ты` во свjь'тлыхъ
се'лjьхъ тр\очныя зари`, зwсi'мо, пребыва'еши.

%<Бг~оро'диченъ:%>

%<М%>_е'ртвымъ воскр\снiе ны'нjь дарова'ся твои'мъ
несказа'ннымъ и= неизрече'ннымъ рж\ство'мъ, бц\де всеч\стая:
жи'знь бо w\т теб_е` пло'тiю w=бло'жшися, всjь^мъ возсiя`,
и= сме'ртное смjьше'нiе jа='вjь разруши`.

%<Свjьти'ленъ:%>

%<Н%>асажде'ну ти` въ дому` бж~iи, вои'стинну jа='кw
фi'нi_ксъ _псало'мски процвjьта'я твоя` _о=би'тель,
о_у=множа'я тебjь` ча^да, и=`же твою`, _о='ч~е зwсi'мо,
па'мять пра'зднуютъ свjь'тлw.

%<Сла'ва, и= ны'нjь, пра'здника.%>

%<На хвали'техъ стiхи^ры пра'здника г~: и= преподо'бнагw
г~, гла'съ и~:%>

%<Подо'бенъ: _W%> пресла'внагw чудесе`!

%<И=%>мjь'я бж\ственную бл~года'ть о_у=чи'теля, *
цjьлоу'мiемътя` наставля'ющу * къ жела'нiю
бж\ственному, * w\т_ону'дуже мiрска'гw мяте'жа w\тре'кся, *
къ ра'зуму и='стинному возве'лся _е=си`, * болjь'зненными
себе` труды` о_у=мудря'я, * повину'я же лу'чшему го'ршее, *
зwсi'мо прп\дбне, * моли` спасти'ся на'мъ.

%<Д%>обродjь'т_ели о_у=держа'ти тща'ся, * и='миже бг~у
присво'итися разумjьва'я, * къ нему'же восте'клъ _е=си`, *
_е=гw'же и= свjьтоли'тiе прiе'мля, * хода'тайствуй w= на'съ,
* ми'рнw житiе` прейти`, * спасти'ся w\т собла^знъ
льсти'вагw, * и= ст~ы'хъ ра'дости _о='бщникwмъ бы'ти, *
твои'ми моли'твами.

%<Ц%>jьльбоно'сному твоему` гро'бу предстоя'ще, *
_о='ч~е на'шъ зwсi'мо, * прiе'млемъ _о=би'льнw бл~года'ть: *
вся'къ бо приходя'й съ вjь'рою не посрами'тся, * прiе'млетъ
бо, и=`хже тре'буетъ, * прославля'ющу тя` гд\су, * jа='кw
бл~гоуго'дна раба` бы'вша твоему` вл\дцjь, * и= тогw`
за'пwвjьди сохра'нша. * тjь'мже тя` чти'мъ и= о_у=блажа'емъ.

%<Сла'ва, гла'съ и~:%>

%<М%>она'хwвъ мно'жество, наста'вника тя` чте'мъ,
_о='ч~е зwсi'мо: твое'ю бо стезе'ю пра'вw ходи'ти
позна'хомъ, бл~же'нъ _е=си` хр\сту` рабо'тавъ, и= вра'жiю
низложи'въ си'лу, а='гг~лwмъ собесjь'дниче и= прп\дбнымъ
_е=динокро'вне, и= савва'тiю соприча'стниче. съ ни'миже
моли'ся гд\севи, поми'ловатися душа'мъ на'шымъ.

%<И= ны'нjь, пра'здника. Славосло'вiе вели'кое. И=
w\тпу'стъ.%>

%<На лiтургi'и, бл~ж_е'нна, w\т канw'на ст~а'гw пjь'снь
г~, на д~: И= в~-гw канw'на, пjь'снь s~, на д~. Прокi'менъ:
Ч%>естна` предъ гд\семъ сме'рть прп\дбныхъ _е=гw`. %<Стi'хъ:
Ч%>то` возда'мъ гд\севи w= всjь'хъ: %<А=п\слъ, зача'ло
сг~_i. _Е=v\глiе матfе'а, зача'ло _i~. Прича'стенъ: В%>ъ
па'мять вjь'чную бу'детъ пра'ведникъ:

