---
вечерня:
   отпустительно:
      тропарь:
       - глас: 8
         текст: 'Благи́й яре́м Христо́в / и бре́мя легко́ / Ева́нгельскаго уче́ния взем, / иера́рше
            Дона́те Богоблаже́нне, / вельми́ подвиза́лся еси́ / во вре́менней жи́зни, / архиере́й
            у́бо Богоуго́ден быв, / до́бре пасы́й лю́ди Бо́жия, / просвети́в ты́я уче́нием, /
            чудотворе́нием вселе́нную удиви́л еси́. / Сего́ ра́ди мо́лим тя: / да изба́вит нас
            Христо́с Бог / от вся́ких бед // и Небе́снаго блаже́нства сподо́бит.'
       - глас: 4
         текст: Блаже́н де́латель / и украси́тель Це́ркве Христо́вы, / о́тче Дона́те, был еси́, /
            непреста́нно попече́ние / о ста́де твое́м стяжа́в, / науча́я и руководя́ о́но / в любви́
            Сы́на Бо́жия, / не то́кмо бо в твое́м гра́де / мно́гий наро́д, / но в Константино́поле
            самоде́ржца / и в нем вся лю́ди удиви́л еси́ / правосла́вными чудесы́ твои́ми. /
            Богоуго́дныя у́бо мольбы́ / сотворя́я ко Христу́ Бо́гу, / помо́щник скор всем яви́ся, /
            предстоя́ Всесвяте́й Тро́ице, / в Вы́шних моли́ Ю о всех нас, // да спасе́т ду́ши на́ша.
утреня:
   канон:
      кондак:
         глас: 8
         текст: 'Красото́ Це́ркве, / утверди́вшияся на ка́мени — / Боговоплоще́нном Спа́се Христе́, /
            Богоправи́мое доброде́телей пра́вило, / Дона́те, досточу́дный чудотво́рче, / я́ко иера́рх
            име́еши / дерзнове́ние всетворя́щему Бо́гу / о лю́дех моли́тися, / враго́в ви́димых и
            неви́димых / предста́тельством твои́м свободи́ вопию́щия: // сла́ва в Тро́ице Еди́ному Бо́гу.'
