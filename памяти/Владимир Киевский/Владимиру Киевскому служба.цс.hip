<::рус> источник: Московская Регентско-Певческая Семинария

<::лат> http://www.seminaria.ru/

<::слав>

%<Слу'жба сщ~енномч~ника Влади'мiра, митрополi'та
Кi'евскагw,%>

%<мц\са i=аннуа'рiа въ к~_е-й де'нь%>{<::рус> Служба
священномученика Владимира, митрополита Киевского не
является официально утвержденной; публикуется по изданию:
Вышенский паломник. 1998. № 3. С. 79-91. Опубликованный
текст был подвергнут существенной редакторской правке в
стенах Московской регентско-певческой семинарии в 2002 году.
<::слав>}

%<По предначина'тельномъ _псалмjь`, пое'мъ: Б%>лаже'нъ
му'жъ: %<а~-й а=нтiфw'нъ.%>

%<На Г%>д\си воззва'хъ: %<стiхи^ры на д~, гл\са д~:%>

%<Б%>ж\ственное смотре'нiе w= тебjь` и=спо'лнися,
ст~и'телю, _е=гда` къ па'стырскому дjь'ланiю призва' тя
бг~ъ, та'же и= ст~и'тельствомъ о_у=вjьнча`, и= ду'шы
слове'сныхъ _о=ве'цъ твоему` попече'нiю предаде`, да
соблюде'ши я=` во _е=ди'нjьмъ ста'дjь _е=ди'нагw па'стыря,
хр\ста` бг~а на'шегw.

%<Ч%>т\соту` душе'вную вку'пjь и= тjьле'сную призыва'лъ
_е=си` храни'ти, блудникw'мъ и= вiнопi'йц_емъ бы'лъ _е=си`
w=бличи'тель нелицепрiя'тный: тi'и бо, jа='коже рече`
а=п\слъ, цр\ствiя бж~iя не наслjь'дуютъ. сегw` ра'ди
смире'ннw мо'лимъ тя`, досточу'дне: лю'демъ, стра'ждущымъ
грjьхи` си'ми, помо'щникъ бу'ди непосты'дный.

%<П%>а'стырь до'брый, мл\срдiя и=спо'лненъ, jа=ви'лся
_е=си` па'ствjь твое'й, ст~и'телю хр\сто'въ: _е=гда` мо'ръ
же'стокъ и= гла'дъ ве'лiй зе'млю сама'рскую пости'же, w=
лю'дехъ стра'ждущихъ и= а='лчущихъ попече'нiе непреста'нное
полага'я, мнw'гiя w\т сме'рти и=зба'вилъ _е=си`. тjь'мже
моли` w\т бjь'дъ и= гла'да душе'внагw на'съ и=зба'вити.

%<Д%>а ра'дуется земля` моско'вская, прославля'ющи
бг~ому'драго ст~и'теля влади'мiра, то'й бо во дни^ ра'спрей
и= нестрое'нiй дх~ъ мяте'жный вjь'ка сегw` w=бличи`, ко
бл~гоустрое'нiю и= ми'ру призыва'я, w= согрjьши'вшихъ
братоубi'йствомъ хода'тай бы'въ, и= ны'нjь пр\сто'лу бж~iю
предстои'тъ, вы'ну моля'ся w= всjь'хъ гд\су, сп~сти` и=
просвjьти'ти ду'шы на'шя.

%<Сла'ва, гл\са и~:%>

%<Б%>г~олюби'вому _о=тцу` твоему` i=ере'ю нiки'фору,
jа='кw и='стинный сы'нъ, ст~е влади'мiре, въ служе'нiи бг~у
о_у=подо'бился _е=си`. ны'нjь же вку'пjь съ ли'ки
и=сповjь'дникwвъ рwссi'йскихъ пр\сто'лу _о=ц~а` нб\снагw
предстои'ши, вы'ну моля'ся w= душа'хъ на'шихъ.

%<И= ны'нjь, бг~оро'диченъ, гл\са то'йже:%>

%<Ц%>р~ь нб\сный за чл~вjьколю'бiе на земли` jа=ви'ся,
и= съ чл~вjь'ки поживе`: w\т дв~ы бо ч\стыя пло'ть прiе'мый,
и= и=з\ъ нея` проше'дый съ воспрiя'тiемъ: _е=ди'нъ _е='сть
сы'нъ, сугу'бъ _е=стество'мъ, но не v=поста'сiю. тjь'мже,
соверше'нна того` бг~а и= соверше'нна чл~вjь'ка вои'стинну
проповjь'дающе, и=сповjь'дуемъ хр\ста` бг~а на'шего:
_е=го'же моли`, мт~и безневjь'стная, поми'ловатися душа'мъ
на'шымъ.

%<Вхо'дъ. Прокi'менъ дне`. И= чт_е'нiя сщ~енномч~ника
г~.%>

%<На лiтi'и стiхи'ра хра'ма, и= сщ~енномч~ника, гл\са
s~:%>

%<Н%>ы'нjь къ тебjь` прибjьга'емъ, ст~и'телю влади'мiре,
не преста'й моли'тися w= на'съ ко гд\су, да вjь'ру на'шу
ч\сту соблюде'мъ, и='стинную же любо'вь и= _е=диномы'слiе
кi'йждо дру'гъ ко дру'гу въ дjь'лjьхъ свидjь'тельствуимъ.
зане` и=дjь'же быва'ютъ jа=вля'_ема сiя^, та'мw пребыва'етъ
бг~ъ, сп~са'яй и= w=сщ~а'яй ду'шы на'шя.

%<П%>ри'зри съ нб\се`, бж~е, и= ви'ждь, и= посjьти`
вiногра'дъ се'й, и= о_у=тверди` и=`, о_у=се'рднw взыва'лъ
_е=си` ко гд\су w= па'ствjь твое'й, ст~и'телю. та'кожде и=
w= на'съ моли'ся, дjь'лателю до'брый, да вси` _е=ди'но во
хр\стjь`, jа='коже вjь^тви на лозjь` пребыва'емъ, во _е='же
сп~сти'ся на'мъ.

%<Сла'ва, гл\са то'йже, по\д: В%>се` w\тло'жше:

%<П%>а'стырю и='стинный,* сщ~енномч~ниче влади'мiре,*
_е=гда` беззако'ннiи понужда'ху тя` цр~кве рwссi'йскiя
w\тступи'ти,* вjь'ренъ дjь'ломъ и= сло'вомъ* ст~и'телю
тv'хwну пребы'лъ _е=си`* и= jа='кw сщ~е'нная же'ртва w\т
кi'ева, ма'тере градw'въ ру'сскихъ,* бг~у прине'слся
_е=си`,* моля'ся w= о_у=бива'ющихъ тя`.* сегw` ра'ди тя`
о_у=се'рднw прославля'емъ.

%<И= ны'нjь, бг~оро'диченъ, гл\са и~, по\д: _W%>
пресла'внагw чудесе`:

%<_W,%> пресла'внагw чудесе`!* нб~се` и= земли`
цари'ца,* w\т ст~ы'хъ сро'дникwвъ на'шихъ о_у=моля'емая,* до
ны'нjь зе'млю ру'сскую покрыва'етъ* и= ли'ка своегw`
и=з\ъwбраж_е'нiи мл\стивнw w=богаща'етъ.* _w, вл\дце
держа'вная!* не преста'ни и= на бу'дущее вре'мя* во
о_у=твержде'нiе на руси` правосла'вiя* мл\сти и= чудеса`
и=злива'ти до вjь'ка. а=ми'нь.

%<На стiхо'внjь стiхи^ры, гл\са и~, по\д: _W%>
пресла'внагw чудесе`!

%<П%>рiиди'те, вjь'рнiи, ви'димъ i=ера'рха всеч\стна,
пра'вw пра'вивша сло'во бж~е'ственныя и='стины, и= жестw'кiя
му^ки да'же до сме'рти небоя'зненнw претерпjь'вша, си'ми же
страда^нiи и= сме'ртiю гд\са просла'вивша, и= вjьне'цъ
сла'вы w\т него` прiи'мша, и= моля'щася вы'ну w= сп~се'нiи
ду'шъ на'шихъ.

%<Стi'хъ: Ч%>естна` пред\ъ гд\семъ* сме'рть прп\дбныхъ
_е=гw`.

%<Т%>резве'нiе о_у=ма` сохрани'въ, и= во'ли твое'й не
попусти'въ поколеба'тися, та'же се'рдце чи'сто и= чу'ждо
показа'въ ду'ху w=sлобле'нiя, си'це твою` ду'шу цjь'лу и=
невреди'му соблю'дъ, му'жественнw и= небоя'зненнw хр\ста`
ра'ди сме'рть прiя'лъ _е=си`, _е=го'же возлюби'лъ _е=си`,
ст~и'телю.

%<Стi'хъ: С%>щ~е'нницы твои` w=блеку'тся въ пра'вду,* и=
прп\дбнiи твои` возра'дуются.

%<И=%>мjь'я ре'вность w= сла'вjь бж~iей, ст~и'телю
влади'мiре, вся^ труды` твоя^ под\ъя'лъ _е=си` во бл~го
цр~кве, jа='же _е='сть невjь'ста хр\сто'ва, тоя` ра'ди и=
бг~ъ просла'ви тя` и= дарова' ти дерзнове'нiе ве'лiе
моли'тися w= чту'щихъ ст~у'ю па'мять твою`.

%<Сла'ва, гл\са то'йже:%>

%<Б%>у'ди и='мя гд\сне бл~гослове'нно w\т ны'нjь и= до
вjь'ка, се' бо w\т срw'дникъ на'шихъ рwссi'йскихъ ны'нjь
свjьти'льникъ вjь'ры возсiя`, и= правосла'вiе крjь'пцjь
храни'ти при'снw на'съ науча'етъ, во _е='же сп~сти'ся на'мъ.

%<И= ны'нjь, бг~оро'диченъ, гл\са то'йже:%>

%<П%>рiиди'те, лю'дiе, о_у=бл~жи'мъ засту'пницу
о_у=се'рдную ро'да хр\стiа'нскагw, се' бо предстои'тъ
пр\сто'лу цр~я` сла'вы и= со слеза'ми мо'литъ w= земнjь'мъ
о_у=дjь'лjь свое'мъ. съ не'юже вку'пjь и= собо'ри ст~ы'хъ
новомч~никъ вопiю'тъ немо'лчнw: вл\дко хр\сте`, сп~си`
зе'млю ру'сскую.

%<Тропа'рь, гл\са в~:%>

%<В%>jь'ры правосла'вныя непоро'чный блюсти'телю, и=
за'повjьдей хр\сто'выхъ о_у=се'рдный и=сполни'телю,
сщ~енномч~ниче влади'мiре, хр\ста` всjь'мъ се'рдцемъ
возлюби'въ, па'ству твою` до'брjь о_у=па'слъ _е=си`,
неsло'бивw мч~ническую сме'рть прiя'лъ _е=си`. сегw` ра'ди
въ вjь'чной сла'вjь пребыва'я, моли` сп~сти'ся дш~а'мъ
на'шымъ.

%<Сла'ва: и='нъ тропа'рь, гла\с д~:%>

%<П%>о'двигомъ до'брымъ, jа='кw ст~и'тель хр\сто'въ,
подвиза'лся _е=си`, вjь'ру правосла'вную непоро'чнw соблю'лъ
_е=си`, во дни^ гоне'нiя лю'тагw мучи'телей преще'нiя не
о_у=боя'вся, сщ~енномч~ниче влади'мiре, jа='кw первомч~никъ
стефа'нъ, о_у=бива'ющымъ тя` ре'клъ _е=си`: гд\сь да
прости'тъ ва'съ. сегw` ра'ди о_у=гото'вася ти` вjьне'цъ
пра'вды, _е=го'же да возда'стъ гд\сь мл~твами твои'ми
всjь^мъ почита'ющымъ тя`.

%<И= ны'нjь, бг~оро'диченъ воскр\сный, гла\с то'йже:%>

%<_Е='%>же w\т вjь'ка о_у=тае'ное,* и= а='гг~лwмъ
несвjь'домое та'инство:* тобо'ю, бц\де су'щымъ на земли`
jа=ви'ся бг~ъ,* въ несли'тномъ соедине'нiи воплоща'емь,* и=
кр\стъ во'лею на'съ ра'ди воспрiи'мъ,* и='мже воскр\си'въ
первозда'ннаго,* сп~се` w\т сме'рти ду'шы на'шя.

%<На о_у='трени:%>

%<Велича'нiе сщ~енномч~нку:%>

%<В%>елича'емъ тя`,* ст~ы'й сщ~енномч~нче влади'мiре,*
и= чти'мъ ст~у'ю па'мять твою`:* ты' бо мо'лиши w= на'съ*
хр\ста` бг~а на'шего.

%<_Псало'мъ и=збра'нный:%>

%<Б%>л~говjьсти'хъ пра'вду въ цр~кви вели'цjьй.
Возненави'дjьхъ це'рковь лука'внующихъ и= съ нечести'выми не
ся'ду. Jа='кw сохрани'хъ пути^ гд\сни, и= не нече'ствовахъ
w\т бг~а моегw`. Бл~же'ни живу'щiи въ дому` твое'мъ, въ
вjь'ки вjькw'въ восхва'лятъ тя`.

%<По полv"еле'и, сjьда'ленъ, гла\с д~:%>

%<В%>о'нмемъ, _w хр\столюби'вiи лю'дiе, дне'сь бо
ст~и'тель влади'мiръ въ со'нмjь ст~ы'хъ земли` на'шея
предстои'тъ и= мл~твы w= на'съ къ бг~у возно'ситъ. таково'е
мл\срдiе бж~iе w= на'съ вjь'дяще, согла'снw воспои'мъ: бж~е,
ди'вный во ст~ы'хъ свои'хъ, мл~твами и= предста'тельствомъ
о_у=го'дника твоегw` влади'мiра, поми'луй и= сп~си` всjь'хъ
на'съ.

%<Степ_е'нна, а~-й а=нтiфw'нъ, гл\са д~. Прокi'менъ,
гл\са д~: Ч%>т\сна` пред\ъ гд\семъ сме'рть прп\дбныхъ
_е=гw`. %<_Е=v\глiе w\т луки`, за\ч _кс~з.%>

%<Сла'ва, гл\са s~: М%>л~твами ст~а'гw сщ~енномч~нка
влади'мiра,* мл\стиве, w=чи'сти мно'ж_ества согрjьше'нiй
на'шихъ.

%<И= ны'нjь, гл\са то'йже: М%>л~твами бц\ды,* мл\стиве,
w=чи'сти мно'ж_ества согрjьше'нiй на'шихъ.

%<Та'же, гл\са s~: П%>оми'луй мя`, бж~е:

%<Стiхи'ра по н~-мъ _псалмjь`, гл\са s~:%>

%<П%>рiиди'те, вjь'рнiи,* но'ваго первомч~нка ст~и'теля
влади'мiра* пjь'сньми бг~олjь'пными восхва'лимъ,* то'й бо,
сме'рти w\т беззако'нныхъ пре'данъ бы'въ,* жи'зни вjь'чныя
на нб~си` сподо'бися,* и= ны'нjь предстои'тъ пред\ъ бг~омъ,*
вы'ну моля'ся w= дш~а'хъ на'шихъ.

%<Канw'нъ бц\ды, гла\с и~, со i=рмосо'мъ на s~, и=
канw'нъ сщ~енномч~нка, на и~. Катава'сiа: С%>у'шу
глубороди'тельную зе'млю:

%<Пjь'снь а~: I=рмо'съ, гл\са и~: В%>о'ду проше'дъ
jа='кw су'шу,* и= _е=гv'петскагw sла` и=збjьжа'въ,*
i=и~льтянинъ вопiя'ше:* и=зба'вителю и= бг~у на'шему пои'мъ.

%<Катава'сiа, гл\са г~: С%>у'шу глубороди'тельную
зе'млю* со'лнце наше'ствова и=ногда`,* jа='кw стjьна' бо
w=густе` _о=бапо'лы вода`,* лю'демъ пjьшомореходя'щымъ,* и=
бг~оуго'днw пою'щымъ:* пои'мъ гд\сви,* сла'внw бо
просла'вися.

%<Пjь'снь г~: I=рмо'съ: Н%>б\снагw кру'га* верхотво'рче
гд\си,* и= цр~кве зижди'телю,* ты` мене` о_у=тверди` въ
любви` твое'й,* жела'нiй кра'ю, вjь'рныхъ о_у=твержде'нiе,*
_е=ди'не чл~вjьколю'бче.

%<Катава'сiа: О_у=%>твержде'нiе на тя` надjь'ющихся,*
о_у=тверди`, гд\си, цр~ковь,* ю='же стяжа'лъ _е=си`*
ч\стно'ю твое'ю кро'вiю.

%<Пjь'снь д~: I=рмо'съ: О_у=%>слы'шахъ, гд\си,*
смотре'нiя твоегw` та'инство,* разумjь'хъ дjьла` твоя^,* и=
просла'вихъ твое` бж~ество`.

%<Катава'сiа: П%>окры'ла _е='сть нб~са` добродjь'тель
твоя`, хр\сте`:* и=з\ъ кiвw'та бо проше'дъ, ст~ы'ни твоея`*
нетлjь'нныя мт~ре,* въ хра'мjь сла'вы твоея` jа=ви'лся
_е=си`,* jа='кw мл\днецъ руконоси'мь:* и= и=спо'лнишася вся^
твоегw` хвале'нiя.

%<Пjь'снь _е~: I=рмо'съ: П%>росвjьти` на'съ повелjь'нiи
твои'ми, гд\си,* и= мы'шцею твое'ю высо'кою, тво'й ми'ръ
пода'ждь на'мъ, чл~вjьколю'бче.

%<Катава'сiа: Jа='%>кw ви'дjь и=са'iа w=бра'знw* на
пр\сто'лjь превознесе'нна бг~а,* w\т а='гг~лъ сла'вы
дорv"носи'ма,* _w _о=кая'нный,* вопiя'ше, а='зъ:*
прови'дjьхъ бо воплоща'ема бг~а,* свjь'та невече'рня,* и=
ми'ромъ влады'чествующа.

%<Пjь'снь s~: I=рмо'съ: М%>л~тву пролiю` ко гд\су,* и=
тому` возвjьщу` печа^ли моя^,* jа='кw sw'лъ дш~а` моя`
и=спо'лнися,* и= живо'тъ мо'й а='ду прибли'жися,* и= молю'ся
jа='кw i=w'на:* w\т тли`, бж~е, возведи` мя`.

%<Катава'сiа: В%>озопи` къ тебjь`* ви'дjьвъ ста'рецъ
_о=чи'ма сп~се'нiе,* _е='же лю'демъ прiи'де w\т бг~а:*
хр\сте`, ты` бг~ъ мо'й.

%<Конда'къ, гл\са в~:%>

%<W='%>бразъ хр\сто'ва милосе'рдiя jа=вля'я, покро'въ и=
защище'нiе па'ствjь твое'й бы'лъ _е=си`, ст~и'телю _о='тче
влади'мiре, въ кро'тости и= неsло'бiи страда^нiя прiе'мля,
безбо'жныхъ мучи'телей, бл~гословля'я, прости'лъ _е=си`.
тjь'мже и= на'мъ и=спроси` о_у= хр\ста` бг~а ду'хъ ми'ренъ
и= ве'лiю мл\сть.

%<I='косъ: И=%>мjь'яй вы'ну попече'нiе w= ча'дjьхъ
бж~iихъ, сiя^ _о=те'чески къ бг~оуго'днjьй жи'зни
направля'лъ _е=си`, ст~и'телю влади'мiре, глаго'лы му'дрыми
и= пра'ведными дjь'лы, посто'мъ, моли'твою и= сме'ртiю
ч\стно'ю преди'вный по'двигъ въ подража'нiе ст~ы^мъ
хр\стw'вымъ показа'вый. мы' же твоя^ па^стырскiя
добродjь'т_ели хва'ляще, тя` о_у=блажа'емъ, бг~олю'бче, и=
взыва'емъ си'це:* и=спроси` на'мъ о_у= хр\ста` бг~а ду'хъ
ми'ренъ и= ве'лiю мл\сть.

%<Пjь'снь з~: I=рмо'съ: W\т%> i=уде'и доше'дше
_о='троцы,* въ вавv"лw'нjь и=ногда`,* вjь'рою тр\оческою
пла'мень пе'щный попра'ша пою'ще:* _о=тц_е'въ бж~е,
бл~гослове'нъ _е=си`.

%<Катава'сiа: Т%>ебе` во _о=гни` w=роси'вшаго,*
_о='троки бг~осло'вившыя,* и= въ дв~у нетлjь'нну
все'льшагося,* бг~а сло'ва пои'мъ,* бл~гоче'стнw пою'ще:*
бл~гослове'нъ бг~ъ _о=т_е'цъ на'шихъ.

%<Пjь'снь и~: I=рмо'съ: Ц%>р~я` нб\снаго,* _е=го'же
пою'тъ вw'и а='гг~льстiи,* хвали'те, и= превозноси'те во
вся^ вjь'ки.

%<Катава'сiа: Н%>естерпи'мому _о=гню` соедини'вшеся,*
бг~оче'стiя предстоя'ще ю='нwши,* пла'менемъ же
неврежде'ни,* бж~е'ственную пjь'снь поя'ху:* бл~гослови'те,
вся^ дjьла` гд\сня, гд\са,* и= превозноси'те во вся^ вjь'ки.

%<Пjь'снь f~: I=рмо'съ: В%>ои'стину бц\ду* тя`
и=сповjь'дуемъ,* сп~се'ннiи тобо'ю, дв~о ч\стая,* съ
безпло'тными ли'ки тя` велича'юще.

%<Катава'сiа: В%>ъ зако'нjь сjь'ни и= писа'нiй,*
w='бразъ ви'димъ вjь'рнiи:* вся'къ му'жескiй по'лъ ложесна`
разверза'я,* ст~ъ бг~у.* тjь'мъ перворожде'нное сло'во*
_о=ц~а` безнача'льна,* сн~а первородя'щася мт~рiю
неискусому'жнw,* велича'емъ.

%<На хвали'техъ стiхи^ры на д~, гл\са д~, по\д: Д%>а'лъ
_е=си` зна'менiе:

%<Б%>л~года'ть дх~о'вная, влади'мiре _о='тче, тебjь`
возсiя'вши, свjь'тлw просвjьти' тя: w\тсю'ду о_у=мали`
страстну'ю но'щь, и= безстра'стiя де'нь пости'же, чи'стjь
ч\стjь'йшему свjь'ту совоку'плься. w= не'мже жи'тельствуя,
не забу'ди бг~огла'се сщ~енномч~нче, вjь'рою пою'щихъ
па'мять твою`.

%<Б%>л~года'ть жела'нную, сщ~енномч~нче влади'мiре,
нося` нб\сную, земна'я же небре'глъ _е=си`: сегw` ра'ди
jа='кw безпло'тенъ, страда'льческое и=збра'лъ _е=си` житiе`,
jа='кw присносу'щнагw пото'ка пи'щи, бл~гонаслади'тися
хотя`, бг~опрiя'тне, и= слеза'ми и=зсуши'лъ _е=си` му'тный
и=сто'чникъ страсте'й, и= напои'лъ _е=си` душепи^щныя
кла'сы.

%<Сла'ва, гл\са и~:%>

%<С%>т~и'телiе цр~кве рwссi'йскiя, до'брjь въ
по'двизjьхъ ва'шихъ то'й послужи'вшiи, гряди'те дне'сь во
срjь'тенiе сослужи'теля ва'шегw, любы` ко хр\сту` мч~нчески
свидjь'тельствующа, да вку'пjь съ ва'ми вя'щшiя сла'вы
_е='же на нб~си` сподо'бится и= при'сный хода'тай пред\ъ
бг~омъ w= лю'дехъ вjь'рныхъ jа=ви'тся.

%<И= ны'нjь, гл\са то'йже:%>

%<В%>л\дчце, прiими` мл~твы ра^бъ твои'хъ,* и= и=зба'ви
на'съ w\т вся'кiя ну'жды и= печа'ли.

%<Славосло'вiе вели'кое. И= w\тпу'стъ.%>

%<На лiтургi'и: бл~же'нны w\т канw'на сщ~енномч~нка,
пjь'снь г~-я и= s~-я на д~.%>

%<Прокi'менъ, гл\са з~: В%>осхва'лятся преподо'бнiи во
сла'вjь, и= возра'дуются на ло'жахъ свои'хъ. %<А=по'столъ ко
_е=вре'_емъ, за\ч тл~д. А=%>ллилу'iа, гл\са в~. %<_Е=v\глiе
w\т луки`, за\ч _кс~з.%>

%<Прича'стенъ: В%>ъ па'мять вjь'чную бу'детъ прв\дникъ,
w\т слу'ха sла` не о_у=бои'тся. %<А=%>ллилу'iа, %<три'жды.%>

