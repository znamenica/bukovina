<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть в~

Глава` шеста'я

W= _е='же не w=сужда'ти кого` и=на'го, но па'че своя^ 
зрjь'ти sла^я.

Не суди'те, да не суди'ми бу'дете, рече` гд\сь: и='мже 
бо судо'мъ су'дите, су'дятъ ва'мъ: и= въ ню'же мjь'ру 
мjь'рите, возмjь'рится ва'мъ (Матf. за\ч к~). Не суди` 
вся'кw, ниже` восхища'й гд\сня са'на: _е=ди'нъ бо _е='сть 
судiя` бг~ъ, хотя'й суди'ти живы^мъ и= м_е'ртвымъ: ты' же 
человjь'къ зе'менъ сы'й, себе` смотри`, себjь` внима'й: и= 
ты' бо и='маши, w= не'мже суда` досто'инъ _е=си`: ты` са'мъ 
w= свои'хъ суда` w=жида'еши, са'мъ своя^ sла'я пред\ъ собо'ю 
и='маши, и= на и=на'го де'рзостнjь наскаку'еши: но бг~ъ 
вся^ческая сотвори'вый, са'мъ вся^ да су'дитъ, ты' же себе` 
смиря'й.

[в~] Не суди`, а='ще не хо'щеши бы'ти w=сужде'нъ: а='ще 
и= пресоверше'нъ бы'лъ бы _е=си`, друга'го вся'кw не 
w=сужда'й: а='ще же w=сужда'еши, и= ты` тому'жде суду` 
вино'венъ _е=си`, _е=му'же и= согрjьша'яй. А='ще ты` са'мъ 
цjьлому'дрствуеши, w=сужда'еши же нецjьлому'дрствующаго, 
ра'венъ _е=си` и= ты` блу'дъ творя'щему. А='ще ты` и= въ 
ма'лjьмъ не согрjьши'лъ бы _е=си`, и=на'го же согрjьша'юща 
ненави'стнjь w=сужда'еши, и= ты` та^яжде sла^я твори'ши, 
jа=`же и= согрjьша'яй, па'че же и= вя'щше _о='нагw, 
восхища'яй на ся` са'нъ бж~iй.

[г~] Не зри` чужди'хъ грjьхw'въ, но своя^ sла^я 
смотря'й: не бо` w= _о='нjьхъ и=спы'танъ бу'деши, но w= 
себjь` вся'кw возда'си сло'во. Нjь'сть ти` никоея'же 
потре'бы и=спы'товати и=нjь'хъ, ка'кw кто` живе'тъ, ка'кw 
согрjьша'етъ: но ты` себjь` внемли`, а='ще ты` бг~у 
о_у=гожда'еши, а='ще ты` бг~оугw'дная твори'ши, а='ще ты` 
подража'еши ст~ы'хъ житiю`, а='ще стопа'мъ и='хъ 
послjь'дуеши, а='ще дjь'ло твое` прiя'тно _е='сть пред\ъ 
бг~омъ. Человjь'къ w=сужда'яй и=нjь'хъ, jа='кw sлолука'вое 
зерца'ло _е='сть, всjь'хъ въ себjь` и=з\ъwбража'етъ, себе' 
же не ви'дитъ: и=ли` jа='коже скверна'ва ба'ня, всjь'хъ 
и=змыва'етъ, сама' же въ бла'тjь стои'тъ. Си'це и=нjь'хъ 
судя'й, всjь'хъ смотря'етъ, ка'кw кто` jа='стъ, ка'кw 
пiе'тъ, ка'кw согрjьша'етъ: вся^ зри'тъ, себе' же не 
ви'дитъ. А='ще кто` и= въ ма'лjьмъ чjь'мъ согрjьши'тъ, 
ве'лiе _е='сть, а= _е='же _о='нъ и= вели'ко согрjьша'етъ, 
ничто'же _е='сть: хо'щетъ бо да _е=гw` грjьха` никто'же 
вjь'сть, никто'же зна'етъ, да _е=гw` вся^ презира'ютъ и= 
молча'тъ, _о='нъ же всjь'хъ jа='вjь w=глаго'луетъ, су'дитъ 
и= w=клевету'етъ.

[д~] Не w=сужда'й, ниже` чуди'ся человjь'ческому 
согрjьше'нiю, но па'че чуди'ся, а='ще кто` возмо'жетъ 
о_у=гонзну'ти ны'нjьшнягw вре'мене вра'жiихъ сjьте'й, а='ще 
кто` возмо'жетъ соблюсти` себе` пред\ъ бг~омъ чи'ста: и='бо 
хо'дитъ сатана` jа='кw ле'въ рыка'я, и= и=ща'й кого` 
поглоти'ти: тщи'тся, промышля'етъ w= человjь'ческой 
поги'бели: хо'щетъ да ни _е=ди'нъ кто` бу'детъ сjьте'й 
_е=гw` свобо'денъ (а~ Петр. за\ч _кс~г). Па'мятствуй о_у='бw 
и= ты` своя` согрjьш_е'нiя, jа='кw а='ще и= не хо'щеши, 
мно'гажды согрjьша'еши: и= jа=`же ненави'диши, сiя^ любе'знw 
твори'ши: во'лею и= нево'лею плjьне'нъ _е=си` ко грjьху`: 
во'лею и= нево'лею впа'даеши въ преступле'нiе.

[_е~] И= кто'же грjьха` _е='сть свобо'дь; кто` 
w=бря'щется ни въ че'мже пови'ненъ; кто` неприча'стенъ 
_е='сть грjьху`, а='ще и= _е=ди'нъ де'нь бу'детъ живота` 
_е=гw`; Въ беззако'нiихъ бо зача'ти _е=смы`, и= во 
грjьсjь'хъ роди` на'съ ма'ти на'ша (_Псало'мъ н~): А='ще не 
въ то'мъ грjьсjь`, то` въ и=но'мъ: а='ще не въ вели'цjьмъ, 
то` въ ма'ломъ: _о=ба'че вси` согрjьша'емъ, вси` 
преступа'емъ, вси` грjь'шни _е=смы`, вси` не'мощни, вси` ко 
вся'кому грjьху` прекло'нни, вси` тре'буемъ ми'лости бж~iя, 
вси` тре'буемъ человjьколю'бiя _е=гw`: не w=правди'тся бо 
пред\ъ гд\семъ вся'къ живы'й, гл~етъ пр\оро'къ (_Псало'мъ 
рм~в).

[s~] Сегw` ра'ди не w=сужда'й согрjьша'ющагw, не 
восхища'й бж~iя суда`: _е='же бо хр\сто'съ себjь` w=ста'ви, 
ты` сопроти'вникъ _е=му` не бу'ди. А='ще и= jа='вjь _о=чи'ма 
свои'ма согрjьша'ющаго ви'диши, не поноси` _е=му`, ни 
го'рдостнw суда` и=зноси`, да не и= са'мъ сiя^ постра'ждеши: 
судя'й бо кто` кого` въ че'мъ, са'мъ сiе` вся'ко пострада'ти 
и='мать: но и= ми'лостивнjь согрjьше'нiе _е=гw` покры'й, и= 
человjьколю'бнjь преступле'нiе, а='ще мо'жеши, и=спра'ви: 
а='ще ли ни`, то` молча'нiемъ, себе` w=сужда'яй, премини`: 
довw'льна бо тебjь` су'ть своя^ sла^я, не'же смотрjь'ти 
и=на'гw грjьхи`.

[з~] Почто` зри'ши суче'цъ въ _о='цjь бра'та твоегw`, въ 
свое'мъ же бервна` не чу'еши, рече` гд\сь (Матf. за\ч к~); 
Ви'диши чужды^я грjьхи`, своя^ же презира'еши: не w=сужда'й 
о_у='бw ты` ни _е=ди'наго, да не jа='кw фарiсе'й и= са'мъ 
w=су'дишися. Не глаго'ли, jа='коже фарiсе'й слjьпотству'я 
глаго'лаше: бж~е, благодарю' тя, jа='кw нjь'смь, jа='коже 
про'чiи человjь'цы: хи^щницы, непра'в_едницы, прелюбодjь'_е, 
и=ли` jа='коже се'й мыта'рь (Луки` за\ч п~f): тогw' бо ра'ди 
w\т негw` w=сужде'нный w=правди'ся, суди'вый же _е=го` 
го'рдостнjь w=сужде'нъ бы'сть. Не мни`, jа='кw вси` 
грjь'шнiи, ты' же то'чiю _е=ди'нъ пра'веденъ _е=си`: вси` 
sлi'и, ты' же то'чiю _е=ди'нъ бла'гъ _е=си`. Не и=нjь'хъ 
суди`, но себе`: не и=нjь'хъ о_у=коря'й, но sлjь'йша всjь'хъ 
себе` бы'ти вмjьня'й никого' бо та'кw вjь'си, jа='коже 
себе`: ни чiе` та'кw вjь'дати мо'жеши согрjьше'нiе, jа='коже 
своя` недоста'точ_ества.

[и~] А='ще и= наиsлjь'йша кого` ви'диши, не w=сужда'й, 
ниже` му'цjь досто'йна согрjьша'ющаго бы'ти и=мену'й, но 
jа=`же недовjь'дwми w\т человjь^къ, бг~у сiя^ w=ставля'й: 
_о='нъ сiя^ вjь'сть, jа='кw вся^ созда'вый: _о='нъ _е='же 
хо'щетъ, о_у=стро'итъ, jа='коже вjь'сть, jа='кw бг~ъ 
всеси'ленъ. Па'мятствуй принесе'нную а='гг~ломъ ко ста'рцу 
ду'шу, и= вопроша'ющымъ: гдjь` воврещи` повели'тъ ю=`, 
поне'же въ по'мыслjь ю=` w=суди`, jа='коже во _о=те'чникjь 
гл~етъ;

[f~] Не ревну'й, ниже` зави'ди согрjьша'ющему, ниже` 
о_у=тjьша'йся w= чiе'мъ согрjьше'нiи, но па'че ми'лостивъ и= 
жа'лостивъ бу'ди w= согрjьша'ющемъ. А='ще мо'жеши, помози` 
_е=му` къ воста'нiю, пода'ждь ру'ку по'мощи: а='ще ли не 
мо'жеши, поне` моли'тствуй w= не'мъ: не вели'ко бо прiя'тъ 
согрjьша'яй, ниже` пресла'вно что` получи` преступа'яй: не 
приwбрjь'тенiе ко'е прiе'млетъ, но па'че тщету`: не 
о_у=тjьше'нiе и= ра'дость, но ско'рбь и= печа'ль ну'жда 
вкуси'вши грjьха`, вкуси'ти и= го'рести, здjь' ли, и=ли` 
_о=на'мw: и='накw бо бы'ти нjь'сть мо'щно.

[_i~] Не ра'дуйся w= паде'нiи бли'жнягw, но па'че пла'чи 
и= рыда'й, вмjьня'я _о='нагw паде'нiе, jа='коже свое`: 
поне'же бли'жняго jа='коже себе` люби'ти заповjь'дано 
бы'сть. А='ще паде'тъ вра'гъ тво'й, не w=бра'дуйся w= не'мъ, 
ниже` w= соблазне'нiи _е=гw` возноси'ся, глаго'летъ 
соломw'нъ (При'тч. к~д). Не о_у=тjьша'йся w= согрjьше'нiи и= 
и=на'гw, да и= w= твое'мъ бjь'си и= человjь'цы не 
пора'дуются: не ве'лiя бо ра'дость w= согрjьше'нiи, но па'че 
печа'ль и= боя'знь w= себjь': бjь'си бо то'чiю ра'дуются w= 
поги'бели грjь'шныхъ, поне'же и= са'ми всеконе'чнjь 
погибо'ша: человjь'къ же w= спасе'нiи человjь'ческомъ 
ра'доватися до'лженъ _е='сть, да и= са'мъ спасе'нiе 
получи'тъ, и= w=бря'щетъ w\т бг~а ми'лость, ны'нjь, и= въ 
де'нь суда`, а=ми'нь.


