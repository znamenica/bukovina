<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть в~

Глава` девя'тая

W= _е='же па'мятствовати всегда` сме'рть, и= не 
прельща'тися тлjь'нными сегw` мi'ра вещми`.

Па'мятствуй, человjь'че, всегда` сме'рть, и= всjь'хъ 
веще'й и=змjьне'нiе, и= никогда'же настоя'щымъ безслове'снw 
пригвозди'шися: помина'й послjь^дняя твоя^, и= во вjь'ки не 
согрjьши'ши, гл~етъ сiра'хъ (Сiра\х гл\ва з~). Па'мятствуй, 
jа='кw по сме'рти и='нъ _е='сть вjь'къ, и='но пребыва'нiе, 
и= гото'въ бу'ди: jа='кw да на сме'рть гото'въ бы'вши, ко 
гряду'щей жи'зни съ добродjь'тельнымъ и=справле'нiемъ 
о_у=се'рднjь спjьши'ши.

[в~] Па'мятствуй стра'шное и= тре'петное предста'нiе 
суди'щу хр\сто'ву, и=дjь'же ца'рь и= кня'зь, во'инъ и= 
граждани'нъ, бога'тъ и= о_у=бо'гъ, вси` ра'внw и= 
неwбинове'ннw и=стя'зани бу'дутъ, вси` въ стра'сjь и= 
тре'петjь w=бря'щутся: вси` да'же до пра'здна сло'ва, да'же 
до по'мысла то'нка воздадя'тъ сло'во: вся'ко помышле'нiе 
человjь'ческо и=сповjь'стся тебjь`, гл~етъ пр\оро'къ 
(_Псало'мъ _о~_е). Ничто'же та'мw w=ста'вятъ без\ъ 
и=стяза'нiя и= ка'зни: ничто'же бо скве'рно и= нечи'сто 
вни'детъ въ цр\ство нб\сное, глаго'летъ гд\сь (А=покал. 
гл\ва к~а).

[г~] Пре'жде сме'рти ви'димыя о_у=мира'й неви'димw 
грjьху`: о_у=мерщвля'й ра'зумомъ плотскi^я по'хwти, да 
w=живе'ши гд\сви дх~омъ: w\трjьва'й се'рдце твое` w\т 
земна'гw пристра'стiя, да вмjьсти'лище дх~у ст~о'му бу'деши: 
jа='кw да и=звjь'стенъ своегw` спасе'нiя бы'вши, со 
дерзнове'нiемъ во вре'мя и=схо'да рече'ши: гото'во се'рдце 
мое`, бж~е, гото'во се'рдце мое`, воспою` и= пою` во сла'вjь 
мое'й (_Псало'мъ н~s). W\т тлjь'нiя и= грjьха` рожде'нъ 
бы'вши, и='накw w\т тлjь'нiя и= грjьха` не свободи'шися, 
ниже` къ вjь'чному животу` пре'йдеши, то'чiю сме'ртiю и= 
разлуче'нiемъ.

[д~] Тjь'мже пре'жде всjь'хъ _о='бщагw воскресе'нiя 
тщи'ся о_у=ме'ршую грjьхо'мъ и= страстьми` безгрjь'шiемъ и= 
безстра'стiемъ воскреси'ти ду'шу, и= жи'въ бы'ти всегда` 
гд\сви. Да си'це воскре'сши ду'хомъ, не о_у=бои'шися ктому` 
вре'менныя сме'рти пло'тiю: но па'че са'мъ _е=я` 
возжела'еши, во _е='же всегда` бы'ти съ гд\семъ: и= во 
вре'мя всjь'хъ и=з\ъ ме'ртвыхъ воста'нiя, вну'трь су'щею 
благода'тiю, w\твнjь' же нетлjь'нныя пло'ти прiя'тiемъ, 
jа='кw свjьтоза'рная луча` просiя'еши.

[_е~] Не о_у=води'ся по'хотiю плотско'ю, ни красото'ю 
вре'менною: па'мятствуй, jа='кw вся^ сiя^ пра'хъ и= пе'пелъ 
су'ть. Па'мятствуй, jа='кw вся'ка плотска'я по'хоть 
ражда'етъ тя'жесть: вся'ка плотска'я сла'сть прино'ситъ 
го'ресть. Па'мятствуй, jа='кw вси` о_у=мира'емъ, вси` jа='кw 
цвjь'тъ о_у=вяда'емъ, и= jа='кw сjь'нь мимои'демъ, и=дjь'же 
ни ца'рь, ни кня'зь, ни бога'тъ, ни о_у=бо'гъ, ни во'инъ, ни 
граждани'нъ пощадjь'нъ бу'детъ: но вси` ра'внjь серпо'мъ 
сме'ртнымъ пожа'ти бу'демъ.

[s~] Не мни`, jа='кw дале'че _е='сть сме'рть, jа='кw 
_е=ще` не ско'рw и= не а='бiе о_у='мреши: но помышля'й 
jа='кw бли'зъ тебе` о_у=же` _е='сть: при ко'рени жи'зни 
твоея` сjьки'ра сме'ртная лежи'тъ, при две'рехъ суди'ще 
пред\ъ _о=чи'ма гро'бъ: земля` гото'ва, въ ню'же по'йдеши. 
Не мни`, jа='кw и=нi'и то'чiю о_у=мира'ютъ, ты' же не 
о_у='мреши: и= кто` поживе'тъ и= не о_у='зритъ сме'рти, 
глаго'летъ пр\оро'къ (_Псало'мъ п~и); О_у=мро'ша пр\оро'цы, 
о_у=мро'ша патрiа'рси, а=п\сли, ст~и'тели, о_у=мро'ша 
мч~ницы, прп\дбнiи, о_у=мро'ша вси` ст~i'и, о_у=мро'ша 
кня'зи вели'цыи, велмо'жи, ца'рiе, и= вси` w\т вjь'ка 
бы'вшiи о_у=мро'ша: ты' же ли то'чiю _е=ди'нъ та'кw 
w=ста'неши; Не бу'ди безу'менъ и= слjь'пъ: jа='коже бо со 
и=нjь'ми зри'ши, си'це и= съ тобо'ю вся'кw неw\тмjь'ннw 
то'жде сбу'дется.

[з~] Бу'ди коегw'ждо дне`, коегw'ждо часа` на сме'рть 
гото'въ: сме'рть вы'ну въ па'мяти свое'й и=мjь'й, не 
w=безпеча'йся никогда'же: въ _о='ньже бо ча'съ не мните`, 
сн~ъ чл~вjь'ческiй прiи'детъ, глаго'летъ гд\сь (Матf. за\ч 
р~г). Сме'рть jа='кw та'ть _е='сть, и= jа='кw хи'щникъ: 
_е=гда` не ча'еши, тогда` наипа'че под\ъи'детъ тя`: тогда' 
бо _о=на` наипа'че подкрада'ти w=бы'че. Jа='коже хотя'щему 
бо'льшую созда'ти жи'тницу, рече'но бы'сть: безу'мне, въ 
сiю` но'щь и=стя'жутъ ду'шу твою` w\т тебе`, а= jа=`же 
о_у=гото'ва, кому` бу'дутъ; та'кw собира'яй себjь`, а= не въ 
бг~а богатjь'яй (Луки` за\ч _кс~s).

[и~] Нико'еже _е='сть sло` благи^мъ сме'рть, но w\т 
страсте'й w=блегче'нiе, и= съ гд\семъ безпрепина'тельное 
дх~омъ соедине'нiе, и= сожи'тiе: ве'лiя бо тягота` _е='сть 
души` во пло'ти жи'ти, и= страсте'й наси'лованiе и=мjь'ти. 
Не бо'йся ты` сме'рти, то'чiю въ безгрjь'шiи гото'въ на ню` 
бу'ди: а='ще бо на сме'рть гото'въ бу'деши, сме'рти не 
о_у=бои'шися: а='ще гд\са всjь'мъ се'рдцемъ возлю'биши, 
са'мъ _е=я` пре'жде жела'тельнw возжела'еши. Не бо'йся ты` 
сме'рти пло'тiю, то'чiю грjьха`, и= w\т бг~а w\тлуче'нiя 
sjьлw` блюди'ся. Не мню' бо и='ныя му'ки вя'щшiя, то'чiю 
стра'стное грjьхо'вное связа'нiе, и= w\т бг~а w\тчужде'нiе: 
ниже` и='но ца'рствiе небе'сное, то'чiю w\т страсте'й 
свобожде'нiе, и= съ гд\семъ любо'вiю соедине'нiе. Не 
боя'шеся се'й сме'рти, и='же си'це глаго'лаше: и=зведи` 
и=з\ъ темни'цы пло'ти и= страсте'й ду'шу мою`, 
и=сповjь'датися и='мени твоему` (_Псало'мъ рм~а). Не ма'лъ 
бо _е='сть мра'къ и= тма` пло'ть и= страсте'й наси'лованiе. 
Что' бо _е='сть сме'рть; то'чiю всеконе'чное w\т бг~а 
w\тчужде'нiе. Что` ли живо'тъ; то'чiю къ бг~у соверше'нное 
присоедине'нiе.

[f~] Гдjь` ны'нjь сла'внiи; гдjь` бога'тiи; гдjь` пи'щи 
и= питiя` наслажда'ющiися; гдjь` красото'ю и= благолjь'пiемъ 
лица` крася'щiися; гдjь` по'хwти и= жела^нiя своя` 
и=сполня'ющiи; не вси' ли сi'и сме'ртiю сконча'шася; не 
всjь'хъ ли земля` покры`, и= па'мять и='хъ съ шу'момъ 
и=счезе`; Нjь'сть ничто'же и=звjь'стно, люби'ти въ мi'рjь, 
кромjь` бг~а. А='ще бо возлю'биши сла'ву, и=счеза'етъ: а='ще 
возлю'биши бога'тство, погиба'етъ: а='ще возлю'биши сла^сти 
и= красоту` плотску'ю, въ смра'дъ и= гно'й w=браща'ется. 
Ничто'же по сме'рти сiя^ помо'гутъ, то'чiю ко'ждо на'съ w\т 
дjь'лъ, и=ли` просла'вится, и=ли` w=су'дится.

[_i~] Зри`, jа='кw всю'ду суета` _е='сть, всю'ду 
и=счезнове'нiе: нjь'сть нигдjь'же въ мi'рjь се'мъ 
и=звjь'стнагw наслажде'нiя и= поко'я, то'чiю въ са'момъ 
гд\сjь бз~jь. Мi'ръ бо се'й превра'тенъ _е='сть, и= 
о_у=до'бь премjьни'теленъ: ра'дость _е=гw` со ско'рбiю, 
весе'лiе съ печа'лiю, сла'ва прело'жна, бога'тство 
и=счеза'емо, красота` въ пра'хъ и= пе'пелъ прелага'ема, 
наслажде'нiе плотско'е въ смра'дъ и= гно'й претворя'емо, 
послjьди' же вся^ сiя^ внеза'пною сме'ртiю пресjька'ются и= 
скончава'ются: ничто'же благонаде'жно, ничто'же вjь'чно, 
то'чiю гд\сь бг~ъ _е=ди'нъ, и= _е=гw` прест~а'я бл~года'ть.


