<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть г~

Глава` седма'я

W= _е='же не лjьни'тися, но трезви'тися въ дjь'лjь бж~iи 
вы'ну.

Бу'ди о_у='бw, человjь'че, те'плъ и= о_у=се'рденъ, 
ду'хомъ всегда` горя`: не бу'ди студе'нъ и= о_у=ны'лъ, да не 
о_у=слы'шиши словесе` рече'ннагw: поне'же ни те'плъ _е=си` 
ни студе'нъ, но jа='кw w=б\ъуморе'нъ, и=зблева'ти тя` w\т 
о_у='стъ мои'хъ и='мамъ (А=пока'л. гл\ва г~). Тщи'ся, 
трезви'ся, не и=знуря'й всу'е твоея` жи'зни вре'мене, 
да'ннагw ти` на и=справле'нiе души` твоея`, на стяжа'нiе 
вjь'чныхъ бла^гъ. Блюди`, да ниеди'нъ де'нь пре'йдетъ всу'е: 
а='ще бо всу'е погуби'ши, и=на'гw посе'мъ и=мjь'ти не 
бу'деши: а='ще бо о_у=же` пре'йде, пре'йде, и= о_у=же` 
погубле'ннагw вре'мене вспя'ть возврати'ти не мо'жеши. Сегw` 
ра'ди не погубля'й всу'е днi'й твои'хъ, но да сравня'ются 
и=справл_е'нiя твоя^ съ тече'нiемъ днi'й твои'хъ: не ту'не 
бо тебjь` дана` сiя` вре'менная жи'знь, но да въ не'й на 
вся'къ де'нь при'снw поуча'ешися, и= преуспjьва'еши, и= 
и=справля'еши добродjь'телей по'двигъ, пра'зденъ же 
никогда'же да бу'деши.

[в~] Вjь'къ се'й нjь'сть поко'й и= почива'нiе, но 
борьба` и= ра'ть, то'ржище, ку'пля, о_у=чи'лище, и= морско'е 
пла'ванiе: нjь'сть ниеди'нъ ми'ръ въ ра'ти и= бра'ни, ниже` 
поко'й во о_у=чи'лищи и= на то'ржищи, ниже` па'ки въ 
морско'мъ пла'ванiи безпеча'лiе. Кто` на мо'ри без\ъ 
стра'ха; кто` на то'ржищи, и= во о_у=чи'лищи въ поко'и; 
никто'же. Сегw` ра'ди не лjьни'ся въ дjь'лjь бж~iи, ниже` 
о_у=ныва'й, но подвиза'йся, труди'ся, дне'сь бо ти` _е='сть 
жа'тва, дне'сь то'ржище, дне'сь ку'пля: жни`, купу'й, да не 
то'щъ w=брjь'тшися, sлjь` w=су'дишися, да не бл~года'ти 
бж~iя чу'ждь бу'деши. Прiе'мый тала'нтъ, не погуби`, но не 
о_у=мно'жи, сегw` ра'ди слы'ша: лука'вый ра'бе и= лjьни'вый, 
подоба'ше о_у='бw тебjь` вда'ти сребро` мое` торжникw'мъ, и= 
прише'дъ а='зъ взя'лъ бы'хъ свое` съ ли'хвою, по при'тчи 
_е=v\гльской (Матf. за\ч р~_е). Ты' же то'чiю не 
о_у=мно'жилъ _е=си`, но и= w\тню'дъ лjь'ности и= нечу'вствiя 
ра'ди вся^ погуби'лъ _е=си`. Что` о_у='бw рече'ши въ де'нь 
стра'шнагw суда`, _е=гда` подро'бну w= все'мъ и=спы'танъ 
бу'деши; внемли` себjь`.

[г~] Не зако'пывай о_у='бw да'ннагw ти` тала'нта въ 
зе'млю лjь'ности и= нечу'вствiя, но тщи'ся, трезви'ся, 
бо'дрствуй, _о='гнь ко _о=гню`, теплоту` къ теплотjь` 
непреста'ннw прилага'й, да о_у=сугу'биши _е=го`, да 
о_у=мно'живши и= о_у=сугу'бивши да'нное тебjь`, со 
дерзнове'нiемъ пред\ъ гд\семъ въ де'нь _о='нъ рече'ши: се` 
гд\си приwбрjьто'хъ другi^я пя'ть тала^нтъ: w\т гд\са же 
о_у=слы'шиши пресла'дкiй гла'съ глаго'лющь: благi'й ра'бе и= 
вjь'рный, вма'лjь бы'лъ _е=си` вjь'ренъ, над\ъ мно'гими тя` 
поста'влю, вни'ди въ ра'дость гд\са своегw` (Матf. за\ч 
р~_е).

[д~] А='ще же не бу'деши о_у=множа'ти да'ннагw ти` w\т 
гд\са тала'нта, но о_у=маля'ти и= погубля'ти: а='ще не 
бу'деши преуспjьва'ти къ горjь` добродjь'телей, но 
нисходи'ти ни'зу: а='ще не бу'деши прилага'ти на вся'къ 
де'нь _о=гня` ко _о=гню`, и= о_у=се'рдiя ко о_у=се'рдiю, но 
до конца` w=сты'неши и= w=каменjь'еши, то` послjьди` бу'детъ 
паде'нiе твое` пла'ча и= рыда'нiя досто'йно: но о_у='бw 
лу'чше ти` _е='сть твори'ти благо'е, не'же sло'е, 
трезви'тися и= бо'дрствовати: поне'же за sло'е му'ка, за 
благо'е же ве'лiе возме'здiе: за трезве'нiе и= бо'дрость 
похвала`: за лjь'ность же w=сужде'нiе и= ка'знь. Сегw` ра'ди 
бди` на вся'къ де'нь и= трезви'ся: бу'ди вjь'ренъ до 
сме'рти, и= да'мъ ти` вjьне'цъ жи'зни (А=пока'л. гл\ва в~): 
бjь'съ бо трезви'тся, бо'дрствуетъ, никогда'же почива'етъ, 
но хо'дитъ jа='кw ле'въ рыка'яй, и=ща'й кого` поглоти'ти w\т 
проти'вящихся _е=му`. Тjь'мже и= ты` всегда` трезви'ся, 
бо'дрствуй, и= никогда'же почива'й, да о_у=гонзне'ши сjьте'й 
_е=гw` тебjь` сплета'емыхъ.

[_е~] Поwщря'етъ и= о_у='читъ тя` всегда` тружда'тися 
прему'дрый соломw'нъ, глаго'ля: и=ди` ко мра'вiю, _w 
лjьни'ве! и= поревну'й ви'дjьвъ пути^ _е=гw`, и= бу'ди 
_о='нагw мудрjь'йшiй: _о='нъ бо не су'щу _е=му` 
земледjь'льцу, ниже` ну'дящаго _е=го` и=му'щiй, ниже` под\ъ 
вл\дкою сы'й, гото'витъ въ жа'тву пи'щу, и= мно'гое въ 
лjь'то твори'тъ о_у=гото'ванiе, и=ли` и=ди` ко пчелjь`, и= 
о_у=вjь'ждь ко'ль дjь'лательница _е='сть, дjь'ланiе же ко'ль 
честно'е твори'тъ, _е=я'же трудw'въ ца'рiе и= простi'и во 
здра'вiе о_у=потребля'ютъ, люби'ма же _е='сть всjь'ми и= 
сла'вна: а='ще си'лою и= немощна` су'щи, [но] прему'дростiю 
почте'на произведе'ся. и= па'ки: доко'лjь, рече`, _w 
лjьни'ве лежи'ши! когда' же w\т сна` воста'неши; ма'лw же 
дре'млеши, ма'лw же w=б\ъе'млеши пе'рси рука'ма: пото'мже 
на'йдетъ тебjь` а='ки sо'лъ пу'тникъ о_у=бо'жество: 
ску'дость же а='ки благi'й тече'цъ: а='ще же не лjьни'въ 
бу'деши, прiи'детъ jа='кw и=сто'чникъ жа'тва твоя`, 
ску'дость же а='ки sлы'й тече'цъ [w\т тебе`] w\тбjьжи'тъ 
(При'тч. гл\ва s~). Сегw` ра'ди дjь'лай всегда` благо'е, 
де'нь w\т дне` преуспjьва'й, ны'нjьшнее бо вре'мя _е='сть 
дjь'ланiю, тогда' же возме'здiю: ны'нjьшнее труда`, тогда' 
же поко'я: ны'нjьшнее ско'рби и= терпjь'нiя, тогда' же 
вjьнча'нiя и= по'чести: ны'нjьшнее пла'ча и= сjь'тованiя, 
тогда' же ра'дости и= весе'лiя.

[s~] Не почива'й о_у='бw человjь'че, ниже` безпечаля'йся 
когда` въ вjь'цjь се'мъ: но всегда` бо'дръ, и= _о=па'сенъ 
бу'ди, всегда` тщи'ся и= трезви'ся: _е=ди'но бо ти` 
предлежи'тъ, и=ли` побjьди'ти врага`, и=ли` побjьжде'нну w\т 
негw` бы'ти, и=ли` при бз~jь бы'ти, и=ли` w\т негw` 
w\тлучи'тися, и=ли` пасти'ся, и=ли` поги'бнути, и='накw бо 
нjь'сть мо'щно: ми'ра бо и= поко'я въ вjь'цjь се'мъ 
никогда'же w=бря'щеши, ниже` тишину` и= _о=сла'бу 
наслjь'диши. Сегw` ра'ди доне'лjь жи'въ _е=си` въ вjь'цjь 
се'мъ, никогда'же безбоя'зненъ и= безпеча'ленъ быва'й, но 
всегда` jа='кw на ра'ть и= бра'нь гото'въ бу'ди. Мi'ръ се'й 
о_у=стро'енъ _е='сть не на поко'й и= w=почива'нiе, но на 
тру'дъ и= по'двигъ, не на тишину` и= о_у=тjьше'нiе, но на 
борбу` и= ра'ть. Сегw` ра'ди подвиза'йся, труди'ся, 
трезви'ся, до'ндеже и='маши вре'мя, до'ндеже и='маши ча'съ, 
sjьлw` жела'тельнjь жела'лъ бы _е=си` дабы` возвращено` 
тебjь` бы'ло всу'е погубле'нное вре'мя. _о=ба'че сегw` не 
получи'ши, а='ще да'нное вре'мя погуби'ши: _е=ди'но ти` 
_е='сть вре'мя, и='нагw посе'мъ во вjь'ки и=мjь'ти не 
бу'деши. Сегw` ра'ди потруди'ся ма'лw во'лею, jа='кw да 
посе'мъ мно'гiя бjьды` не постра'ждеши и= не во'лею, 
потруди'ся на ма'лъ ча'съ со о_у=се'рдiемъ, jа='кw да 
посе'мъ мно'гую бл~года'ть w\т гд\са прiи'меши, и= живота` 
вjь'чнагw сподо'бишися.

[з~] Пла'ча досто'инъ то'й _е='сть, и='же зри'тъ себе` 
всего` согнива'ема, и= червми` снjьда'ема, и= не тщи'тся w= 
цjьльбjь` о_у=бива'тельной че'рвiя: но лу'чше и=зволя'етъ 
бы'ти согнива'емь, и= червми` снjьда'емь, не'же 
о_у=враче'ванъ и= и=сцjьле'нъ: си'це пла'ча и= рыда'нiя, 
па'че же w=сужде'нiя досто'инъ _е='сть се'й, и='же ви'дя 
себе` всего` согнива'ема, и= червми` разли'чныхъ страсте'й 
снjьда'ема, не тщи'тся прiити` въ соверше'нное врачева'нiе 
своегw` душе'внагw неду'га, и= дости'гнути въ ти'хое 
приста'нище бж\ственныя гд\сни любве` и= позна'нiя, и= не 
пече'тся все'ю душе'ю w=соли'тися со'лiю прест~а'гw дх~а, во 
_е='же бы'ти соверше'нное жили'ще гд\сви: но лу'чше 
и=зволя'етъ бы'ти согнива'емь, и= червми` разли'чныхъ 
бjьсо'вскихъ стра'стныхъ мучи'тельствъ всегда` му'чимь и= 
снjьда'емь, не'же и=сцjьле'нъ и= соедине'нъ бы'ти бг~у.

[и~] Не щади` пло'ти, хр\ста` ра'ди: поне'же _о='нъ ю=` 
созда`: не щади` страда'ти твоегw` _е=стества`, поне'же 
_о='нъ раздробле'нное и= разсы'панное па'ки и=сцjьли'тъ, и= 
w=бнови'тъ: не щади` _е=гw`, _е=му` принести`, да па'ки w\т 
негw` сугу^быя по'ч_ести прiи'меши: не щади` о_у='бw себе`, 
но постражди` хр\ста` ра'ди, jа='коже и= _о='нъ тебе` ра'ди 
пострада`. Не ви'диши ли, jа='кw друзi'и въ вели'цjьй 
бjьдjь` и=знуря'ютъ жи'знь свою`, и= въ вели'цjьй бjьдjь` въ 
мi'рjь се'мъ jа=дя'тъ хлjь'бъ; ни пи'щи дово'льныя и=му'ще, 
ниже` и=му'ще чи'мъ прикры'ти свою` наготу`: да^ни вели^кiя 
даю'ще, мнw'ги скw'рби и= напа^сти терпя'ще: _о=ба'че w= 
себjь` всегда` пеку'тся, и= бг~а не презира'ютъ, ты' же w\т 
всегw` свобо'дь _е=си`, w\т всегw` w=блегче'нъ сы'й, ни 
ма'лw w= душjь` свое'й пече'шися, ни ма'лw бг~у 
о_у=гожда'еши, но лjьни'шися и= о_у=ныва'еши, ни ма'лw 
подви'гнутися хо'щеши на земли`, въ трудjь` и='щеши поко'я: 
во тмjь` и='щеши свjь'та, въ сме'рти и='щеши жи'зни, но не 
w=бря'щеши, и= ника'коже о_у=ви'диши: то'чiю бо въ гд\сjь 
бз~jь _е=ди'номъ _е='сть вjь'чный поко'й.

[f~] А='ще бы ти` предлежа'ло w\т _е=ди'ныя страны` 
вре'менное страда'нiе, w\т другi'я же вjь'чное, w\т 
_е=ди'ныя на ма'лъ ча'съ, w\т другi'я же во вjь'ки: о_у=`бо 
ко'е w\т си'хъ и=зво'лилъ бы _е=си`, рцы' ми; вjь'мъ, jа='кw 
вся'ко вре'менное, а='ще и= sjьлw` тя'жко бы'ло бы, и=ли` 
а='ще бы ти` кто` ре'клъ потруди'ся ми` де'нь _е=ди'нъ, 
и=ли` седми'цу _е=ди'ну, и= вjь'рнjь послужи' ми, а='зъ же 
ти` за сiя^ да'мъ вся'кагw бога'тства, вся'кагw _о=би'льнагw 
наслажде'нiя на ты'сящу лjь'тъ: о_у='бw не восхотjь'лъ ли бы 
_е=си`; _е='й вся'кw восхотjь'лъ бы _е=си`, а='ще и= sjьлw` 
вели'къ бы'лъ бы тру'дъ. Бг~ъ же тебjь` за настоя'щiй ма'лый 
по'двигъ, jа='кw за _е=ди'нъ де'нь, и=ли` годи'ще, w=бjьща` 
да'ти мно'гw вся'кагw бога'тства и= наслажде'нiя, и='хже 
_о='ко не ви'дjь, и= о_у='хо не слы'ша, и= на се'рдце 
человjь'ку не взыдо'ша (а~ Корi'н: за\ч рк~з), не на ты'сящу 
лjь'тъ, ниже` на двjь`, ниже` на три`, но на вjь'ки 
вjь^чныя, конца` не и=му'щыя: почто` о_у='бw w= се'мъ не 
о_у=се'рдствуеши;

[_i~] До'брjь _е='сть, _е=ди'ною въ маловре'менномъ 
се'мъ вjь'цjь потруди'вшися сниска'ти вjь'чный поко'й: 
_е=ди'ною научи'вшися и= просвjьти'вшися, сiе` и=мjь'ти съ 
собо'ю во вjь'ки: до'брjь _е='сть, _е=ди'ною сниска'вши 
вjь'чное бога'тство, никогда'же во вjь'ки бы'ти _о=ску'дну: 
до'брjь _е='сть, _е=ди'ною въ ма'лjь поскорбjь'ти, и= 
хр\ста` ра'ди w=печа'литися въ ма'ло вре'мя, ра'доватися же 
и= весели'тися во вjь'ки вjь^чныя. Бл~же'нъ _е='сть, и='же 
а='ще сегw` сподо'бится: бл~же'нъ, и='же а='ще сiе` 
прiи'метъ: бл~же'нъ _е='сть се'й, и='же въ ма'лjьмъ се'мъ 
вре'мени, и= ма'лымъ си'мъ трудо'мъ и= по'двигомъ w=бря'щетъ 
вjь'чный живо'тъ, и= присносу'щное наслажде'нiе и= 
бога'тство.


