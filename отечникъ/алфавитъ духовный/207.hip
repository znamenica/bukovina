<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть в~

Глава` седма'я

W= _е='же блюсти'ся смjь'ха, праздносло'вiя же и= 
кощу'нствъ.

Блюди'ся смjь'ха, праздносло'вiя же и= кощу'нствъ, да не 
сw'бранная пла'чемъ, о_у=до'бнjь безчи'ннымъ смjь'хомъ и= 
кощу'нствы расточи'ши: смjь'хъ безчи'нный сw'бранная 
расточа'етъ, и= о_у=страня'етъ гд\сни бл~года'ти, па'мять 
сме'ртную погубля'етъ, суда` стра'шнагw забы'тiе твори'тъ. 
Смjь'хъ _е='сть дjь'тска нра'ва, сластолюби'ва се'рдца, 
сла'быя и= нему'жественныя души` зна'менiе: смjь'хъ вся'кw 
непотре'бенъ _е='сть.

[в~] Блюди'ся смjь'ха, да не раздража'еши пла'ча 
о_у=ча'щагw тя`, да не пра'зденъ бу'деши вся'кiя 
добродjь'тели, да не w=б\ъя'тъ бу'деши па'губнымъ 
презо'рствомъ, и= въ сjь^ти дiа'воли впаде'ши. лу'чшiй 
смjь'ха пла'чь: и='бо хр\сто'съ не блажи'тъ смjью'щихся, но 
пла'чущихся. Блаже'ни, рече`, не смjью'щiися, но пла'чущiи, 
jа='кw тi'и о_у=тjь'шатся: и= па'ки: го'ре смjью'щымся, 
jа='кw тi'и воспла'чутся (Матf. за\ч _i~): смjь'ха бо 
дjь'лател_е во _о='номъ вjь'цjь постыдя'тся, и= во вре'мя 
весе'лiя воспла'чутся и= возрыда'ютъ.

[г~] Что` о_у='бw человjь'че, и='маши смjь'ха, ра'дости 
же и= весе'лiя досто'йно въ мi'рjь се'мъ; Что` и='маши, w= 
не'мже и=звjь'стнw о_у=тjьша'тися возмо'глъ бы _е=си`; 
Полна` жи'знь твоя` ско'рби, печа'ли же и= воздыха'нiя: ты' 
же въ смjь'хахъ и= кощу'нствахъ вре'мя твое` и=знуря'еши: 
полна` жи'знь твоя` пла'ча и= рыда'нiя, ты' же весели'шися 
и= благоде'нствуеши: дjь'йство _е='сть се` твоегw` 
неразу'мiя. Не вjь'си, w= не'мже о_у=тjьша'тися и='маши: не 
вjь'си, jа=`же ти` су'ть на по'льзу, и= на вjь'чное твое` 
приwбрjь'тенiе. Не w= си'хъ ты` о_у=тjьша'йся, но w= гд\сjь, 
w= не'мже и='маши о_у=тjьша'тися во вjь'ки.

[д~] Блюди'ся смjь'ха, праздносло'вiя же и= кощу'нствъ, 
да не благода'ти бж~iя w\ттщети'шися, и= пу'сту ду'шу твою` 
сотвори'ши: смjь'хъ бо и= кощу^нства w\тго'нятъ гд\сню 
бл~года'ть, о_у=стужа'ютъ се'рдце, w=тягча'ютъ ду'шу, 
помрача'ютъ со'вjьсть, w=печаля'ютъ а='гг~лwвъ, веселя'тъ 
бjьсw'въ: вся'кому дерзнове'нiю вина`, грjьху` хода'тай, 
блуду`, и= вся'кой нечистотjь` руково'ждь и= предводи'тель.

[_е~] Не хощи` никогда'же что` рещи`, и=ли` что` 
вjьща'ти кромjь` ну'жды: w\т сегw' бо мно'га sла^я 
ражда'тися w=быко'ша: и= па'че и=нjь'хъ страсте'й сiя` 
стра'сть наипа'че недовjь'домw и= о_у=до'бнw подкрада'ти 
w=бы'че: мно'гажды бо наче'нше w= бг~осло'вныхъ словесjь'хъ, 
прихо'димъ въ сквернослw'вiя, кля^твы, и= во вся^ sла^я. 
Сегw` ра'ди блюди'ся, да не бу'деши са'мъ себjь` навjь'тникъ 
и= вра'гъ: сме'рть бо и= живо'тъ въ руцjь` я=зы'ка _е='сть, 
глаго'летъ соломw'нъ о_у=держава'ющiи _е=го`, снjьдя'тъ 
плоды` _е=гw` (При'тч. и~_i).

[s~] Молча'нiе, jа='кw нача'ло су'щее _е='сть w=чище'нiя 
души`, и= кромjь` труда` вся^ за'пwвjьди о_у=строя'етъ 
хотя'щему, jа='коже нjь'кто рече`: я=зы'къ бо _е='сть 
неудержи'мо sло`, и=спо'лнь jа='да смертоно'сна: тjь'мъ 
бл~гословля'емъ бг~а и= _о=ц~а`, и= тjь'мъ клене'мъ 
человjь'ки (I=а'к. за\ч н~д), глаго'летъ а=п\слъ. А='ще кто` 
въ сло'вjь не согрjьша'етъ, се'й соверше'нъ му'жъ, си'ленъ 
w=бузда'ти и= все` тjь'ло. Ко глаго'ланiю тре'бjь _е='сть 
_о=па'снства мно'га: пе'рвjье съ ко'имъ кто` нра'вомъ 
глаго'лати и='мать, и= ко'егw вре'мене, и= что` глаго'летъ, 
и= въ кi'й коне'цъ и='мать бы'ти то` глаго'ланiе: глаго'ляй 
вся^ сiя^ до'лженъ и=мjь'ти въ па'мяти, молча'й же вся^ 
соверши'лъ и= и=спо'лнилъ _е='сть.

[з~] Храни'ся суесло'вiя, смjь'ха же и= кощу'нствъ да'же 
до ма'ла пра'здна сло'ва: и= w= самjь'мъ бо пра'зднjьмъ 
сло'вjь w\твjь'тъ и='маши да'ти въ де'нь суда`, jа='коже 
гд\сь рече` (Матf. за\ч м~з). Сегw` ра'ди и= дв~дъ w= се'мъ 
къ бг~у моли'тствуя глаго'лаше: положи`, гд\си, хране'нiе 
о_у=стw'мъ мои^мъ, и= две'рь w=гражде'нiя w= о_у=стна'хъ 
мои'хъ. Не о_у=клони` се'рдце мое` въ словеса` лука'вствiя, 
непщева'ти вины^ w= грjьсjь'хъ (_Псало'мъ р~м). И= па'ки: 
рjь'хъ сохраню` пути^ моя^, _е='же не согрjьша'ти ми` 
я=зы'комъ мои'мъ: положи'хъ о_у=стw'мъ мои^мъ храни'ло, 
внегда` воста'ти грjь'шному предо мно'ю, w=нjьмjь'хъ и= 
смири'хся и= о_у=молча'хъ (_Псало'мъ л~и).

[и~] Почто` и='маши о_у=тjьша'тися w= смjь'хjь и= 
кощу'нствахъ, jа=`же не су'ть ти` въ по'льзу; _е=ще' бо не 
преплы'лъ _е=си` мi'ра сегw` бjь'дъ, и= о_у=же` въ смjь'хjь 
и= кощу'нствахъ о_у=тjьше'нiе свое` полага'еши; не о_у=` 
пла'ча и=збы'лъ _е=си`, а= смjь'хомъ и= праздносло'вiемъ 
о_у=тjьша'ешися; ничто'же досто'йно ра'дости въ мi'рjь се'мъ 
и='маши, и= смjь'хомъ порабоща'ешися; Не вjь'мъ, ко'егw 
_е=си` внима'нiя: не вjь'си ли, jа='кw вся^ въ мi'рjь се'мъ 
пла'ча достw'йна, а= не смjь'ха, рыда'нiя достw'йна, а= не 
ра'дованiя; въ де'брjь бо плаче'вной _е=си`, а= не во 
о_у=тjьше'нiи: во и=згна'нiи, а= не во _о=ч~ествjь. До'лженъ 
_е=си` скорбjь'ти, а= не весели'тися: пла'кати и= рыда'ти, 
а= не смjья'тися и= кощу'нствовати.

[f~] Погуби'вый кто` ма'лую ве'щь, смуща'ется и= 
скорби'тъ sjьлw`: ты' же вjь'чное свое` _о=ч~ество 
погуби'въ, смjье'шися и= весели'шися: ни ма'лw w= се'мъ 
скорби'ши, ниже` взыску'еши: во и=згна'нiи се'мъ jа='кw въ 
вjь'чномъ _о=ч~ествjь простира'ешися: и=дjь'же ти` пла'кати 
и= рыда'ти досто'итъ, та'мw смjье'шися и= весели'шися: 
и=дjь'же пещи'ся и= тща'тися подоба'етъ w= и=скупле'нiи 
твоея` рабо'ты, та'мw w=безпечаля'ешися и= почива'еши. 
Плjьне'нъ кто` въ чужду'ю страну`, w\т земли` въ зе'млю, во 
вре'менной рабо'тjь су'щи, скорби'тъ и= смуща'ется sjьлw`: 
ты' же w\т рая` въ мi'ръ се'й, w\т живота` въ сме'рть, w\т 
свобо'ды въ рабо'ту плjьне'нъ _е=си`, въ вjь'чной рабо'тjь 
_е=си`, въ безслове'сныхъ наслjь'дiяхъ, въ далеча'йшей 
странjь` сы'й, не чу'вствуеши: w= свое'мъ ми'рномъ, 
люби'момъ, свобо'дномъ, вjь'чномъ _о=ч~ествjь не скорби'ши: 
w= и=скупле'нiи и= свобожде'нiи не пече'шися, и= не 
чу'вствуеши: дjь'йство _е='сть се` твоегw` неразу'мiя и= 
слjьпоты`.

[_i~] Тjь'мже блюди'ся смjь'ха, да не пла'чь вjь'чный 
пости'гнетъ тя`: блюди'ся праздносло'вiя и= кощу'нствъ, да 
не по се'мъ sjьлw` раска'ешися, _е=гда` во и=схо'дjь души` 
своея` нищету` о_у='зриши: да не тогда` раска'ешися, _е=гда` 
ничто'же себjь` помощи` возмо'жеши. _w дабы` _е=си` 
позна'лъ! _w дабы` _е=си` о_у=вjь'далъ, что` и='мать бы'ти 
по си'хъ! никогда'же въ че'мъ безпечаля'тися восхотjь'лъ бы 
_е=си`: никогда'же въ смjь'хjь и= кощу'нствахъ вре'мя свое` 
и=знуря'лъ бы _е=си`. Смjья'хуся _о='ни, и=`же дне'сь 
пла'чутъ, ра'довахуся _о='ни, и=`же дне'сь рыда'ютъ, ниже` 
рыда'ти когда` преста'нутъ. По насыще'нiи трапе'зномъ 
наипа'че смjь'ха блюди'ся: тогда' бо _о='нъ наипа'че 
приходи'ти w=бы'че: а='ще же и= случи'ттися когда` въ се'мъ 
поползну'тися, но кромjь` sjь'льнагw раска'янiя никогда'же 
тогw` w=ста'ви.


