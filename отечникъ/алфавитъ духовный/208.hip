<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть в~

Глава` _о=сма'я

W= _е='же всегда` ка'ятися и= пла'кати w= согрjьше'нiихъ 
свои'хъ, во ю=до'ли се'й плаче'внjьй.

Ка'йся, человjь'че, на вся'къ де'нь w= свои'хъ 
согрjьше'нiихъ, и= пла'чи w= ни'хъ де'нь и= но'щь: ка'йся, 
не презира'й и= малjь'йшагw согрjьше'нiя. А='ще бо ма^лая 
презира'ти бу'деши, и= w= вели'кихъ по се'мъ вознеради'ши: 
но ка'йся, и= да'же до ма'ла не пре'зри согрjьше'нiя, а='ще 
и= вся'кагw живо'тна малjь'йше бу'детъ: ну'жда бо 
разоре'нiемъ _е=ди'ныя ма'лыя за'повjьди, прw'чимъ вели^кимъ 
сопротивля'тися, jа='коже нjь'кто рече`. Не глаго'ли: сiе` 
ничто'же, ничто'же _о='но: но не пре'зри да'же до пра'здна 
сло'ва, да'же до по'мысла то'нка: и= w= пра'зднjьмъ бо 
сло'вjь w\твjь'тъ да'ти и='маши въ де'нь су'дный, jа='коже 
са'мъ гд\сь рече` (Матf. за\ч м~з). На вся'къ де'нь, на 
вся'кое вре'мя ка'йся: поне'же непреста'ннw пред\ъ бг~омъ 
согрjьша'еши, на вся'къ де'нь тма'ми те'мъ пред\ъ ни'мъ 
беззако'ннуеши. Ка'йся, пла'чи и= рыда'й во все'й жи'зни 
твое'й, ничто'же бо досто'йно ра'дости и= весе'лiя въ 
вjь'цjь се'мъ w=бря'щеши: ничто'же досто'йно благомы'слiя и= 
благоде'нствiя на'йдеши, то'чiю пла'чь и= рыда'нiе: и= 
рожде'нiе бо твое` въ мi'ръ плаче'вно, и= жи'знь твоя` въ 
воздыха'нiи, кончи'на же твоегw` жи'тельства, сме'рть, 
ско'рбь, и= го'ресть души`.

[в~] Нjь'сть ничто'же и='но мi'ръ се'й со нра'вы 
свои'ми, то'чiю ю=до'ль грjьхо'вная, и= де'брь плаче'вная: 
ничто'же въ не'мъ _е='сть благополу'чно, то'чiю грjь'хъ: 
ничто'же достохва'льно, то'чiю преступле'нiе: ничто'же 
ра'достно, то'чiю ско'рбь и= печа'ль, то'чiю пла'чь и= 
воздыха'нiе: вся'ка глава` въ болjь'зни, и= вся'кое се'рдце 
въ печа'ли: w\т но'гъ да'же до главы` нjь'сть въ на'съ 
цjь'лости, jа='коже глаго'летъ пр\оро'къ: нjь'сть пла'стыря, 
ни приложе'нiя, ниже` _е=ле'а (И=са'iи а~). Сегw` ра'ди да 
и=злiю'тъ твоя^ _о=чеса`, jа='кw водотw'чiя, сле'зы де'нь и= 
но'щь: не да'ждь о_у=трезве'нiя себjь`, и= да не 
премолца'етъ зjь'ница _о='чiю твое'ю, гл~етъ пр\оро'къ 
(Пла\ч I=ерем. гл\ва в~).

[г~] Пла'чи о_у=`бо, па'че же и= рыда'й: ничто'же бо 
и=звjь'стнjьйше въ мi'рjь се'мъ и='маши, ра'звjь пла'ча: 
ничто'же благопотре'бнjьйше на'йдеши, ра'звjь рыда'нiя. Не 
пла'ча ли досто'йна жи'знь твоя`; не рыда'нiя ли досто'йно 
твое` въ мi'рjь пребыва'нiе; и='бо на вся'къ де'нь 
беззако'ннуеши. W\твсю'ду сjь^ти, w\твсю'ду тен_е'та: кто' 
бо w\т на'съ грjьху` неприча'стенъ; кто` непови'ненъ; кто' 
ли чи'стъ пред\ъ бг~омъ, а='ще и= _е=ди'нъ де'нь бу'детъ 
живота` _е=гw`; Не вси' ли jа='кw пе'кла w=черни'хомся; 
jа='кw срацы'ни бы'хомъ; Не вся'кiя ли скве'рны и= 
лука'вства и=спо'лнени _е=смы`; Грjьси` мно'зи, пло'ть 
немощна`, стра^сти безчи'сленны, ра'тницы си'льнiи, сме'рть 
безвjь'стная, пред\ъ _о=чи'ма гро'бъ, по сме'рти су'дъ, по 
суду` паде'нiе жре'бiя неизвjь'стное.

[д~] Вси` ст~i'и пла'каху и= рыда'ху во все'й жи'зни 
свое'й: бы'ша и=`мъ сле'зы хлjь'бъ де'нь и= но'щь (_Псало'мъ 
м~а), и= питiе` свое` пла'чемъ растворя'ху, jа='коже гл~етъ 
пр\оро'къ (_Псало'мъ р~а). Пла'каху пр\оро'цы, пла'каху 
а=п\сли, пла'каху ст~ли, мч~ницы, страда'льцы, чернори'зцы, 
пустынножи'телiе, па'че же и= са'мъ хр\сто'съ, сегw` не 
тре'буя, но на'ше _о=кая'нство w=пла'кивая, сле'зы 
и=спуща'ше: ви'дjь бо гра'дъ I=ер\сли'мъ, и= пла'кася w= 
не'мъ, глаго'ля: _w а='ще бы разумjь'лъ _е=си` и= ты` въ 
де'нь се'й тво'й, _е='же ко смире'нiю твоему`, ны'нjь же 
скры'ся w\т _о='чiю твое'ю (Луки` за\ч ч~з)! Никто'же ви'дjь 
на земли` гд\са смjью'щася, но па'че пла'чущася. Сегw` ра'ди 
и= ты` всегда` пла'чи и= рыда'й во ю=до'ли се'й.

[_е~] Пла'чи о_у='бw, jа='кw во грjьсjь'хъ роди'лся 
_е=си` въ мi'ръ, и= непреста'ннw на вся'къ де'нь пред\ъ 
гд\семъ тма'ми т_е'мъ согрjьша'еши. Пла'чи, jа='кw мно'ги 
и='маши ра'тники и= супоста'ты, гони'тели неви'димы, 
безсо'нны, невеще'ственны, _о='гнь въ рука'хъ держа'щыя, и= 
цр~ковь бж~iю пожещи` хотя'щыя, jа='коже нjь'кто рече`. 
Пла'чи, помина'я сме'рть, jа='кw о_у=мре'ти и='маши, въ тлю` 
и= пе'пелъ w=брати'шися. Пла'чи, jа='кw проити` и='маши 
стра'шная мыта^рства духw'въ возду'шныхъ, и= и=стя'занъ 
бы'ти да'же до пра'здна сло'ва, да'же до по'мысла то'нка.

[s~] Кто` не воздыха'етъ го'рцjь въ долга'хъ сы'й; кто` 
не пла'чется въ темни'цjь сjьдя`; кто` не рыда'етъ сме'рти 
надjь'яся; ты' же во всjь'хъ си'хъ w=брjьта'яйся, ка'кw не 
и='маши пла'кати, па'че же и= рыда'ти во ю=до'ли се'й 
плаче'внjьй, въ те'мныхъ и= сjь'ни сме'ртнjьй пребыва'я, 
w=тягче'нъ сы'й разли'чными долги`, и= безчи'сленными 
беззако'нiи и= грjьхи`, ничесw'же и=на'гw надjь'яся, то'чiю 
сме'рти, то'чiю w\тсю'ду разлуче'нiя; ка'кw когда` и='маши 
бы'ти безпеча'ленъ и= безбоя'зненъ во все'й жи'зни твое'й; 
ка'кw не и='маши всегда` пла'кати и= рыда'ти, ви'дя толи'ки 
бjьды` предлjьжа'щыя; Сегw` ра'ди да и=зведу'тъ _о='чи на'ши 
сле'зы, и= вjь'жди на'шя и=злiю'тъ во'ды: зане` гла'съ 
пла'ча слы'шанъ w\т сiw'на, глаго'летъ пр\оро'къ (I=ерем. 
гл\ва f~).

[з~] W=бразова'ше ти` и=спе'рва а=да'мъ плаче'вное сiе` 
житiе`: а='бiе бо по и=згна'нiи ра'йскомъ сjь'дъ пря'мw 
восто'ка, не смjья'шеся, но пла'каше го'рькw: ничто'же и='но 
бjь` о_у=пражне'нiе _е=гw`, то'чiю рыда'нiе: и= ту'ю пjь'снь 
всегда` во о_у=стjь'хъ свои'хъ w=бнося` глаго'лаше: о_у=вы` 
жи'зни моея` w\тпаде'нiе! о_у=вы` мнjь`! что` пострада'хъ; 
коли'кихъ бла^гъ лиши'хся; вмjь'стw рая`, тлjь'нный се'й 
мi'ръ, вмjь'стw бг~а и= а='гг~лwвъ _е=гw`, съ бjь'сы 
пребыва'нiе: вмjь'стw поко'я, тру'дъ: вмjь'стw жи'зни, 
сме'рть: вмjь'стw ра'дости и= весе'лiя, пла'чь и= рыда'нiе.

[и~] Jа='коже пр\оро'къ i=еремi'а сему` согласу'я 
гл~аше: кто` да'стъ главjь` мое'й во'ду, и= _о=чи'ма мои'ма 
и=сто'чникъ сле'зъ, да воспла'чуся де'нь и= но'щь люде'й 
си'хъ; путiе`, рече`, сiw'ни рыда'ша, jа='кw нjь'сть 
ходя'щихъ по ни'хъ: w=скудjь'ста _о='чи мои` слеза'ми, 
смути'ся ср\дце мое`, разсы'пася на земли` сла'ва моя`, 
разсы'пася на земли` ра'дость серде'цъ на'шихъ: и=збра'ннiи 
w\т пjь'сней свои'хъ о_у=молко'ша, w=брати'ся въ пла'чь 
ли'къ на'шъ (I=ерем. f~). Ка'кw не лjь'по _е='сть пла'кати 
и= рыда'ти въ се'мъ житiи`, толи'ки вины` пред\ъ _о=чи'ма 
и=му'ще; и=дjь'же бо а='ще _о='чи своя^ w=брати'ши, ничто'же 
и='но, то'чiю пла'чь о_у='зриши: и=дjь'же о_у='ши своя^ 
простре'ши, то'чiю рыда'нiе о_у=слы'шиши. W\твсю'ду бо 
бjьды^, w\твсю'ду во'пли и= воздыха^нiя: бjьды^ во гра'дjь, 
бjьды^ въ пусты'ни, бjьды^ въ рjька'хъ, бjьды^ въ мо'ри, 
бjьды^ w\т разбw'йникъ, бjьды^ w\т лжебра'тiй, jа='коже 
глаго'летъ а=п\слъ (Корi'н. за\ч рч~г). _о='во глаго'лю: 
w\твсю'ду пла'чь и= рыда'нiе.

[f~] Пла'чите и= рыда'йте, jа='кw нjь'сть w\твраще'нъ 
гнjь'въ jа='рости гд\сни, глаго'летъ пр\оро'къ (I=ерем. 
гл\ва а~). Ка'кw не и='маши пла'кати во все'й жи'зни свое'й; 
ка'кw не и='маши рыда'ти, ви'дя толи'ки бjьды^ и= 
неудw'бства, скw'рби же и= печа^ли; W\твсю'ду бо врази`, 
w\твсю'ду навjь^тницы, w\твсю'ду боя'знь и= стра'хъ, 
w\твсю'ду тре'петъ и= недоумjь'нiе. Прiи'детъ бо сме'рть, 
прiи'детъ разлуче'нiе, и= стра'шное на возду'сjь w\т духw'въ 
и=стяза'нiе, и= получе'нiе ча'сти недовjь'домыя. Кто' бо 
та'мw и=звjь'стнw вjь'сть, что` прiи'метъ; кто` w= се'мъ 
и=звjьще'нiе и='мать; Прiи'детъ бо та'мw душа`, и=дjь'же 
_е=ще` никогда'же бjь`: о_у=ви'дитъ та'мw, _е=гw'же _е=ще` 
никогда'же ви'дjь: о_у=слы'шитъ та'мw, _е=гw'же _е=ще` 
никогда'же слы'ша.

[_i~] Тjь'мже пла'чи, па'че же и= рыда'й: ничто'же 
предпочте'ннjьйше въ вjь'цjь се'мъ па'че пла'ча и= те'плыхъ 
сле'зъ и=мjь'й: пла'чь бо w=мыва'етъ ду'шу, о_у=бjьля'етъ 
вся'ко потемнjь'нiе, w=чища'етъ со'вjьсть, просвjьща'етъ 
о_у='мъ, растерза'етъ грjьхw'вныя о_у='зы, заглажда'етъ 
рукописа'нiе вся'кихъ беззако'нiй. Пла'чи о_у='бw, и= 
те'плыя сле'зы и=злива'й, да w=мы'ешися w\т мно'гихъ 
беззако'нiй, да w=чи'стишися w\т вся'кагw грjьха`, да 
о_у=бjьли'шися па'че снjь'га (_Псало'мъ н~), да душе'вныя 
слjьпоты` и=збы'вши, о_у='мныма _о=чи'ма свjьтлjь'е 
про'зриши, да потопи'ши въ мо'ри сле'зномъ мы'сленнаго 
гони'теля фараw'на, да о_у=гаси'ши гее'нскiй пла'мень, да 
вjь'чную свобо'ду о_у=лучи'ши. и= присносу'щнагw живота` 
сподо'бишися w= хр\стjь` i=и~сjь гд\сjь на'шемъ: _е=му'же 
сла'ва, че'сть и= держа'ва, со _о=ц~е'мъ, и= ст~ы'мъ _е=гw` 
дх~омъ, во вjь'ки вjькw'въ да бу'детъ.


