<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть а~

Глава` пя'тая

W= _е='же во все'мъ послjь'довати ра'зуму, и= 
разсужде'нiю, не'же безслове'сной пло'ти.

Пред\ъ всjь'ми вещми` и= во всjь'хъ ве'щехъ да 
предваря'етъ и= предхо'дитъ пред\ъ тобо'ю всегда` пра'въ 
ра'зумъ, и= разсужде'нiе: и= никогда'же ни въ че'мъ 
прельсти'шися, но па'че всjь'хъ пре'лестей превы'шше 
бу'деши. jа='коже внjь^шнiя вся^ в_е'щи не мо'гутъ бы'ти 
зри^мы, то'чiю _о=чи'ма, си'це ниже` вну^тренняя дх~w'вная 
мо'гутъ бы'ти разумjь^нна, то'чiю ра'зумомъ и= о_у='мнымъ 
разсмотре'нiемъ.

[в~] Да не начина'еши, ниже` что` когда` дjь'еши, 
до'ндеже бг~у моли'твою соединя'яйся, разсу'диши: ничто'же 
бо си'це во всjь'хъ ве'щехъ непреткнове'нна, и= 
непоползнове'нна человjь'ка твори'ти w=бы'че, jа='коже 
пра'въ ра'зумъ и= разсужде'нiе. Да смы'слиши w= всjь'хъ, 
jа=`же а='ще дjь'еши, рече` ко i=ису'су наvi'ну гд\сь 
(I=ису\с Наv\н. гл\ва а~).

[г~] Jа='коже не безбjь'днw слjьпы'й ше'ствуетъ, си'це 
ниже` безу'мный что` твори'тъ бла'го: сегw` ра'ди не 
повину'йся плотстjь'й по'хоти и= жела'нiю, но то'чiю во 
всjь'хъ ве'щехъ ра'зуму и= разсужде'нiю всегда` послjь'дуй.

[д~] Пе'рвjьйшая вина` бы'сть а=да'млю паде'нiю, 
jа='коже реко'хъ, безу'мiе: а='ще бы предразсуди'лъ себjь` 
заповjь'данiе, а='ще бы послjь'довалъ ра'зуму, не бы` 
преслу'шалъ, не бы` вкуше'нiемъ дре'ва заповjь'даннагw 
прельсти'лся.

[_е~] Никто'же мо'жетъ па'сти, и= согрjьши'ти, ра'зуму 
и= разсужде'нiю послjь'дуя: ниже` содjь'яти что` бла'го, не 
и=мjь'яй пра'вагw ра'зума. Jа='коже нача'ло и= ко'рень 
вся'кому грjьху` безу'мiе _е='сть, и= безслове'сное себе` 
непозна'нiе, си'це и= нача'ло вся'кому бла'гу пра'въ ра'зумъ 
и= разсужде'нiе.

[s~] Слjьпы'й внjь'шнима _о=чи'ма во всjь'хъ стезя'хъ 
свои'хъ мно'гажды и= разли'чнw претыка'ется, си'це и= не 
и=мjь'яй пра'вагw ра'зума, ниже` слjь'дуя разсужде'нiю, во 
тмjь` неразу'мiя и= грjьха` всегда` ше'ствуетъ, позна'вый же 
себе`, и= зря'й мы'сленный свjь'тъ, всегда` во все'мъ 
непреткнове'нъ _е='сть.

[з~] Что' _е=сть грjь'хъ; то'чiю плотскi'я по'хоти 
дjь'йствiе. плотскi'я же по'хоти дjь'йствiе, что' _е=сть; 
Ничто'же и='но, то'чiю безу'мiе: и= никто'же согрjьши`, 
то'чiю въ безу'мiи и= неразсужде'нiи: ниже` содjь'етъ что` 
бла'го, то'чiю въ ра'зумjь: ниже` что` sло'е, а='ще не въ 
безу'мiи.

[и~] Вся'кагw грjьха` всегда` предваря'етъ безу'мiе, 
добродjь^тели же и= благодjья^нiя ра'зумъ, не да'руетъ 
никогда'же безу'мiе человjь'ку поко'я, ниже` соверше'ннагw 
о_у=тjьше'нiя, а='ще не са'мъ ра'зумъ о_у=поко'итъ, и= 
просвjьще'нiемъ свои'мъ о_у=тjь'шитъ ду'шу. Jа='коже бо 
слjьпо'му не мо'щно и=мjь'ти поко'я, доне'длjь не зри'тъ 
свjь'та, си'це ни безу'мному, до'ндеже не прiи'детъ въ 
ра'зумъ.

[f~] Тjь'мже па'че всjь'хъ добродjь'телей да 
предпочте'ни бу'дутъ, ра'зумъ и= разсужде'нiе: се' бо 
_е='сть нача'ло и= вина` всему` благо'му. ни бо` 
добродjь'тель добродjь'телiю, jа='кw подоба'етъ, бы'ти 
мо'жетъ, а='ще разсужде'нiе и= ра'зумъ спомога'теленъ и= 
предводи'теленъ дjь'лу не бу'детъ.

[_i~] Jа='коже всjь'хъ _е=сте'ственныхъ чу'вствъ, 
честнjь'йшее и= ра'достнjьйшее _е='сть въ ви'димыхъ 
зрjь'нiе, си'це и= въ мы'сленныхъ разумjьва'емыхъ, 
честнjь'йшiй и= о_у=тjь'шнjьйшiй _е='сть ра'зумъ, и= всjь'хъ 
веще'й позна'нiе: се' бо _е='сть и= живо'тъ вjь'чный, се' же 
и= w\тпаде'нiе, и= прiя'тiе томле'нiя.


