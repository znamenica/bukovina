<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть а~

Глава` пе'рвая

W= _е='же пе'рвjьйшая вина` бы'сть а=да'млю паде'нiю, 
неразу'мiе, и= всеконе'чное себе` непозна'нiе.

[а~] Мно'зи мнw'гiя и= разли^чныя предлага'ютъ а=да'млю 
паде'нiю вины^: _е=ди'ны безвjь'рiе, друзi'и преслуша'нiе, 
тре'тiи же горды'ню, и= славолю'бiе, и=нi'и же и='ны 
разли'чныя вины^: мы' же ни _е=ди'ну w\т си'хъ пе'рвjьйшую 
бы'ти мни'мъ, то'чiю безу'мiе и= всjь'хъ веще'й 
неразсмотре'нiе. (Кни'га _о=бjь'дъ сл\во в~ на нл\дю к~s)

[в~] Пе'рвjьйшая а=да'му въ раи` бы'сть за'повjьдь, 
_е='же дjь'лати, и= храни'ти, си'рjьчь дjь'лати ра'зумомъ, 
_е='же разумjь'ти до'брjь, и= храни'ти заповjь'данiе, _е='же 
не преступа'ти. Но поне'же не дjь'лаше ра'зумомъ, сегw` 
ра'ди не сохрани` заповjь'данiя: w\т недjь'ланiя бо 
о_у='мнагw, пе'рвjье возрасте` въ а=да'мjь невjь'рiе, во 
_е='же не вjь'ровати бг~у, и='же рече` и= заповjь'да: 
посе'мъ w\т невjь'рiя преслуша'нiе и= преступле'нiе, w\т 
преступле'нiя же w\тпаде'нiе гд\сни блг\дти, и= 
бж~е'ственныя _е=гw` любве` w\тчужде'нiе.

[г~] А='ще бы разумjь'лъ а=да'мъ бл~года'теля, и= 
предразсуди'лъ себjь` заповjь'данiе, не бы` не невjь'ровалъ 
заповjь'данiю: а='ще бы вjь'ровалъ, не бы` преслу'шалъ, не 
бы` вкуша'лъ заповjь'даннагw дре'ва, не бы` и=згна'нъ бы'лъ 
и=з\ъ рая`, не бы` подпа'лъ сме'рти и= тлjь'нiю, не бы` бг~ъ 
толи'кw w= на'съ чудодjь'йствовалъ дото'лjь, доне'лjь 
приведе` на'съ въ дре'внiй ра'зумъ, и= всjь'хъ веще'й 
позна'нiе.

[д~] Jа='коже не и=но'ю вино'ю w\тпаде` а=да'мъ w\т бг~а 
и= _е=гw` бл~года'ти, то'чiю безу'мiемъ: си'це не и=нjь'мъ 
чи'мъ па'ки кто` присоедини'тся _е=му`, то'чiю ра'зумомъ, и= 
всjь'хъ веще'й позна'нiемъ. Позна'вый бо кто` и='стиннw 
себе`, позна` бг~а, и= позна'вый бг~а, позна` себе`: съ 
бг~омъ соедине'нъ _е='сть, и= почи'въ w\т всjь'хъ дjь'лъ и= 
трудw'въ свои'хъ, вни'де во ст~и'лище бж~iе, и= прино'ситъ 
бг~у всегда` о_у='мную дх~а слу'жбу.

[_е~] _О=ба'че никто'же мо'жетъ позна'ти бг~а, доне'лjь 
не позна'етъ пе'рвjье себе`, не позна'етъ же соверше'ннjь 
себе`, доне'лjь не прiи'детъ пе'рвjье въ позна'нiе тва'ри, 
и= всjь'хъ веще'й въ мi'рjь зри'мыхъ, и= разумjьва'емыхъ 
разсмотре'нiе. _Е=гда' же прiи'де въ позна'нiе си'хъ, тогда` 
возмо'жетъ прiити` и= въ позна'нiе себе`, та'же и= бг~а, и= 
та'кw прихо'дитъ въ соверше'нное съ бг~омъ любо'вiю 
соедине'нiе.

[s~] Тjь'мже, а='ще кто` и='стиннw хо'щетъ позна'ти 
гд\са, позна'ти себе`, и= съ ни'мъ любо'вiю соедини'тися: да 
позна'етъ пе'рвjье всю` тва'рь, ви'димую и= разумjьва'емую, 
да о_у=вjь'сть всjь'хъ веще'й, и= всея` тва'ри 
разсмотре'нiе, w\т когw`, и= чесw` ра'ди сiя^ су'ть, во 
_е='же ни _е=ди'ной ве'щи о_у=тае'ннjьй и= недоумjь'ннjьй 
бы'ти w\т негw`, та'же себе`, и= все` _е='же w= себjь` 
та'инство, та'же бг~а, и= вся` _е=гw` неизреч_е'нная 
благодjья^нiя, и= та'кw прихо'дитъ въ соверше'нное всегw` 
позна'нiе: и='бо подоба'етъ дw'лняя вся^ разумjь'ти, та'же 
гw'рняя: не бо` w\т го'рнихъ на ни^жняя восходи'ти до'лжни 
_е=смы`: но w\т до'лнихъ на вы^шняя. Тогw' бо ра'ди всю` 
тва'рь, и= все` мiрско'е о_у=строе'нiе, jа='коже нjь'кое 
о_у=чи'лище, и=ли` зерца'ло, пред\ъ _о='чи на'ши бг~ъ 
положи`, jа='кw да о_у=ча'щеся, w\т до'лнихъ восхо'димъ на 
вы^шняя: а='ще же до'лнихъ не познава'емъ, то` ка'кw гw'рняя 
разумjь'ти и='мамы;

[з~] W\т ра'зума и= позна'нiя ражда'ется вjь'ра, w\т 
вjь'ры же за'повjьдей бж~iихъ хране'нiе, w\т хране'нiя же 
за'повjьдей бж~iихъ о_у=пова'нiе на бг~а, w\т о_у=пова'нiя 
же на бг~а бж~е'ственная любо'вь: се'й же о_у=мно'женнjьй 
бы'вшей, соверше'нное быва'етъ съ бг~омъ соедине'нiе, и= 
и=сполне'нiе зако'на и= пр\оро'кwвъ.

[и~] По _е=ли'ку процвjьта'етъ ра'зумъ, по толи'ку 
возраста'етъ и= вjь'ра: и= по _е=ли'ку возраста'етъ вjь'ра, 
по толи'ку о_у=множа'ются добродjь'т_ели, по толи'ку 
ражда'ется и= о_у=пова'нiе на бг~а: и= по _е=ли'ку кто` 
о_у=пова'етъ, по толи'ку и= бг~а лю'битъ, и= по _е=ли'ку 
лю'битъ, по толи'ку и= съ бг~омъ соединя'ется, 
наслажда'ющися бж\ственныя _е=гw` сла'вы.

[f~] W\т безу'мiя ражда'ется невjь'рiе, w\т невjь'рiя же 
преслуша'нiе, w\т преслуша'нiя же вся'къ грjь'хъ и= 
преступле'нiе. Ка'кw кто` мо'жетъ вjь'ровати, ничто'же 
разумjь'яй; не вjь'руяй же, ниже` разумjь'яй ничто'же, ка'кw 
мо'жетъ сохраня'ти гд\сни за'пwвjьди; не сохраня'яй же 
гд\сни за'пwвjьди, ка'кw мо'жетъ и=мjь'ти на бг~а 
о_у=пова'нiе и= любо'вь; Ника'коже.

[_i~] Тjь'мже пре'жде всегw`, подоба'етъ о_у=чи'тися, не 
то'чiю внjь'шнему труду`, но и= дjь'ланiю о_у='мному, 
ра'зуму, и= всjь'хъ веще'й позна'нiю, о_у=до'бнjь всему` 
вjь'ру _е='млетъ, сохраня'етъ вся` гд\сни за'пwвjьди, 
о_у=пова'етъ на бг~а, лю'битъ _е=го` всjь'мъ ср\дцемъ 
свои'мъ, и= соединя'ется съ ни'мъ во _е=ди'но, во _е='же 
бы'ти _е=му` всему` въ бз~jь, и= бг~у въ не'мъ. Сицевы'й 
пре'жде воскр\снiя, воскресе'нiе души` прiе'млетъ, и= 
пре'жде жи'зни, жи'знь вjь'чную наслjь'дуетъ, во _е='же 
поже'ртой бы'ти безслове'сiя сме'рти, ра'зума и= позна'нiя 
жи'знiю: се' бо, рече`, _е='сть живо'тъ вjь'чный, да 
позна'емъ гд\са, се' же и= сме'рть, не разумjь'ти w= не'мъ.


