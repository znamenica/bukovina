<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть а~

Глава` девя'тая

W= _е='же не о_у=язвля'тися ли'цами, и= не порабоща'тися 
по'хотiю плотско'ю.

Не о_у=язвля'йся се'рдцемъ въ красотjь` лица` тлjь'нныя 
пло'ти: трава` и= цвjь'тъ _е=я` w\тпаде`: бж\ственная же 
то'чiю любо'вь пребыва'етъ во вjь'ки. Не зри'мыми красота'ми 
о_у=язвля'й свое` се'рдце, но къ зри'мыхъ и= незри'мыхъ 
содjь'телю о_у='мъ и= ду'шу свою` возводи`.

[в~] Воззрjь'нiя съ вожделjь'нiемъ не красоту` чужду'ю, 
и= безсту'днагw прикоснове'нiя, лобза'нiя же и= w=сяза'нiя, 
jа='кw смертоно'сна jа='да бjь'гай, да не въ глубину` 
грjьхо'вную поги'бели впаде'ши, и= въ сjь^ти дiа'воли 
w=ста'неши: преткну'вся же въ се'мъ, кромjь` ско'рби и= 
тя'жести никогда'же пребу'деши.

[г~] Не любодjь'йствуй въ ср\дцjь твое'мъ съ тва'рiю, да 
не прогнjь'ваеши гд\са сотво'ршаго ю=`: sjьлw' бо вма'лjь 
тва'рь и= плотска'я сла'сть прино'ситъ о_у=тjьше'нiе, 
пото'мже а='бiе наво'дитъ ме'рзость и= тя'жесть душjь`. 
Ма'лое приwбрjь'тенiе, вели'ка же тщета`: ма'лое весе'лiе, 
вели'ка же ско'рбь: нjь'сть w\т си'хъ толи'кw о_у=тjьше'нiя, 
_е=ли'кw по си'хъ тя'жести и= го'рести.

[д~] Не прельща'йся лjь'потою, и= поста'вою и= 
прекра'снымъ лице'мъ: о_у=до'бь бо сокруша'емо и= 
и=счезнове'нно _е='сть. Па'мятствуй по премjьне'нiи 
красо'тномъ гно'й, и= по w=бурева'нiи по'хотномъ быва'ющыя 
скw'рби и= тя^жести: то` никогда'же прельсти'шися, ниже` 
ко'ею красото'ю пло'ти, и= по'хотiю грjьхо'вною jа='тъ 
бу'деши.

[_е~] Вjь'дая бу'ди, jа='кw въ ма'лjь вре'мени сла'докъ 
_е='сть грjь'хъ, въ до'лго же вре'мя _е='сть го'рекъ: 
вма'лjь о_у=тjь'шенъ, надо'лзjь же ско'рбенъ: вма'лjь 
ра'достенъ, надо'лзjь же плаче'венъ, и= при разлуче'нiи w\т 
тjь'ла, sjьлw` тя'жестенъ _е='сть, и= многопеча'ленъ душjь`.

[s~] А='ще не и=скуси'лъ _е=си` грjьха`, и=скуша'ти 
_е=гw` ве'щiю не хощи`, да не о_у='дицу сме'ртную въ 
го'рести _е=гw` снjь'си: и= не и=скуша'ющи бо _е=гw` вjь'си, 
jа='кw ме'рзостенъ _е='сть, и= по не'мъ горька` болjь'знь, 
и= вкуси'вши _е=гw`, нjь'сть мо'щно и=збы'ти ско'рби и= 
печа'ли.

[з~] Не прiе'мли въ сла'сть вре'менныя сла'сти: вся'ка 
бо вре'менная сла'сть не пребыва'ющая вjь'чнw, су'етна 
_е='сть: вся'кое о_у=тjьше'нiе плотско'е и=счезнове'нно 
_е='сть: вся'кое наслажде'нiе вре'менное jа='вственная 
пре'лесть и= тя'жесть душjь`. По'хоть плотска'я сме'рть 
_е='сть душе`: бж\ственное же жела'нiе и= любо'вь, живо'тъ 
_е='сть, и= присносу'щная ра'дость.

[и~] Па'мятствуй, сла'сть вре'менную и= красоту` 
плотску'ю бы'ти гно'й, и= въ тлjь'нiе w=браще'нiе, и= 
никогда'же настоя'щымъ безслове'снw пригвозди'шися. 
Плотско'ю любо'вiю не о_у=води'ся, ниже` о_у=тjьше'нiе свое` 
въ не'й полага'й: преле'стна бо _е='сть, ло'жна и= 
лицемjь'рна, никогда'же во _е=ди'ной мjь'рjь стоя'щая, ниже` 
во вjь'ки пребыва'ющая.

[f~] Не прилjьпля'йся та'мw, и=дjь'же нjь'сть вjь'чно: 
ниже` о_у=тjьше'нiя и=щи`, и=дjь'же _е='сть превра'тно: 
мно'зи бо безслове'снw о_у=язви'вшеся красото'ю лица`, и= 
по'хотiю плотско'ю прельсти'вшеся, мно'гъ собла'знъ и= 
претыка'нiе мнw'гимъ соста'вльше, жи'знь свою` sлjь` 
сконча'ша, и= бjь'су бы'ша подру^чницы: и= маловре'менныя 
ра'ди сла'дости, жи'зни вjь'чныя w\ттщети'шася.

[_i~] Бг~у _е=ди'ному бу'ди порабоще'нъ и= тогw` 
добро'тою, и= бж\ственною любо'вiю о_у=я'звлено се'рдце 
свое` и=мjь'й, и= не прельсти'шися во вjь'ки, но па'че 
всjь'хъ пре'лестей превы'шше бу'деши, въ ми'рjь и= поко'и 
всегда'шнемъ w=бря'щешися: прiи'меши же и= получи'ши бл~гу'ю 
ча'сть, jа='же не w\ти'мется w\т тебе` во вjь'ки.


