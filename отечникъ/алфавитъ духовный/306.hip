<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть г~

Глава` шеста'я

W= _е='же терпjь'ти вся^ находя^щая до'блественнw.

Въ терпjь'нiи ва'шемъ стяжи'те ду'шы ва'шя, глаго'летъ 
гд\сь (Луки` за\ч р~s): претерпjь'вый до конца`, то'й 
спасе'нъ бу'детъ (Матf. за\ч л~s). Му'жъ терпjьли'въ, jа='кw 
твердjь'йшiй _е='сть а=дама'нтъ, нетерпjьли'въ же, jа='коже 
тро'сть, о_у=до'бь w\т вjь'трwвъ дви'жущаяся. Му'жъ 
нетерпjьли'въ, двоеду'шенъ и= наглоду'шенъ, неустро'енъ во 
всjь'хъ путе'хъ свои'хъ, глаго'летъ а=п\слъ (I=а'к: за\ч 
и~): и= никогда'же пока'жетъ ку'ю побjь'ду претерпjьва'яй же 
о_у=до'бь побjьди'тъ и= прiи'метъ вся^. А='ще бы му'ч_еницы 
не и=мjь'ли терпjь'нiя, не бы` вjьнча'лися, не бы` толи'ку 
сла'ву и= че'сть получи'ли.

[в~] Гд\сь научи` на'съ собо'ю терпjь'нiя, _о='бразъ 
на'мъ себе` показа'въ: непови'ненъ бы'вши сме'рти, на'съ 
ра'ди на кр\стjь` о_у='мре, jа='кw да и= мы` _е=гw` ра'ди 
вся^ съ ра'достiю претерпjьва'емъ: и='же о_у=коря'емь, 
проти'ву не о_у=коря'ше, стражда` не преща'ше: и='же грjьхи` 
на'ша са'мъ вознесе` на тjь'лjь свое'мъ на дре'во, да w\т 
грjь^хъ и=збы'вше пра'вдою поживе'мъ: _е=гw'же jа='звою мы` 
вси` и=сцjьлjь'хомъ, jа='коже глаго'летъ а=п\слъ (Петр: за\ч 
н~f). Претерпи` о_у='бw и= ты` съ ра'достiю вся^, да 
о_у=слы'шиши гла'съ глаго'лющь: поне'же соблю'лъ _е=си` 
сло'во терпjь'нiя моегw`, и= а='зъ тя` соблюду` w\т годи'ны 
и=скуше'нiя, хотя'щагw прiити` на всю` вселе'нную (А=пока'л: 
гл\ва г~).

[г~] Хр\сто'съ терпjь'нiемъ на кр\стjь` побjьди` врага`, 
терпjь'нiемъ w=суди` сме'рть, терпjь'нiемъ разори` а='да, 
тму` прогна`, спасе'нiе на'ше содjь'я: и= jа=`же 
невоздержа'нiемъ и= нетерпjь'нiемъ пра'дjьдъ на'шъ а=да'мъ 
погуби`: сiя^ сп~си'тель на'шъ вкуше'нiемъ го'рестнымъ, и= 
кре'стнымъ претерпjь'нiемъ взыска`. И= поне'же _о='нъ на'съ 
ра'ди толи'кw пострада`, поне'же _о='нъ толи'кw на'съ ра'ди 
претерпjь`: ты' же ни ма'лw _е=гw` ра'ди претерпи'ши; Не 
бу'ди то`. Сегw` ра'ди му'жественнjь претерпjьва'й во 
вре'менной се'й жи'зни вся^кiя w\т бг~а наноси^мыя скw'рби, 
jа='кw да во гряду'щемъ вjь'цjь вjь'чнw w= се'мъ 
возра'дуешися. Не претерпjьва'яй бо кто` здjь` ско'рбныхъ, 
ра'достныхъ посе'мъ не прiи'метъ.

[д~] Бл~же'нъ му'жъ, и='же прете'рпитъ и=скуше'нiе, 
зане` и=ску'сенъ бы'въ, прiи'метъ вjьне'цъ жи'зни, 
глаго'летъ а=п\слъ (I=а'кwва за\ч н~). Не и=мjь` _е=ди'нъ 
w\т четы'ридесять му'ч_еникъ терпjь'нiя, и= а='бiе jа='кw 
вода` въ ба'ни и=злiя'ся: претерпjь'вшiи же нетлjь'нными 
вjьнцы` о_у=вязо'шася. _Е=ди'ною не претерпjь'вый вся^ 
погуби`: до конца' же вма'лjь претерпjь'вшiи, вjь'чнjь 
вjьнча'шася. Нетерпjьли'вый всегда` jа='кw и=зумле'нъ 
_е='сть: а='ще случи'тся _е=му` что` сопроти'вно, не по 
во'ли се'рдца _е=гw`, а='бiе на всjь'хъ наскаку'етъ, на 
всjь'хъ ро'пщетъ, всjь'хъ вино'вными твори'тъ, а= не себе`, 
себе' же вся'кw w=правда'етъ. Но ты` о_у='бw бу'ди 
пригвожде'нъ всегда` на кр\стjь` терпjь'нiя, съ ра'достiю 
вся^ претерпjьва'й, а='ще и= по вся^ дни^ глаго'лютъ ти` 
бjь'си: сни'ди со креста` терпjь'нiя и= страда'нiя, 
наслади'ся w=сла'бы, jа='кw i=уде'_е ко хр\сту` глаго'лаху: 
сни'ди, ре'кше, со кр\ста`, и= вjь'руемъ въ тя` (Матf. за\ч 
_кс~и). Ты' же никогда'же w=слабjьва'й, ниже` и=сходи`, но 
пребу'ди всегда` на кр\стjь` терпjь'нiя и= му'жества, 
jа='коже мwv"се'й, внегда` и=мjь` кр\сто_обра'знw просте'рты 
ру'цjь, побjьжда'ше а=мали'ка, _е=гда' же w=слабля'ше, 
побjьжде'нъ быва'ше (И=схо\д: гл\ва з~_i): и= ты` о_у='бw 
_е=гда` пребу'деши всегда` въ неизмjь'нномъ терпjь'нiи и= 
му'жествjь, преwдолjь'еши врага`, мы'сленнаго а=мали'ка: 
а='ще же w=слабjь'еши, и= разлjьни'шися, побjьжде'нъ бу'деши 
w\т негw`.

[_е~] Терпя` потерпjь'хъ гд\са, и= вня'тъ ми`, 
глаго'летъ пр\оро'къ (_Псало'мъ л~f): терпjь'нiе о_у=бо'гихъ 
не поги'бнетъ до конца` (_Псало'мъ f~). Вне'млетъ гд\сь 
терпjь'нiю, w\твраща'ется же наглоду'шiя: терпjьли'вiи въ 
слjь'дъ _е=гw` ше'ствоваху, нетерпjьли'вiи же наглоду'шнiи, 
w\твраща'хуся: мно'зи бо рече`, возвраща'хуся, и= ктому` не 
хожда'ху со i=и~сомъ, глаго'люще: же'стоко _е='сть сло'во, 
кто` мо'жетъ _е=го` послу'шати (I=wа'н. за\ч к~д); Го'ре 
ва'мъ погуби'вшымъ терпjь'нiе, и= что` сотворите`, _е=гда` 
посjьти'тъ гд\сь, глаго'летъ сiра'хъ (Сiра\х: гл\ва в~). 
Му'жъ нетерпjьли'въ и= наглоду'шенъ, подо'бенъ _е='сть на 
леду` и=ли` на песцjь`, а= не на ка'мени терпjь'нiя и= 
о_у=пова'нiя хра'мину свою` зи'ждущему, по при'тчи 
_е=v\гльской (Луки` за\ч к~и).

[s~] _Е=ли'кw, человjь'че, sлонра'венъ _е=си`, толи'кw 
и= страда'ти не w\трица'йся, да си'мъ sлострада'нiемъ sло'бы 
и=збу'деши, глаго'летъ нjь'кто. _Е=ли'ка jа='зва, толи'ко и= 
врачева'нiе: _е=ли'кw вели'къ стру'пъ, толи'ка и='мать бы'ти 
и= цjьльба`: _е=ли'кw вели'къ грjь'хъ, толи'ко и='мать бы'ти 
и= страда'нiе. Сегw` ра'ди па'мятствуя своя^ мнw'гая 
недоста'точ_ества, не w\трица'йся никогда'же цjьльбы` 
терпjь'нiя: jа='кw да о_у=зрjь'въ свое` душе'вное здра'вiе, 
sjьлw` посе'мъ w= цjьльбjь` терпjь'нiя возра'дуешися, и= 
бг~у благодаре'нiе w= се'мъ возда'си, jа='кw и=сцjьли' тя.

[з~] Претерпjьва'й о_у='бw благода'рнjь вся^ находя^щая: 
а='ще случи'ттися что` w\т когw` печа'льно, не _о='наго 
вино'вна твори`, но себе`: не ту'не бо бг~ъ на тя` сiе` 
попусти`, но и='миже вjь'сть судьба'ми, къ твоему` 
и=справле'нiю: ничто'же быва'етъ без\ъ бг~а. Бг~ъ о_у='бw 
мно'гажды врачу'я тя`, разли'чна попуща'етъ и=скуш_е'нiя: 
ты' же неблагода'рнjь прiе'мля, и=на'го вино'вна твори'ши, 
а= не себе`. Не твори` о_у='бw ты` никого` вино'вна, но 
себе`: jа='кw по дjьлw'мъ прiя'лъ _е=си`. Лу'чше му'жъ 
долготерпjьли'въ, не'же крjь'покъ: терпjьли'въ му'жъ мно'гъ 
въ му'дрости, малоду'шенъ же крjь'покъ без\ъ о_у=ма` 
(При'тч: гл\ва s~_i).

[и~] Не скорби` на w=скорбля'ющаго тя`, но па'че 
благода'рнjь претерпи`: лу'чше бо _е='сть w=скорбля'ему 
бы'ти w\т когw`, не'же кого` w=скорби'ти: лу'чше 
безче'ствуему бы'ти, не'же кого` безче'стити, о_у=коря'ему 
бы'ти, не'же о_у=коря'ти, w=би'диму, не'же w=би'дjьти. Не 
ве'лiе бо _е='сть се`, _е='же бы ты` w=би'дjьлъ кого`, и=ли` 
безче'стилъ: се' же ве'лiе, _е='же w\т когw` w=би'димь и= 
безче'ствуемь бы'вши, благода'рнjь претерпи'ши: за 
w=бидjь'нiе бо и= безче'стiе, ка'знь, за терпjь'нiе же 
ве'лiе w\т бг~а возме'здiе и= по'честь.

[f~] Кто` хотя` чесогw` научи'тися, и= не претерпjьва'яй 
во о_у=че'нiи, что` навы'кнетъ; кто` не претерпjьва'яй 
лjьчбы`, и=сцjьли'тъ jа='зву; кто` терпjьли'внw не нося'й на 
плещу` свое'ю кр\ста` терпjь'нiя, въ слjь'дъ хр\ста` 
ше'ствуетъ; никто'же. Вси` _е=ли'цы въ слjь'дъ _е=гw` 
ше'ствовати хотя'ху, о_у=гото'виша себе` къ терпjь'нiю и= 
и=скуше'нiю, по ре'кшему: а='ще приступа'еши рабо'тати 
гд\сви, о_у=гото'ви ду'шу свою` во и=скуше'нiе: о_у=пра'ви 
се'рдце свое`, и= потерпи`, глаго'летъ сiра'хъ (Сiра'х: 
гл\ва в~). Скорби'тъ и= смуща'ется _о=троча` w= свое'мъ 
о_у=че'нiи: _е=гда' же и=звы'кнетъ, sjьлw` посе'мъ 
ра'дуется. Скорби'тъ и= вопiе'тъ неду'гуяй, не хотя` 
претерпjь'ти го'рькагw къ jа='звамъ приложе'нiя _е=гда' же 
w=здра'вjьетъ, sjьлw` посе'мъ благодари'тъ врачу'ющаго: 
си'це и= въ се'мъ _е='сть.

[_i~] Призыва'яй на'съ къ себjь` гд\сь, къ терпjь'нiю и= 
бра'ни поwщря'етъ на'съ: а='ще кто`, рече`, хо'щетъ въ 
слjь'дъ мене` и=ти`, да w\тве'ржется себе`, си'рjьчь, 
самолю'бiя во'ли своея`, и= во'зметъ кр\стъ сво'й, 
терпjь'нiя и= му'жества и= въ слjь'дъ мене` да и='детъ 
(Матf. за\ч _кс~f). не взима'яй же кр\ста` терпjь'нiя и= 
му'жества, ниже` хотя'й ма'ло претерпjь'ти что`, ка'кw въ 
слjь'дъ _е=гw` ше'ствуетъ; ника'коже. Не проше'дый бо кто` 
сквозjь` _о='гнь и= во'ду терпjь'нiя, ка'кw вни'детъ въ 
поко'й, по пр\оро'ку глаго'лющему; проидо'хомъ сквозjь` 
_о='гнь и= во'ду, и= и=зве'лъ _е=си` ны` въ поко'й 
(_Псало'мъ _кс~_е). Претерпи` о_у='бw и= ты` до'блественнjь 
вся^ находя^щая и=скуш_е'нiя, jа='кw да вни'деши въ поко'й, 
и= вjьнце'мъ нетлjь'нiя вjьнча'ешися. Пребу'ди всегда` въ 
неизмjь'нномъ терпjь'нiи, му'жествjь же и= воздержа'нiи, 
jа='кw да о_у=мертви'ши плотскi'я по'хwти, jа='кw да 
притупи'ши грjьхо'вное _о=ру'жiе, да побjьди'ши а='да, 
мы'сленнаго а=мали'ка: ничи'мъ бо та'кw побjьди'ти _е=го` 
мо'жеши, jа='коже терпjь'нiемъ и= воздержа'нiемъ: тjь'мъ 
прожене'ши бjь'сы, о_у=гаси'ши гее'нскiй пла'мень, 
о_у=кроти'ши стра^сти всеконе'чнw, му'ки и= го'рести 
и=збу'деши, и= жи'знь вjь'чную получи'ши, ктому` и= 
присносу'щныхъ бла^гъ сподо'бишися, w= хр\стjь` i=и~сjь 
гд\сjь на'шемъ.


