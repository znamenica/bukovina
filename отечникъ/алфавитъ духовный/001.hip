<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

W= _е='же то'чiю w= _е=ди'номъ гд\сjь ра'доватися 
подоба'етъ, а= не w= тлjь'нныхъ мi'ра сегw` ве'щехъ.

Ра'досте моя`, и=зба'ви мя` w\т w=быше'дшихъ мя`, гл~етъ 
пр\оро'къ (_Псало'мъ л~а з~), jа='коже _е=гда` а='гг~лъ къ 
тwвi'и гл~аше: Ра'дуйся, рече` тwвi'е, ра'дость тебjь` 
всегда` да бу'детъ. Тwвi'а къ а='гг~лу w\твjьща`: Ка'я 
ра'дость мнjь` бу'детъ, jа='кw во тмjь` сjьжу`, свjь'та 
небесе` не ви'жду; (Тwвi~ гл\ва _е~) Что` о_у='бw за 
ра'дость и='мать бы'ти душjь`, во о_у=до'лjь се'мъ 
плаче'внjьмъ, въ те'мныхъ и= сjь'ни сме'ртнjьй, въ 
безслове'сныхъ наслjь'дiяхъ сjьдя`, ничто'же и='но 
надjь'яся, то'чiю сме'рти, то'чiю w\тсю'ду разлуче'нiя, 
то'чiю безвjь'стныя кончи'ны; Ка'я бо ра'дость и='мать 
бы'ти, въ ско'рби и= го'рести су'щему; Ко'е весе'лiе во 
тмjь` сjьдя'щему; Ка'я прохла'да во о_у='захъ 
w=брjьта'ющемуся; Ко'е о_у=тjьше'нiе го'рестныя сме'рти 
надjь'ющемуся; Нико'еяже. Чи'мъ о_у=тjь'шитися хо'щеши; 
Сла'вою ли мi'ра сегw` о_у=до'бь и=счеза'ющею; И=мjь'нiемъ 
ли, и=ли` бога'тствомъ, вско'рjь погиба'ющимъ; Сластьми' ли, 
и=ли` похотьми` плотски'ми, въ смра'дъ и= гно'й 
w=браща'ющимися; Благолjь'пiемъ ли, и=ли` красото'ю пло'ти, 
о_у=до'бь тлjь'емою, въ пра'хъ и= пе'пелъ прелага'емою; Не 
и='маши, человjь'че, чи'мъ о_у=тjь'шитися въ вjь'цjь се'мъ 
плаче'вномъ, но па'че пла'кати и= рыда'ти досто'итъ ти`. Не 
во _о=те'чествjь бо сjьди'ши, но во и=згна'нiи: не въ ми'рjь 
и= поко'и, но въ борбjь` sjь'льныхъ ра'тей: не въ ра'дости 
и= весе'лiи, но во о_у=до'ли се'мъ плаче'вномъ. Кто` 
весели'тся, въ долга'хъ сы'й; Кто` о_у=тjьша'ется, въ 
темни'цjь сjьдя`; Кто` ра'дуется, сме'рти надjь'яся; 
Никто'же. Мi'ръ бо се'й и=спо'лненъ _е='сть пла'ча, а= не 
весе'лiя: ско'рби и= печа'ли, а= не ра'дости: тя'жести и= 
го'рести, а= не о_у=тjьше'нiя: ничто'же въ не'мъ _е='сть 
постоя'нно и= непрело'жно. Ра'дость _е=гw` смjь'шена съ 
ско'рбiю, весе'лiе съ печа'лiю, сла'ва прело'жна, бога'тство 
и=счеза'емо, красота` въ пра'хъ и= пе'пелъ прелага'ема, 
наслажде'нiе плотско'е въ смра'дъ и= гно'й претворя'емо. 
Послjьди' же сiя^ вся^ внеза'пною сме'ртiю пресjька'ются, и= 
скончева'ются. Ничто'же _е='сть въ вjь'цjь се'мъ досто'йно 
ра'дости и= весе'лiя, ничто'же досто'йно о_у=тjьше'нiя и= 
благомы'слiя: но вся^ пла'ча и= рыда'нiя и=спо'лн_ена: 
суета` су'етствъ вjь'къ человjь'ческiй. Роди'тся о_у='бw 
человjь'къ w\т тли`, расте'тъ въ болjь'знехъ и= неду'зjь: 
и=знуря'етъ же жи'знь свою` въ ско'рбjьхъ и= печа'лjьхъ, въ 
молвjь`, въ бу'рjь и= безвjь'стiи, и= вся'комъ 
непостоя'нствjь: w\твсю'ду бо бjьды^, w\твсю'ду навjь^тницы, 
w\твсю'ду гони'тели, w\твсю'ду ра'тницы и= сопротивобо'рцы, 
w\твсю'ду борбы^ и= недоумjь'нiе, w\твсю'ду боя'знь и= 
страхова'нiе: w\твсю'ду нjь'сть ми'ра и= поко'я. Ве'сь мi'ръ 
и=спо'лненъ бjьды` и= немирова'нiя: и=дjь'же w=брати'шися, 
всю'ду борбу` и= ра'ть о_у='зриши. W\тсю'ду ра'туетъ 
w=б\ъяде'нiе, w\т_ону'ду же пiя'нство: w\тсю'ду лjь'ность, 
w\т_ону'дуже нечу'вствiе: w\тсю'ду по'хоть, w\т_ону'дуже 
скве'рное раче'нiе: w\твсю'ду стра'хъ, w\твсю'ду грjь'хъ и= 
преступле'нiе, w\твсю'ду небезбоя'знство: нjь'сть w= чесо'мъ 
ра'доватися во вjь'цjь се'мъ многоплаче'вномъ. Но па'ки 
прiи'детъ же сме'рть, прiи'детъ w\твсю'ду разлуче'нiе, 
прiи'детъ внеза'пное всjь'хъ и=змjьне'нiе: душа' же по'йдетъ 
во и='нъ вjь'къ, и= прiи'метъ jа=`же здjь` содjь'я: а= 
пло'ть w=ста'нется че'рвiю въ снjьде'нiе, въ смра'дъ и= 
гно'й w=брати'тся: ничто'же въ не'мъ _е='сть ра'достно. 
Сегw` ра'ди не ра'дуйся ни w= чесо'мже вре'менномъ въ 
вjь'цjь се'мъ плаче'вномъ: поне'же все` въ не'мъ 
непостоя'нно и= превра'тно, все` въ не'мъ ло'жно _е='сть и= 
премjь'нно. Но а='ще хо'щеши о_у=тjь'шитися, w= гд\сjь 
_е=ди'номъ о_у=тjьша'йся: а='ще хо'щеши ра'доватися, w= 
гд\сjь _е=ди'номъ ра'дуйся: ра'дость бо плотска'я вско'рjь 
погиба'етъ, w= гд\сjь же ра'дость пребыва'етъ во вjь'ки. 
О_у=тjьше'нiе земно'е внеза'пу и=счеза'етъ, и= въ го'ресть 
w=браща'ется: о_у=тjьше'нiе же пр\ста'гw дх~а, w= гд\сjь 
пр\снw о_у=тjьша'етъ, и= во вjь'ки вjь'чныя о_у=тjьша'ти 
бу'детъ о_у=тjьше'нiемъ неизрече'ннымъ. Сегw` ра'ди ни w= 
чесо'мъ и='номъ, но w= гд\сjь ра'дуйся: Ра'дуйтеся бо w= 
гд\сjь вси` пра'вiи ср\дцемъ, гл~етъ пр\оро'къ (_Псало'мъ 
л~а). и= па'ки а=п\слъ: Всегда` [рече`] w= гд\сjь 
ра'дуйтеся, непреста'ннw моли'теся, w= все'мъ благодари'те: 
(Солу\н за\ч с_о~г) въ си'хъ бо трiе'хъ спасе'нiе на'ше 
быва'етъ. Ни w= чесо'мъ и='номъ, то'чiю w= гд\сjь ра'дуйся: 
вся'ка бо ра'дость, а='ще не w= гд\сjь, ло'жь _е='сть, 
пре'лесть _е='сть: вся'ко о_у=тjьше'нiе, а='ще не w= бз~jь, 
тя'жесть _е='сть, и= смуще'нiе души`. Тjь'мже не w= пи'щи и= 
питiи`, не w= бога'тствjь и= сла'вjь мi'ра сегw` ра'дуйся, 
ниже` w= ко'ихъ красота'хъ, и= безслове'сныхъ по'хотехъ, но 
w= гд\сjь ра'дуйся, w= бз~jь _е=ди'номъ весе'лiемъ 
весели'ся: въ си'хъ бо вре'менныхъ ра'дости и='стинныя 
нjь'сть, то'чiю ло'жная, вре'менная, безслове'сная. Во тмjь' 
бо свjь'та нjь'сть, въ сме'рти жи'зни не w=бря'щеши, во 
лжjь` пра'вда не jа=ви'тся. Ра'дость мi'ра сегw` ло'жна, 
о_у=тjьше'нiе _е=гw` премjь'нно, весе'лiе о_у=до'бь 
прелага'емо. Въ ма'лjь ра'дость и= о_у=тjьше'нiе, а='бiе 
внеза'пу пла'чь и= рыда'нiе: _е=ще` о_у=тjьше'нiе _е=гw` не 
пре'йде, и= а='бiе о_у=же` ско'рбь и= печа'ль пости'же. 
Тогw` ра'ди w= гд\сjь _е=ди'номъ ра'достiю ра'дуйся, и= 
весе'лiемъ весели'ся. Ра'дуйся w= гд\сjь бз~jь, jа='кw бг~ъ 
тво'й, бг~ъ ве'лiй _е='сть, вjь'чный, безсме'ртный, 
всемогi'й, вседержи'тель, бг~ъ ще'дръ, мл\стивъ, прв\днъ, 
чл~вjьколюби'въ и= премл\срдъ: _о=ц~ъ щедро'тъ, бг~ъ вся'кiя 
о_у=тjь'хи. _Е=гw` _е='сть нб~о и= земля`, го'ры, хо'лми, 
древеса`, дубра^вы: _е=гw` sвjь'рiе, ско'ти, га'ди, пти^цы 
перна'ты: _е=гw` вся'кое дыха'нiе и= вся` тва'рь, ви^димая 
и= неви^димая, jа=`же на нб~си` и= на земли`: _е=гw` со'лнце 
и= мjь'сяцъ, sвjь'зды, и= вся^ стiхi'я нб\сная: _е=гw` 
во'ды, рjь'ки, моря`, _е=зе'ра, и=сто'чницы, гра'ды, 
снjь'зи, дожде'ве, вjь'тры, гро'мове, мо'лнiя: _е=гw` вси` 
человjь'цы, вси` ро'ди земноро'днiи: _е=гw` а='гг~ли, 
а=рха'гг~ли, пр\сто'ли, гд\сьствiя, херувi'ми и= серафi'ми, 
и= вся^ нб\сныя си^лы. Та'мw пра'вда, та'мw су'дъ 
нелицемjь'ренъ: та'мw бл~гость и= чл~вjьколю'бiе: та'мw 
прему'дрость и= и=сто'чникъ ра'зума: та'мw тишина`, поко'й, 
безбоя'знство и= безпеча'лiе: та'мw сла'ва, бога'тство, 
сокро'вище, и= вjь'чное наслажде'нiе: та'мw ра'дость, 
весе'лiе, свjь'тъ, w=заре'нiе, красота`, благолjь'пiе, 
сла'дость и= вся'кое о_у=тjьше'нiе: та'мw свобо'да, 
простра'нство, _о=би'лiе и= вjь'къ непремjь'нный. А='ще что` 
то'чiю въ человjь'цjьхъ люби'мо, та'мw все` _е='сть: то'чiю 
ко гд\су бг~у твоему` все'ю душе'ю твое'ю прилjьпи'ся, и= w= 
не'мъ _е=ди'нjьмъ ра'достiю ра'дуйся, и= весе'лiемъ 
весели'ся. Ра'дуйся w= гд\сjь, и= благодаре'нiе _е=му` 
приноси`: jа='кw сотвори' тя по _о='бразу и= по подо'бiю 
своему`, w\т небытiя` въ бытiе' тя, сла'вою и= че'стiю тя` 
вjьнча`: не сотвори' тя sвjь'ремъ, и= ни ки'томъ, ни и='нымъ 
ко'имъ живо'тнымъ, но человjь'комъ, разу'мною тва'рiю, 
безсме'ртiемъ и= самовла'стiемъ ду'шу твою` почте`. А='ще и= 
разлуча'емся вре'меннw пло'тiю, но на лу'чшее преселе'нiе 
прехо'димъ, душе'ю же пребыва'емъ во вjь'ки: не на ты'сящу 
и=ли` двjь`, и=ли` три` ты'сящи лjь'тъ, но во вjь'ки 
вjь'чныя, конца` не и=му'щыя. Ра'дуйся w= гд\сjь, и= 
благодаре'нiе _е=му` приноси`, jа='кw вся^ тебе` ра'ди ту'не 
сотвори`: тебе` ра'ди нб~о и= зе'млю, со'лнце и= луну`, и= 
все` sвjь'здное нб\сное о_у=краше'нiе сотвори`: тебе` ра'ди 
sвjь'ри, ско'ти, пти^цы перна'ты, и= вся'ко живо'тно: тебе` 
ра'ди моря`, рjь'ки, и=сто'чники, _е=зе'ра, ры^бы 
разли^чныя, ки'ты превели'кiя: тебе` ра'ди лjь'сы, дубра^вы, 
пусты^ни разли^чныя: тебе` ра'ди ви^димая и= неви^димая 
сотвор_е'на су'ть. Ра'дуйся w= гд\сjь, и= благодаре'нiе 
_е=му` приноси`, jа='кw вся^ w= тебjь` пра'веднjь и= 
мл\срднjь о_у=стро'и, и= непреста'ннw промышля'етъ w= души` 
твое'й: защища'етъ тя`, сохраня'етъ тя`, покрыва'етъ тя`, 
заступа'етъ ду'шу твою`, да'руетъ ти` крjь'пость, здра'вiе, 
живи'тъ тя`, вразумля'етъ тя`, просвjьща'етъ тя` на вся'ка 
дjьла` бла'га, вся^ пра'в_едная и= премл\срдная w= тебjь` 
дjь'етъ. Ра'дуйся w= гд\сjь, и= благодаре'нiе _е=му` 
приноси`, jа='кw _о='нъ бг~ъ всеси'льный, пребога'тый, тебе` 
ра'ди w=бнища`, тебе` ра'ди чл~вjь'къ бы'сть, да тебе` 
соедини'тъ себjь` во _е=ди'но: не возгнуша'ся на ся` взя'ти 
на^ша, да на'мъ всего` себе` w\тда'стъ. Тебе` ра'ди въ 
jа='слjьхъ положе'нъ бы'сть: тебе` ра'ди пелена'ми пови'тъ 
бы'сть, w=дjьва'я нб~о _о='блаки: тебе` ра'ди _о=смодне'венъ 
w=брjь'занъ бы'сть: тебе` ра'ди бjьжа` во _е=гv'петъ: тебе` 
ра'ди во i=_орда'нjь кр\сти'ся: тебе` ра'ди главу` предте'чи 
приклони`, да тебе` вознесе'тъ горjь`, не тре'буя кр~ще'нiя 
кр\сти'ся, да тебjь` кр~ще'нiемъ w=чище'нiе пода'стъ. 
Ра'дуйся w= гд\сjь, и= благодаре'нiе _е=му` приноси`, jа='кw 
тебе` ра'ди бiе'нъ, безче'щенъ, и= w=плева'нъ, зауше'нъ, 
свя'занъ, терно'вымъ вjьнце'мъ о_у=я'звенъ бы'сть. Тебе` 
ра'ди ру'цjь свои` на кр\стjь` пригвозди`, _о='цта и= же'лчи 
вкуси`, копiе'мъ въ преч\стое свое` ребро` прободе'нъ 
бы'сть: тебе` ра'ди кро'вь свою` преч\стую и=злiя`, кро'вiю 
свое'ю и=скупи`: тебе` ра'ди во гро'бjь положе'нъ бы'сть: 
тебе` ра'ди тридне'внjь и=з\ъ гро'ба воскр~се, да всjь^мъ 
на'мъ и=з\ъ гро'ба воскр~се'нiе да'руетъ. Ра'дуйся w= 
гд\сjь, и= благодаре'нiе _е=му` приноси`, jа='кw а='ще и= 
тма'ми т_е'мъ пред\ъ бг~омъ согрjьша'еши, мл\стивнjь 
прiе'млетъ тя` ка'ющагося. Коли'кw пред\ъ ни'мъ 
согрjьша'еши, _о='нъ же _е=дина'че не w\тмета'етъ тя`: 
коли'кw ты` преступа'еши, _о='нъ же не w\твраща'ется: 
коли'кw ты` па'даеши, _о='нъ же возставля'етъ тя`, 
долготерпи'тъ ти` не а='бiе сме'рти тя` предае'тъ, но 
w=жида'етъ w=браще'нiя твоегw`, да'же до кончи'ны, когда` 
ты` w=брати'шися: даде` тебjь` зако'нъ, и= вjь'дjьнiе во'ли 
своея`: не w\три'ну тя` кр~ще'нiя, не w=ста'ви тя` во 
и=новjь'рствjь, и=ли` па'губной _е='реси погруже'нну бы'ти. 
Ра'дуйся w= гд\сjь, и= благодаре'нiе _е=му` приноси`, jа='кw 
ма'лагw ра'ди нjь'коегw бл~гоугожде'нiя, жи'знь вjь'чную, 
цр\ство нб\сное w=бjьща` да'ти. Са'мъ сотвори'вый, са'мъ 
созда'вый, и= вся^ ко благоугожде'нiю да'вый, жи'знь 
вjь'чную да'руетъ: не на вре'мя нjь'кое ма'ло, не на вре'мя 
нjь'кое кра'тко, не на сто` лjь'тъ, и=ли` ты'сящу, и=ли` 
ты'сящъ ты'сящей, но во вjь'ки вjь'чныя, конца` не и=му'щыя. 
Сла'ва неисповjьди'мому _е=гw` мл\срдiю, сла'ва прему'дрому 
_е=гw` о_у=строе'нiю, сла'ва неизрече'нной и= непостижи'мой 
_е=гw` бл~гости и= человjьколю'бiю! Jа='кw тому` подоба'етъ 
вся'кая сла'ва, че'сть и= держа'ва, со безнача'льнымъ 
_о=ц~е'мъ, и= съ прест~ы'мъ и= бл~ги'мъ, и= животворя'щимъ 
дх~омъ, ны'нjь и= пр\снw, и= во вjь'ки вjькw'въ, а=ми'нь.


