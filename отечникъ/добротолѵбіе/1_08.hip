<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 169)



И='же во ст~ы'хъ _о=т_е'цъ на'шихъ григо'рiй на 
сiна'йстjьй горjь` во и='нока бы'сть постри'женъ, и= сегw` 
ра'ди сiнаи'тъ нарече'ся, процвjьте' же во вре'мя 
ца'рствованiя а=ндронi'ка, _о='колw ты'сящи три'ста 
тридеся'тагw го'да, во а=fw'нъ же го'ру прише'дъ, и= 
та'мwшнiя w=бше'дъ _о=би'тели и= безмо'лвнич_ества: мно'гихъ 
о_у=`бо w=брjь'те смы'сломъ и= нра'вwвъ чистото'ю 
о_у=кра'шенныхъ, и= w= дjья'нiи то'чiю тщали'выхъ, блюде'нiю 
же о_у=ма` и= безмо'лвiя, w=па'сству и= видjь'нiю толи'кw 
ненауче'нныхъ, jа='кw ниже` по и='мени та^, jа=кwва' же 
су'ть, разумjь'ти. _Е=ди'нjьмъ то'чiю тре'мъ прилучи'ся въ 
ски'тjь магу'ла лежа'щемъ проти'ву фiлоfе'а [и=са'iа, 
корни'лiй и= мака'рiй тjь^мъ и=мена`] ма'лw и= w= видjь'нiи 
тружда'тися. Сегw` ра'ди ре'вностiю бж~iею распаля'емь, не 
то'чiю _о=со'бь безмо'лвствующихъ, но и= въ _о=бщежи'тiяхъ 
всjь'хъ, трезвjь'нiю и= блюде'нiю о_у=ма` и= о_у='мнjьй 
моли'твjь о_у=ча'ше. Не то'чiю же, но и= по предмо'рiямъ 
македw'нскимъ три` ла^vры в_е'лiя о_у=стро'ивъ, и= мjьста` 
мнw'жайша и= _о='бласти преше'дъ, всjь'хъ _о='бще w= 
дjь'ланiи о_у='мныя и= непреста'нныя моли'твы, 
бж~е'ственными свои'ми о_у=че'ньми наставля'ше. И= мно'гихъ 
тjь'мъ грjь'шникwвъ w=брати'въ, и= досто'йныхъ и=з\ъ 
недосто'йныхъ показа'въ, спаса'емыхъ ча'сти тjь'мъ 
о_у=досто'итися вино'венъ бы'сть. тw'же и= жи'знь ка'ллiстъ 
святjь'йшiй патрiа'рхъ, и= о_у=чени'къ _е=гw`, 
и=звjь'ствовавшiй, простра'ннjь написа`. Но jа='кw бо въ 
жи'зни свое'й, сла'венъ _о='бщiй о_у=чи'тель свяще'ннагw 
трезвjь'нiя jа=ви'ся, си'це по сме'рти, къ тому'жде 
настоя'щими свои'ми списа'ньми путеведе'тъ. О_у='мныя бо и= 
серде'чныя мл~твы дjь'ятельный спо'собъ и=зря'днjьйше и= 
соверше'ннjьйше наставля'етъ, и= w= нра'вственныхъ 
добродjь'телехъ и= страсте'хъ и=зуча'етъ, и= и=ны^я о_у=`бо 
зна'м_енiя пре'лести, и='на же благода'ти въ си'хъ jа=ви`. 
И= вся'кw преполе'зное _е='сть сiе` творе'нiе ра'внjь 
новонача^льнымъ, ср_е'днимъ же и= соверш_е'ннымъ: 
сокрове'нное же въ ни'хъ духо'вно бога'тство, jа=ково` и= 
коли'ко _е='сть, нелjь'ностнjь прочты'й w=бря'щетъ, и= 
ра'достiю вои'стинну неизрече'нною возра'дуется w= 
w=брjь'тенiи тогw`. 

(с. 170)

И='же во святы'хъ _о=тца` на'шегw

ГРИГО'РIА СIНАИ'ТА.

Главы^, краегране'сiемъ въ гре'ческомъ писа'нiи 
располож_е'нныя, sjьлw` пол_е'зныя. 

Словеса` разли^чная w= за'повjьдехъ, догма'тjьхъ, 
му'кахъ, и= w=бjьтова'нiяхъ: _е=ще' же w= по'мыслjьхъ, 
страсте'хъ, добродjь'телехъ, безмо'лвiи и= моли'твjь. 

а~. Слове'сну о_у=`бо бы'ти, и=ли` содjь'латися кому` по 
_е=стеству`, jа='коже бjь` пре'жде въ чистотjь` и= 
нетлjь'нiи, невозмо'жно. То'ю бо чу'вственное безслове'сiя 
навыкнове'нiе, се'ю же тлjь'нное пло'ти состоя'нiе w=блада`. 

в~. По _е=стеству` слове'сными _е=ди'ни то'чiю чистото'ю 
святi'и jа=ви'шася: сло'ва бо чи'ста никто'же w\т му'дрыхъ 
въ сло'вjь и=мjь`, w\т нача'ла слове'сность по'мыслы 
растли'вшихъ. Веще'ственный бо и= многоглаго'льный 
прему'дрости мi'ра сегw` ду'хъ, словеса` о_у=`бо на 
многовjь'дjьнiе, по'мыслы же на дича'йшее наводя`, 
водворя'ется въ ни'хъ, лиши'въ и=`хъ воv"поста'сныя 
прему'дрости и= видjь'нiя нераздjь'льнагw и= 
_е=ди'нственнагw ра'зума. 

г~. Ра'зумъ и='стины, чу'вство благода'ти со'бственнw 
бы'ти разумjь'й, прw'чiя же разумjь^нiя, помышле'нiй 
jа=вл_е'нiя и= веще'й доказа^нiя, нарица'ти подоба'етъ. 

(с. 171)

д~. _Е=ли'цы благода'ти не получа'ютъ, ра'ди невjь'рiя 
и= нерадjь'нiя сiе` стра'ждутъ: и= _е=ли'цы па'ки 
w=брjьта'ютъ вjь'рою и= тща'нiемъ. Си'хъ о_у=`бо ра'ди въ 
пр_е'дняя при'снw простира'ются, сопроти'вныхъ же ра'ди, 
вспя'ть соверше'ннjь w=браща'ются. 

_е~. Равно` _е='сть и= ме'ртву и= нечу'вственну бы'ти, 
и= о_у=мо'мъ слjь'пу, и= тjьле'снjь не зрjь'ти. _О='въ бо 
лиши'ся о_у='бw живы'я и= дjь'йствующiя си'лы: _о='въ же 
лиши'ся, не ви'дя бж\ственнагw свjь'та, творя'щагw зрjь'ти 
и= зрjь'тися. 

s~. Си'лу и= прему'дрость, _о=боя^ w\т бг~а ма'ли 
прiе'млютъ: _о='на бо _е='сть бж~е'ственныхъ причаща'т_ельна 
бла^гъ: сiя^ же и=з\ъяви'т_ельна, воспрiима'ти же _е=е` и= 
преподая'ти, бж~е'ственный вои'стинну да'ръ и= вы'ше 
человjь'ка. 

з~. Свjьти'лище и='стинно и= пре'жде бу'дущагw житiя` 
_е='сть, _е='же без\ъ пw'мыслъ се'рдце дjь'йствуемо дх~омъ: 
вся^ бо та'мw соверша'ются и= глаго'лются дх~о'внjь. И= не 
стяжа'вый сiе` w\тсю'ду, ка'мень _е='сть ра'ди и=нjь'хъ 
добродjь'телей, потре'бенъ въ назида'нiе бж~е'ственнагw 
хра'ма, а= не хра'мъ и= священнодjь'йствитель дх~а. 

и~. Нетлjь'ненъ человjь'къ со'зданъ бы'сть кромjь` 
мокро'тъ, jа=ко'въ же и= воскре'снетъ. Не непремjь'ненъ же, 
ниже` па'ки премjь'ненъ. Си'лу и=мjь'я во'льнагw хотjь'нiя 
преложи'тися, и=ли` ни`: соверше'ннагw бо непреложе'нiя не 
твори'тъ къ _е=стеству` хотjь'нiе, то' бо _е='сть по'честь 
бу'дущагw непрело'жнагw w=боже'нiя. 

f~. Тлjь'нiе бо пло'ти рожде'нiе, jа='сти же и= 
и=зли'шество и=зпромета'ти, и= свирjь'пjьти и= спа'ти, 
_е=сте'ств_енная sвjьре'й и= скотw'въ свw'йства, по ни'мже 
преслуша'нiя ра'ди скотw'мъ о_у=подо'бльшеся, w\тпадо'хомъ 
свои'хъ и= бг~ода'нныхъ бла^гъ, и= ско'тни w\т слове'сныхъ, 
и= sвjь'рсти w\т бж~е'ственныхъ содjь'лавшеся. 

_i~. Ра'й сугу'бъ _е='сть: чу'вственный и= о_у='мный, 
си'рjьчь во _е=де'мjь, и= благода'тный. 

а~_i. Преходя'ща, си'рjьчь, тлjь'нна тва'рь не бы'сть 
пе'рвjье, сказу'ютъ, сотворе'на: по'слjьжде же растли'вшися, 
и= тлjь'нiю подпа'дши, и= суетjь`, по писа'нiю, повину'ся, 
си'рjьчь, человjь'ку, не (с. 172) во'лею, и= не хотя'щи, но 
за повину'вшаго ю=`, на о_у=пова'нiи{Ри'м. гл. и~, ст. к~.} 
w=бновле'нiя и=стлjь'вшагw а=да'ма. W=бнови'вый того` и= 
w=святи'вый, а='ще и= тлjь'нно но'ситъ то'й тjь'ло, 
вре'менныя ра'ди жи'зни, и= сiю` w=бнови`, но не о_у=` w\т 
тлjь'нiя свободи'въ. W\т тлjь'нiя же и=збавле'нiе тва'ри, 
и='нiи глаго'лютъ, бы'ти на лу'чшее премjьне'нiе, друзi'и 
же, соверше'нное чу'вственныхъ преложе'нiе. _О=бы'чай бо 
_е='сть писа'нiю, w= недоумjьва'емыхъ досе'лjь твори'ти 
сказа'нiе про'стw и= немногопы'тнjь. 

в~_i. Благода'ть прiе'млющiи jа='коже въ зача'тiи, и= 
непра'здни су'ще дх~омъ, и=ли` чрез\ъ пад_е'нiя 
бж~е'ственное w\тмета'ютъ сjь'мя, и=ли` вдо'вствутъ w\т 
бг~а, прi_обще'нiемъ врага` кры'ющагwся въ ни'хъ. И= 
w=ставле'нiе о_у='бw благода'ти, дjь'йства ра'ди страсте'й, 
соверше'нное же лише'нiе, грjьхо'внагw ра'ди дjья'нiя 
быва'етъ. Душа' бо страстолюби'вая и= грjьхолюби'вая, 
лише'на и= w\тве'ржена су'щи благода'ти и= вдо'вствующа, 
жили'ще бу'детъ страсте'мъ, да не реку` бjьсw'мъ, ны'нjь и= 
въ бу'дущемъ вjь'цjь. 

г~_i. Jа='рость ти'хою и= кро'ткою ничто'же и='но 
твори'тъ, jа='коже му'жество и= ми'лость: _о='ва о_у='бw 
внjь^шнiя: _о='ва же вну'тр_еннiя, jа='коже градое'мнiи 
хи'трwсти сокруша'ющи. 

д~_i. Мно'зи за'пwвjьди дjь'лающе, мня'тъ ше'ствовати, 
не о_у=` гра'да дости'гше внjьу'ду пребыва'ютъ. И=схожде'нiе 
бо ца'рскихъ пра'выхъ путе'й, си'рjьчь подо'бныя 
добродjь'телямъ sло'бы _о='тай взе'мше неуспjь'шнw 
ше'ствуютъ. За'пwвjьди бо тре'буютъ ниже` о_у=мале'нiя, 
ниже` превосхожде'нiя, но и= намjь'ренiя бг~оуго'дна, и= 
бж~е'ственныя то'чiю и='щуще во'ли. А='ще ли не та'кw, всу'е 
тру'дъ, пра^вы, по писа'нiю, не твори'ти ст_ези` бж~iя: во 
вся'комъ бо дjь'лjь, намjь'ренiе взыску'ется ве'щи. 

_е~_i. Въ пути`, си'рjьчь за'повjьдьми въ се'рдцjь, 
взыску'й гд\са. _Е=гда' бо слы'шиши i=wа'нна вопiю'ща, и= 
повелjьва'юща всjь^мъ о_у=гото'вати пу'ть гд\снь: пра'вы 
твори'ти ст_ези`{Ма'рка гл. а~, ст. г~.} веля'ща, 
за'пwвjьди, и= сердца` и= дjья^нiя бы'ти непщу'й. Не 
возмо'жно бо (с. 173) сотвори'ти пу'ть пра'въ за'повjьдей и= 
дjья'нiе непогрjь'шно, а='ще не серде'чну правоту` 
сотвори'ши.

s~_i. Же'злъ и= па'лицу,{_Псал. к~в, ст. д~.} _е=гда` 
о_у=слы'шиши по проро'ческому словеси` писа'нiе глаго'лющее, 
су'дъ и= про'мыслъ бы'ти непщу'й: по нра'вственному же 
сло'ву пjь'нiе и= моли'тву. Суди'ми бо w\т гд\са жезло'мъ 
наказа'нiя, ко w=браще'нiю наказу'емся: наказу'юще же 
востаю'щыя на ны` жезло'мъ му'жественнагw пjь'нiя, моли'твою 
о_у=твержда'емся. И=му'ще о_у=`бо же'злъ и= па'лицу въ 
руцjь` дjья'нiя о_у=ма`, не преста'немъ нака'зовати и= 
нака'зоватися, до'ндеже под\ъ про'мысломъ су'ще, 
соверше'ннjь и=збjь'гнемъ суда` ны'нjьшнягw и= бу'дущагw. 

з~_i. Сво'йственно _е='сть за'повjьдемъ, _е='же 
предпочита'ти присноwбде'ржную за'повjьдь, бж~iю па'мять, 
глаго'лющую: помяни` гд\са бг~а твоего` вы'ну,{_е~ Мwv"с. 
гл. и~, ст. и~_i.} _е='юже бо погибо'ша, се'ю и= 
сохрани'тися мо'гутъ. Забве'нiе бо погуби` бж~iю и=знача'ла 
па'мять, за'пwвjьди помрачи'вши, и= та'кw на'га человjь'ка 
w\т вся'кагw бла'га содjь'ла. 

и~_i. Двjьма` за'повjьдьми подви'жники па'ки дре'внягw 
досто'инства достиза'ютъ: послуша'нiемъ и= посто'мъ. W\т 
несохране'нiя бо си'хъ вся'кая sло'ба ро'ду человjь'ческому 
привни'де. И= и=`же послуша'нiемъ о_у='бw храня'щiи 
за'пwвjьди, поспjь'шнjье къ бг~у восхо'дятъ, а= и=`же 
посто'мъ и= моли'твою, косни'тельнjье. И= послуша'нiе 
о_у='бw новонача^льнымъ прили'чествуетъ: по'стъ же 
ср_е'днимъ, и= разу^мнымъ, и= му'жеств_еннымъ. _Е='же бо 
соблюсти` за'повjьдьми неле'стное послуша'нiе бг~у, sjьлw` 
ма'лjьхъ _е='сть, и= самjь^мъ тjь^мъ му'жеств_еннымъ 
притру'дно. 

f~_i. Зако'нъ дх~а жи'зни, по а=п\слу,{Ри'м. гл. и~, ст. 
в~.} _е='сть, и='же въ се'рдцjь дjь'йствуяй и= глаго'ляй, 
jа='коже и= пи'сьменный во пло'ти дjь'йствуемый. То'й бо 
о_у='бw свобожда'етъ о_у='мъ w\т зако'на грjьхо'внагw и= 
сме'рти: се'й же _о='тай фарiсе'а содjь'ловаетъ, тjьле'снjь 
зако'нъ творя'ща, и= помышля'юща, и= во _е='же ви'дjьну 
бы'ти за'пwвjьди дjь'лающа. 

(с. 174)

к~. Составле'нiе всjь'хъ за'повjьдей, слага'емыхъ и= 
соwружа'емыхъ ду'хомъ, человjь'ка соверше'нна глаго'лютъ 
бы'ти, и=ли` несоверше'нна по предспjь'янiю быва'ема. И= 
за'пwвjьди о_у='бw, jа='коже тjь'ло, добродjь'т_ели же а='ки 
кw'сти ка'чествъ навыкнове'нiя благода'ть же, jа='кw ду'шу 
жи'ву су'щую, и= дви'жущуся и= дjь'йствующу, jа='коже тjь'ло 
всjь'хъ за'повjьдей дjья'нiя. Нерадjь'нiе бо и= тща'нiе къ 
превозраще'нiямъ хр\стw'вымъ, показу'ютъ человjь'ка, 
младе'нца и=ли` соверше'нна, ны'нjь же и= въ бу'дущемъ 
вjь'цjь. 

к~а. Хотя'й тjь'ло за'повjьдей возрасти'ти, слове'снагw 
чи'стагw млека` ма'тернiя благода'ти жела'ти да тщи'тся. 
W\тту'ду бо млекопита'ется вся'къ, w= хр\стjь` и='щущiй и= 
хотя'щiй возраще'нiемъ возрасти'тися. Млеко' бо къ 
возраще'нiю прему'дрость w\т свои'хъ сос_е'цъ w= хр\стjь` 
младе'нц_емъ теплоту` подае'тъ: ме'дъ же пи'щный 
соверш_е'ннымъ весе'лiе свое` ко w=чище'нiю дае'тъ. Ме'дъ, 
глаго'летъ, и= млеко` под\ъ я=зы'комъ твои'мъ.{Пjь'снь 
пjь'с. д~, ст. а~_i.} Млеку` о_у='бw и=мjь'ти пита'тельную 
и= возрасти'тельную, ме'ду же w=чисти'тельную ду'ха си'лу, 
соломw'нъ рече`. Вели'кiй же а=п\слъ, разли'чiе дjь'йствъ 
назна'менуя, глаго'ла: jа='кw младе'нц_евъ, млеко'мъ вы` 
напои'хъ, а= не бра'шномъ.{а~ Кор. г~, ст. а~ и= в~.}

к~в. Слове'съ за'повjьдей, кромjь` за'повjьдей 
взыску'яй, и= о_у=че'нiемъ и=ли` чте'нiемъ w=брjьсти` 
жела'яй, подо'бенъ _е='сть воwбража'ющему себjь` сjь'нь 
вмjь'стw и='стины. Словеса` во и='стины въ прича'стницjьхъ 
и='стинjь прича'ствуеми су'ть. И='стины бо неприча'стнiи и= 
невjь'дущiи, взыску'я слове'съ, w=брjьта'ютъ я=` w\т 
w=б\ъюродjь'вшiя прему'дрости, и=`хже и= душе'вными наре'клъ 
а=п\слъ, дх~а не и=му'щихъ, а='ще и= и='стиною не'гли 
велича'ются. 

к~г. Jа='коже чу'вственное _о='ко взира'етъ на пи'смя, 
и= w\т пи'смене чу'вств_енная прiе'млетъ разумjь^нiя: си'це 
и= о_у='мъ, _е=гда` w=чи'стится, и= въ первобы'тное 
дости'гнетъ досто'инство, на бг~а зри'тъ, и= w\т негw` 
прiе'млетъ бж~е'ств_енная разумjь^нiя, и= вмjь'стw о_у='бw 
кни'ги и='мать дх~а, вмjь'стw же тро'сти писа'тельныя, 
смы'слъ и= я=зы'къ. Я=зы'къ мо'й, глаго'летъ, 
тро'сть:{_Псал. м~д, ст. в~.} свjь'тъ же вмjь'стw (с. 175) 
черни'ла. Погружа'я о_у='бw мы'сль во свjь'тjь, и= свjь'тъ 
соверша'я, начертава'етъ словеса` ду'хомъ въ чи'стыхъ 
сердца'хъ послу'шающихъ. Тогда` позна'етъ рече'нное, ка'кw 
бу'дутъ вjь'рнiи науче'ни бг~омъ, и= ка'кw о_у=чи'тъ бг~ъ 
человjь'ка ра'зуму, по проро'честву, дх~омъ.{I=wа'н. s~, ст. 
м~_е. _Псал. ч~г, ст. _i~.}

к~д. Зако'нъ за'повjьдей, серде'чнw дjь'йствуемую вjь'ру 
непосре'дственнw бы'ти разумjь'й. W\т нея' бо вся'ка 
за'повjьдь и=сточа'ется, и= душа'мъ просвjьще'нiе 
дjь'йствуетъ, и='хже плоды` и='стинныя и= дjь'йствуемыя 
вjь'ры су'ть: воздержа'нiе и= любо'вь, и= коне'цъ 
бг~ода'рное смире'нiе, любве` нача'ло и= о_у=твержде'нiе. 

к~_е. Сла'ва существу'ющихъ нело'жна, _е='сть и='стинный 
ра'зумъ ви'димыхъ и= неви'димыхъ. Ви'димыхъ о_у='бw, 
чу'вственныхъ: неви'димыхъ же, мы'сленныхъ и= слове'сныхъ, 
и= о_у='мныхъ и= бж~е'ственныхъ. 

к~s. Предjь'лы правосла'вiя су'ть два` вjь'ры догма'та 
w\т чистоты` вjь'дjьти, и= позна'ти w\т себе`, тр\оцу 
глаго'лю и= дво'ицу. Тр\оцу о_у='бw въ _е=ди'ницjь, 
несли'тнjь и= несjько'мjь зрjь'ти и= познава'ти: дво'ицу же 
хр\сто'выхъ _е=сте'ствъ во _е=ди'ной v=поста'си, си'рjьчь 
_е=ди'наго сн~а и= пре'жде воплоще'нiя, и= по воплоще'нiи во 
двою` _е=стеству^ и=сповjь'довати, и= вjь'дjьти, во двою` 
хотjь^нiю бж~е'ственнагw же и= человjь'ческагw, несли'тнw 
сла'вима. 

к~з. Рожде'нiе, и= нерожде'нiе, и= и=схожде'нiе, три` 
недви'жима и= непрелw'жна свw'йства прест~ы'я тр\оцы, 
потре'бно и=сповjь'довати благоче'стнw. _О=ц~а` о_у='бw, 
нерожде'нiе и= безнача'лiе: сн~а же, рожде'нiе и= 
собезнача'лiе: дх~а же ст~а'гw, и=схожде'нiе w\т _о=ц~а`, 
сн~омъ же, jа='коже рече` дамаски'нъ, соприсносу'щнимъ 
подава'ема. 

к~и. _Е=ди'на бы благода'ти вjь'ра довлjь'ла ко 
спасе'нiю, за'повjьдьми дjь'йствуема ду'хомъ, а='ще бы 
храни'ли, а= не ме'ртву и= недjь'йственну па'че живо'й и= 
дjь'йствуемой w= хр\стjь` предпоче'тше. Довлjь'етъ бо 
вjь'рному воwбраже'нiе и= жи'знь w= хр\стjь` дjь'йствуемыя 
вjь'ры. Вjь'рjь бо въ сло'вjь ме'ртвой и= нечу'вственной 
невjь'жество, а= не _е='йже во благода'ти вjь'рjь, 
благочести'выхъ ны'нjь научи'ло _е='сть. 

(с. 176)

к~f. Проста'я _е=ди'ница _е='сть тр\оца, поне'же 
нека'чественна и= несло'жна тр\оца во _е=ди'ницjь. 
Трiv"поста'сенъ бо _е='сть бг~ъ, несли'тно и=мjь'я _е='же 
дру'гъ дру'га вмjьще'нiе вся'чески. 

л~. Тро'ичнjь во все'мъ бг~ъ познава'ется же и= 
глаго'лется: неwпи'санъ бо. Всjь'хъ бо _е='сть содержи'тель 
и= промысли'тель чрез\ъ сн~а, w= ст~о'мъ дс~jь: и= нjь'сть 
_е=ди'нъ внjь`, и=ли` без\ъ други'хъ ли'цъ глаго'лемь и= 
разумjьва'емь, и=дjь'же а='ще и=мену'ется. 

л~а. Jа='коже въ человjь'кjь _е='сть о_у='мъ, и= сло'во 
и= ду'хъ, и= ниже` о_у='мъ без\ъ сло'ва, ниже` сло'во без\ъ 
ду'ха, и= дру'гъ въ дру'зjь су'ща, и= w= себjь`. О_у='мъ бо 
сло'вомъ глаго'летъ, и= сло'во ду'хомъ jа=вля'ется. По 
примjь'ру сему`, те'менъ w='бразъ без\ъиме'нныя и= 
началоwбра'зныя тр\оцы но'ситъ человjь'къ: _е='же по 
w='бразу су'щее вкра'тцjь и= w= се'мъ jа=вля'я. 

л~в. О_у='мъ о_у='бw _о=ц~ъ, сло'во же сн~ъ, дх~ъ же 
ст~ы'й, вои'стинну дх~ъ, бг~оно'снiи _о=тцы` при'точнjь 
о_у=ча'тъ, пресу'щную ст~у'ю и= преесте'ственную 
догма'тствующе тр\оцу. _е=ди'наго бг~а въ трiе'хъ 
v=поста'сjьхъ, на'мъ вjь'ру и='стинную и= ко'тву наде'жды 
w=ста'вльше. _Е='же бо вjь'дjьти _е=ди'наго, по писа'нiю, 
бг~а, _е='сть ко'рень безсме'ртiя, и= вjь'дjьти держа'ву 
трiv"поста'сныя _е=ди'ницы всецjь'лая пра'вда. И=ли` па'ки, 
потре'бно _е=v\гльски рече'нное си'це разумjь'ти: Се' же 
_е='сть живо'тъ вjь'чный, да зна'ютъ тебе` _е=ди'наго 
и='стиннаго бг~а въ трiе'хъ v=поста'сjьхъ, и= _е=го'же 
посла'лъ _е=си` i=и~са хр\ста`,{I=wа'н. з~_i, ст. г~.} во 
двою` _е=стеству^ и= хотjь^нiю. 

л~г. Му^ки разли'чни су'ть, jа='коже и= благи'хъ 
возм_е'здiя. Вся' же му^ки под\ъ а='домъ, по писа'нiю 
глаго'лющему: въ земли` те'мной и= мра'чной, въ земли` тьмы` 
вjь'чныя,{I='wва _i~, ст. к~в.} и=дjь'же грjь^шницы и= 
пре'жде живу'тъ суда`, и= и=зрече'нiемъ па'ки въ ню` 
возвраща'ются. _Е='же бо: да возвратя'тся грjь^шницы во 
а='дъ:{_Псал. f~, ст. и~_i.} и=, сме'рть о_у=пасе'тъ 
и=`хъ,{_Псал. м~и, ст. _е~_i.} что` и='но _е='сть, то'чiю 
коне'чный w\твjь'тъ и= w=сужде'нiе вjь'чно; 

(с. 177)

л~д. _О='гнь, и= тьма`, и= че'рвь, и= та'ртаръ _е='сть 
вся'кое сладостра'стiе, и= все_о'бщее тьмы` неразу'мiе, и= 
_е='же во всjь'хъ движе'нiе любосла'стiя, и= тре'петъ, и= 
смра'дъ sлово'нный грjьха`. Jа=`же о_у='бw w=бруче'нiе и= 
нача'тки му'къ, о_у=же` w\тсю'ду въ душа'хъ грjь'шничихъ 
дjь'йствуя, навыкнове'нiемъ jа=вля'ются

л~_е. Навыкнов_е'нiя страсте'й су'ть w=бруч_е'нiя 
муче'нiй, jа='коже и= цр\ствiя нб\снагw дjь^йства 
добродjь'телей. Потре'бно же разумjь'ти и= нарица'ти 
за'пwвjьди о_у='бw дjь'йства: добродjь'тели же 
навыкнов_е'нiя, jа='коже и= sло'бы, по о_у=чаще'нiю 
навыкнов_е'нiями нарица'ютъ. 

л~s. Ра^вна возме'здiй воздая^нiя, w\т мно'гихъ нера^вна 
ви^димая су'ть. Си^мъ о_у='бw вjь'чную жи'знь, тjь^мже 
вjь'чную му'ку бж~е'ственная пра'вда воздае'тъ. _О=бои' же, 
ны'нjьшнiй вjь'къ до'брjь и=ли` sлjь` преше'дше, по дjьлw'мъ 
воздая^нiя и=мjь'ти бу'дутъ. Коли'чество же и= ка'чество 
прича'стiя, по страсте'й и=ли` добродjь'телей 
навыкнове'нi_емъ и= дjь'йству воспрiи'мутъ. 

л~з. _Е=з_е'ра _о='гненна су'ть сладостра'ствующыя 
ду'шы, въ ни'хже jа='коже тимjь'нiе смердя'щее, _е='сть 
смра'дъ страсте'й. Неусыпа'ющаго че'рвiя пита'етъ блуда` 
по'хотное пло'ти неудержа'нiе, и= sмi'й, и= жа^бъ, и= 
пiя'вицъ, по'хотей лука'выхъ, скве'рныхъ и= jа=дови'тыхъ 
по'мыслwвъ же и= бjьсw'въ. Сицево'е состоя'нiе w\тсю'ду 
прiе'млетъ w=бруче'нiе та'мошнiя му'ки. 

л~и. Jа='коже му'къ нача'тки въ душа'хъ грjь'шныхъ 
сокрове'нни су'ть: си'це и= благи'хъ w=бруч_е'нiя въ 
сердца'хъ пра'ведныхъ, и= дjь'йствуютъ ду'хомъ и= 
прича'ствуются. Ца'рствiе бо небе'сное _е='сть 
добродjь'тельное житiе`, jа='коже и= му'ка страсте'й 
навыкнове'нiе. 

л~f. Но'щь гряду'щая _е='сть, по словеси` гд\сню, 
соверше'нное недjь'ланiе бу'дущiя тьмы`.{I=wа'н. f~, ст. 
д~.} И=ли` по друго'му w='бразу а=нтi'хрiстъ, но'щь и= 
тьма`, и= _е='сть и= нарица'ется. И=ли` па'ки по 
нра'вственному сло'ву, коегw'ждо дня` нерадjь'нiе, _е='же 
jа='кw тьма` о_у=мерщвля'етъ ду'шу сно'мъ нечу'вствiя. 
Jа='коже бо но'щь о_у=сыпля'етъ всjь'хъ, и= w='бразъ _е='сть 
сме'рти по о_у=мерщвле'нiю: си'це и= но'щь бу'дущiя (с. 178) 
тьмы` содjь'ловаетъ грjь'шникwвъ ме'ртвыми нечу'вственнымъ 
пiя'нствомъ болjь'зней. 

м~. Су'дъ мi'ра сегw` _е='сть, по _е=v\гльскому 
словеси`, невjь'рiе нечести'выхъ, по сему`: Не вjь'руяй 
о_у=же` w=сужде'нъ _е='сть:{I=wа'н. г~, ст. и~_i.} и= 
суди'т_ельная про'мысла къ воспяще'нiю, и=ли` ко w=браще'нiю 
привед_е'нiя, и= предложе'нiй на'шихъ во благи'хъ и=ли` 
sлы'хъ о_у=клоне'нiе по дjь'йству, по сему`: w=чужде'ни 
бы'ша грjь^шницы w\т ложе'снъ:{_Псал. н~з, ст. д~.} къ 
невjь'рiю бо и= наказа'нiю и= дjья'нiю, пра'ведный бж~iй 
су'дъ тогда` jа=вля'ется. _О='вjьхъ о_у='бw наказу'я, 
_о='вjьхъ же ми'луя, _о='вjьмъ же вjьнцы` и=ли` му'ку дая`. 
Пе'рвiи бо су'ть вся'чески нечести'ви: вторi'и же, а='ще и= 
вjь'рнiи, но неради'ви: сегw` ра'ди и= человjьколю'бнjь 
наказу'ются. Соверше'ннiи же, и=ли` въ добродjь'телjьхъ 
и=ли` sлы'хъ паде'нiяхъ бы'вше, воздая^нiя и=мjь'ти бу'дутъ. 

м~а. А='ще не соблюде'тся нескве'рно, и=ли` не 
w=чи'стится, jа='коже бjь` _е=стество` ду'хомъ, невозмо'жно 
бы'ти во _е=ди'но тjь'ло и= дх~ъ w= хр\стjь`, ны'нjь же и= 
въ бу'дущее сочета'нiе. Ру'бище бо ве'тхости страсте'й, къ 
но'вой ри'зjь благода'ти къ восполне'нiю, содержи'тельная и= 
соедини'тельная дх~а си'ла прилага'ти не w=бы'че. 

м~в. Равноче'стiе къ су'щему w= хр\стjь` w='бразу 
и=мjь'ти бу'детъ, w=бновле'нiе дх~а прiя'вый ту'не, и= 
сохрани'вый, преесте'ственное w=боже'нiе, тогда` стражда` 
неизрече'ннw: _е=ди'нъ бо w= хр\стjь`, и=ли` о_у='дъ 
хр\сто'въ не бу'детъ, не содjь'явыйся w\тсю'ду благода'ти 
прича'стникъ, w='браза ра'зума и= и='стины, но а=п\слу, не 
и=му'щъ въ себjь`.{Ри'м. в~, ст. к~.}

м~г. О_у=подо'бися ца'рствiе небе'сное ски'нiи 
бг~осоwруже'ннjьй, по мwv"се'евой во двою` завjь^су, 
о_у=ставле'нiя бу'дущагw вjь'ка и=му'щее. И= въ пе'рвую 
о_у='бw ски'нiю вси`, _е=ли'цы свяще'нницы благода'ти 
вни'дутъ: во втору'ю же, jа='кw о_у='мную, _е=ли'цы w\тсю'ду 
во мра'кjь бг~осло'вiя сщ~еннонача'льнjь въ соверше'нствjь 
тро'ичнjь служи'вшiи, i=и~са службонача'льника и= 
священнонача'льника пе'рваго (с. 179) въ тр\оцjь и=му'ще 
хода'тая, въ ски'нiю, ю='же водрузи`. входя'ще, и= 
свjьтлjь'е заря'ми тогw` w=сiява'еми.

м~д. Мнw'ги _о=би'т_ели нарече` сп~си'тель,{I=wа'н. 
д~_i, ст. в~} разли^чная восхожд_е'нiя и= преспjь^янiя 
та'мошнягw состоя'нiя. _Е=ди'но о_у='бw _е='сть ца'рствiе, 
мнw'га же вну'трь разли^чiя и='мать: jа='кw бы'ти 
неб_е'снымъ и= земны^мъ, по добродjь'тели же и= ра'зуму 
коли'чество w=боже'нiя и=му'щымъ. И='на бо сла'ва со'лнцу, 
и= и='на лунjь`, и= и='на sвjьзда'мъ, и= sвjьзда` w\т 
sвjьзды` ра'знствуетъ во сла'вjь,{а~ Кор. _е~_i, ст. м~а.} 
jа='коже глаго'летъ бж~е'ственный а=п\слъ: а='ще и= вси` на 
_е=ди'ной бж~е'ственной тве'рди сiя'ютъ. 

м~_е. Вма'лjь человjь'къ неединожи'теленъ а='гг~лwмъ 
быва'етъ, и= а='ки безпло'тенъ нетлjь'ненъ, и='же о_у='мъ 
слеза'ми w=чи'стивый, ду'шу же w\тсю'ду воскреси'вый дх~омъ: 
пло'ть же ра'зуму и= покори'вый и= повину'вый, свjьтови'денъ 
же и= _о='гненъ w='бразъ бж~е'ственныя красоты` сотвори'вый 
_е=стество'мъ бре'нное человjькоподо'бiе свое`. Поне'же 
нетлjь'нiе тjьле'съ _е='сть, мокро'тъ w=скудjь'нiе и= 
дебельства`. 

м~s. Зе'млено бу'детъ тjь'ло нетлjь'нiя, не и=му'щее 
мокро'тъ и= дебе'лости, претворя'емо неизрече'ннw и=з\ъ 
душе'внагw въ духо'вно тjь'ло, jа='кw и= пе'рстну бы'ти 
_е=му` и= небе'сну то'нкостiю бг~овидjь'нiя. Jа=ково' бо 
со'здано бjь` w\т нача'ла, таково` и= воскре'снетъ: jа='кw 
да соwбра'зно бу'детъ w='бразу сн~а бж~iя, по всецjь'лому 
w=боже'нiя прича'стiю. 

м~з. Земля` кро'ткихъ _е='сть ца'рствiе небе'сное, и=ли` 
бг~ому'жное сн~а бж~iя жи'тельство, въ не'же взыдо'хомъ, 
и=ли` восхо'димъ, w\т негw'же и= назда'ни бы'хомъ, _е='же бо 
благода'ти рожде'нiе сыноположе'нiя, и= воскресе'нiемъ 
w=бновле'нiе прiя'вше, и=ли` па'ки: земля` ст~а'я _е='сть, 
w=божи'вшееся _е=стество`, и=ли` не'гли и= w=чи'щшаяся земля` 
сiя`, о_у= землены'хъ по досто'инству сицевы'хъ: и=ли` по 
друго'му о_у=мышле'нiю: земля` наслjь'дствуемая _е='сть 
вои'стинну ст~ы'ми, безво'лненная _е='же су'щагw па'че 
о_у=ма` ми'ра бж~е'ственная (с. 180) тишина`, въ ню'же ро'дъ 
пра'выхъ всели'тся, нечесому' же w\т jа=`же въ су'щихъ 
_о='крестъ шумя'щу и=ли` смуща'ющу и=`хъ.

м~и. _О=бjьтова'нiя земля` _е='сть безстра'стiе, въ 
не'мже и=стека'етъ, jа='кw ме'дъ и= млеко`, весе'лiе ду'ха.

м~f. Вну'треннее сло'во ст~i'и дру'гъ въ дру'зjь въ 
бу'дущемъ вjь'цjь вjьща'ютъ та'йнw, дх~омъ ст~ы'мъ 
и=зглаша'емо. 

н~. А='ще не о_у=вjь'мы, jа=ковы'хъ на'съ сотвори` бг~ъ, 
не позна'емъ, jа=ковы'хъ на'съ сотвори` грjь'хъ. 

н~а. Ра'вни во'зрастомъ су'ть въ дс~jь, _е=ли'цы 
и=сполне'нiе хр\сто'ва соверше'нства w\тсю'ду воспрiя'ша. 

н~в. И='хже труды`, си'хъ и= воздая^нiя. Коли'чество же 
и=ли` ка'чество, си'рjьчь мjь'ру, jа=кова` _е='сть, чи'нъ и= 
состоя'нiе, та'мw прича'стiемъ jа=вля'ютъ. 

н~г. О_у=мы`, си'рjьчь равноа'гг~ли, глаго'летъ 
писа'нiе, бу'дутъ сы'нове воскресе'нiя хр\сто'ва,{Луки` к~, 
ст. л~s.} нетлjь'нiемъ и= w=боже'нiемъ ст~i'и. 

н~д. Въ бу'дущемъ вjь'цjь а='гг~ли и= ст~i'и, 
глаго'лютъ, преуспjьва'юще въ приложе'нiи дарова'нiй 
никогда'же преста'нутъ и=ли` w=слабjь'ютъ въ жела'нiи 
благи'хъ. О_у=мале'нiя бо и=ли` и=змjьне'нiя w\т 
добродjь'тели на sло'бу _о='ный вjь'къ не и='мать. 

н~_е. Соверше'нна му'жа непщу'й бы'ти ны'нjь, и='же 
подо'бiе хр\сто'выхъ превозраще'нiй прiя` въ себjь`, jа='кw 
во w=бруче'нiи: въ бу'дущемъ же вjь'цjь соверше'ннымъ 
показу'етъ w=боже'нiя си'ла. 

н~s. Ра'вно и='мать _е=динови'дныхъ и= досто'инство и= 
w=боже'нiе въ бу'дущемъ вjь'цjь, по добродjь'тели w\тсю'ду 
къ превозраще'нiямъ духw'внымъ содjь'лавшiйся соверше'нъ. 

н~з. Сла'ва и='стинна _е='сть ра'зумъ и=ли` бг~олjь'пное 
зрjь'нiе духо'вно, и=ли` догма'тwвъ и=звjь'ствованное 
вjь'дjьнiе, и= вjь'ры и='стинныя позна'нiе. 

н~и. О_у='жасъ _е='сть, _е='же къ о_у=разумjь^ннымъ же 
и= соедин_е'ннымъ великолjь'пныя сла'вы душе'вныхъ си'лъ 
соверше'нное возвыше'нiе. И=ли` па'ки: о_у='жасъ _е='сть 
чи'стое и= всецjь'лое къ су'щей (с. 181) во свjь'тjь 
безконе'чнjьй си'лjь просте'ртiе: и=зступле'нiе же не то'чiю 
душе'вныхъ си'лъ къ нб~си` восхище'нiе, но и= са'магw 
чу'вства вся'чески по всему` и=зступле'нiе: раче'нiе же 
сугу'бое _е='сть жела'нiя подви'жное дх~о'вное пiя'нство. 

н~f. Вои'стинну два` су'ть w= дс~jь и=зступи'т_ельная 
рач_е'нiя: серде'чное и= и=зступи'тельное. _О='но о_у='бw 
_е=ще` просвjьща'емыхъ _е='сть: сiе' же въ любви` 
о_у=соверши'вшихся: _о=боя' же дjь'йствуемый о_у='мъ w\т 
чу'вства и=згоня'ютъ. Зане` раче'нiе бж~е'ственно _е='сть, 
пiя'нство ду'ха къ лу'чшему _е=сте'ственныхъ смы'слwвъ, 
и='мже пiя'нство и= чу'вство w\те'млется w\т w=держа'нiй. 

_кс~. Нача'ло по'мыслwвъ и= вина` _е='сть раздjь'льшаяся 
преступле'нiемъ человjь'ка _е=динови'дная проста'я па'мять, 
_е='юже и= бж~е'ственную погуби`, содjь'лавшися свои'ми 
си'лами сло'жна и=з\ъ просто'й, и= разли'чна w\т 
_е=динови'дной поги'бе. 

_кс~а. И=сцjьле'нiе _е='сть началобы'тныя па'мяти, w\т 
лука'выя по'мыслwвъ пагуборо'дныя па'мяти, къ дре'вней 
простотjь` _е=я` возвраще'нiе: _о=ру'дiе бо sло'бы 
преслуша'нiе, не то'чiю души` ко благо'му просту'ю па'мять 
погуби`, но и= всjь` _е=я` си^лы растли`, _е=сте'ственныя 
жела^нiя къ добродjь'тели w=мрачи'вшо. И=сцjьля'етъ же 
па'мять вои'стинну бж~е'ственная о_у=тверди'вшаяся 
пребыва'тельная моли'твою па'мять w\т _е='же по _е=стеству` 
су'щагw ко _е='же вы'ше _е=стества` су'щему раствори'вшися 
дх~омъ. 

_кс~в. Страсте'мъ о_у='бw вины^ су'ть грjьхw'вная 
дjья^нiя, по'мыслwмъ же стра'сти, мечта'нiямъ же по'мыслы, 
мы'слемъ же па'мять, па'мяти же забве'нiе, забве'нiе же 
ражда'етъ невjь'жество: невjь'жеству же вина` разлjьне'нiе, 
разлjьне'нiе же ражда'етъ по'хоти вожделjь'нiе, вожделjь'нiй 
же ма'ти превраще'нiя движе'нiе, движе'нiя же дjь'йство 
дjья^нiя, дjья'нiе же _е='сть sла` безслове'сное жела'нiе и= 
прилjьпле'нiе къ чу'вств_еннымъ и= къ чу'вствамъ. 

_кс~г. Во слове'снjьмъ о_у='бw по'мыслы, въ 
jа='ростнjьмъ же sвjь^рскiя стра^сти, въ жела'тельнjьмъ же 
па'мять ско'тскагw похотjь'нiя, во о_у=мjь' же 
мечта'т_ельная воwбраж_е'нiя, въ размышле'нiи же мы^сли 
дjь'йствуютъ и= возсiява'ютъ. 

(с. 182)

_кс~д. Тече'нiе рjь'чное _е='сть наше'ствiе помыслw'въ 
лука'выхъ, въ ни'хже прило'гъ, съ прило'гомъ же сосложе'нiе 
грjьха`, jа='коже наводне'нiе волну'емо быва'етъ, 
покрыва'ющо се'рдце. 

_кс~_е. Тимjь'нiе глубины`, мокро'тную разумjь'й 
сла'сть, и=ли` блу'дную нечистоту`, и=ли` и= веще'ственныхъ 
стяжа'нiй w=бремене'нiе: и='миже w=тягоща'емь встра'стный 
о_у='мъ во глубину` w\тча'янiя по'мыслами себе` погружа'етъ. 

_кс~s. По'мыслами мно'жицею и= словеса` веще'й писа'нiе 
нарица'етъ, jа='коже и= помышл_е'нiя словеса'ми, и= словеса` 
противоwбра'тнjь помышле'нiями. Сiе' же быва'етъ, поне'же 
движе'нiе таковы'хъ са'мо w= себjь` невеще'ственно _е='сть: 
веща'ми же воwбража'ется въ ви'дъ, и= претворя'ется: и= 
си'мъ w='бразомъ прило'гъ jа=вля'емый познава'ется и= 
глаго'лется. 

_кс~з. По'мыслы, словеса` бjьсw'въ су'ть и= страсте'й 
предте'чи, jа='коже и= дjь'лъ словеса` и= помышл_е'нiя: 
невозмо'жно бо _е='сть, бла'го и=ли` sло` содjь'яти, не 
прiя'въ пе'рвjье своегw` по'мысла. Поне'же по'мыслъ _е='сть, 
безви'днагw прило'га движе'нiе jа=ковы'хъ ли'бо веще'й. 

_кс~и. Вещество` веще'й ражда'етъ просты^я по'мыслы, 
бjьсо'вскiй же прило'гъ лука'выми содjь'лываетъ. Разли'чiе 
о_у='бw и='мутъ _е=сте'ственнiи словеса` и= по'мыслы w\т 
чрезъесте'ственныхъ и= вышеесте'ственныхъ по сравне'нiю. 

_кс~f. По'мыслы ра'вное и='мутъ дjь'йство по су'щему во 
мгнове'нiи и=змjьне'нiю, _е=сте'ственнiи о_у='бw къ 
чрезъесте'ственнымъ, чрезъесте'ственнiи же къ 
вышеесте'ственнымъ а='бiе w=браща'еми: вино'вни же су'ть 
по'мыслы су'щему дру'гъ въ дру'зjь превраще'нiю и= 
рожде'нiю, и=`же w\т вещества`, на бjьсw'вскiя 
превраща'ющеся: а= и=`же w\т прило'га по'мыслы на 
веще'ственные: jа='коже и= _е=сте'ственнiи по'мыслы 
бж~е'ственни, бж~е'ственнiи же вышеесте'ственни ражда'ютъ: 
ко'еждо бо къ сро'дному себjь` свое` дви'жительное 
и=змjьне'нiе и='мать по четвери'чнw раздjьле'ннjьй винjь` и= 
рожде'нiю. 

_о~. Вjь'ждь jа='кw вины^ предположе'ни су'ть 
помыслw'мъ, по'мыслы же мечта'нiямъ, мечта^нiя же 
страсте'мъ, стра^сти же (с. 183) бjьсовw'мъ, jа='коже цjь'пь 
нjь'кая и= чи'нъ въ безчи'нныхъ дусjь'хъ, лука'внjь, и= 
_е=ди'на другi'я держа'щися свя'зани су'ть. _О=ба'че 
стра'нное и= несро'дное человjь'ку, ничто'же дjь'йствуетъ 
са'мо w= себjь`, но w\т бjьсw'въ дjь'йствуемо _е='сть: ниже' 
бо по'мыслъ прило'гствуетъ когда`, ниже` мечта'нiе 
i=дwлотвори'тся, ниже` стра'сть дjь'йствуетъ, кромjь` 
_о='тай сокрове'нныя бjьсо'вскiя си'лы. А='ще бо и= паде` 
сатана` сокруши'вся, но мно'жае крjьпи'тся на'шею 
лjь'ностiю, кича'ся w= на'съ. 

_о~а. Воwбража'ютъ о_у='мъ на'шъ, па'че же воwбража'ются 
w\т на'съ сами'хъ, и= прило'гствуютъ по навыкнове'нiю, 
w=блада'ющыя и= дjь'йствующыя въ душjь` стра^сти: вину' бо 
къ i=дwлотворе'нiю стра'стное навыкнове'нiе бjь'сове 
и='мутъ. И='мать же вину` мечта'нiе тро'йственнjь, 
и=змjьня'ющую зра'ки духw'въ, по прича'стному души` 
сво'йству: jа='коже и= мечта'нiю тро'йственну бы'ти во 
пти'цахъ, sвjьре'хъ, скотjь'хъ, къ жела'тельной, jа='ростной 
и= слове'сной душ_е'внымъ си'ламъ. Трi'и бо нача'льнiи 
стра^сти, на трiе'хъ при'снw воwружа'ются, и= въ не'йже 
душа` о_у=ка'чествися стра'сти, къ то'й по сро'дству 
воwбража'ются на'мъ и= прихо'дятъ. 

_о~в. Jа='кw _о='гнь о_у='бw мно'гажды и= jа='кw 
о_у='глiе, бjь'сове сласте'й прихо'дятъ. Зане` сластолю'бнiи 
ду'си жела'тельное разжиза'ютъ, jа='ростное возмуща'ютъ, 
слове'сное же смуща'юще помрача'ютъ ду'шу: разжже'нiя бо, 
смуще'нiя и= тьмы` вина` нача'льнjьйшая и=з\ъ страсте'й 
сла'сть. 

_о~г. Но'щь страсте'й, неразу'мiя тьма` _е='сть. И=ли` 
па'ки: но'щь _е='сть, роди'тельное страсте'й 
держа'вствованiе, въ не'мже ца'рствуетъ тьмы` нача'льникъ. 

_о~д. Во вре'мя дjь'йства страсте'й _о='вiи по'мыслы 
пред\ъи'дутъ, _о='вiи же послjь'дуютъ. Пред\ъи'дутъ о_у='бw 
по'мыслы мечта'нiй, мечта'нiямъ же послjь'дуютъ стра^сти, 
стра^сти о_у='бw бjьсw'въ предваря'ютъ, бjь'сове же 
послjь'дуютъ страсте'мъ. 

_о~_е. Нача'ло страсте'й и= вина`, _е='сть 
sлоупотребле'нiе: sлоупотребле'нiя же, превраще'нiе: 
превраще'нiя же, преклоне'нiе во'льнагw навыкнове'нiя: 
хотjь'нiя же и=ску'съ _е='сть прило'гъ: прило'га же (с. 184) 
бjь'сове, про'мысломъ попуща'еми пока'зовати, каково` на'ше 
_е='сть самовла'стiе. 

_о~s. Jа='дъ жа'ла грjьхо'внагw, приводя'щагw къ 
сме'рти, _е='сть стра'стное навыкнове'нiе души`: 
неподви'женъ бо и='мать и= непрело'женъ нра'въ, и='же 
страстьми` о_у=ка'чествовавыйся во'льнjь. 

_о~з. Стра^сти глаго'лются многоwбра'знjь: раздjьля'ются 
же на тjьл_е'сныя и= душ_е'вныя. Тjьл_е'сныя раздjьля'ются 
на болjь'зн_енныя и= согрjьши'т_ельныя: болjь'зн_енныя 
раздjьля'ются на неду^жныя и= наказа'т_ельныя: душ_е'вныя же 
па'ки дjьля'тся на jа='рwстныя, по'хwтныя и= слов_е'сныя: 
слов_е'сныя раздjьля'ются на мечта'т_ельныя и= 
размысли'т_ельныя. И=з\ъ си'хъ о_у='бw _о='вiи су'ть по 
sлоупотребле'нiю во'льни, _о='вiи же по ну'ждjь нево'льни, 
и= jа='кw незазw'рны стра^сти бы'ти глаго'лются, jа=`же и= 
припослjь'дwванiя, и= _е=сте'ств_енна свw'йства _о=тцы` 
нареко'ша. 

_о~и. И='ны су'ть тjьл_е'сныя стра^сти, и= и='ны 
душ_е'вныя, жела'т_ельныя и='ны, и= jа='рwстныя и='ны, 
другi^я су'ть стра^сти слове'сности, и= и='ны о_у=ма` и= 
мы'сли: прiwбща'ются же дру'гъ дру'гу, и= содjь'йствуютъ 
_е=ди'ны други^мъ. Тjьл_е'сныя о_у='бw жела'т_ельнымъ, 
душ_е'вныя же jа='рwстнымъ. И= па'ки помы'сл_енныя ко 
о_у='мнымъ, и= о_у='мныя къ мы'сл_еннымъ и= па^мятнымъ 
страда'нiямъ. 

_о~f. Jа='ростныя о_у='бw ча^сти стра^сти су'ть: 
гнjь'въ, го'ресть, во'пль, w=строже'лчiе, де'рзость, 
киче'нiе, надме'нность, и= а='ще что` друго'е. Жела'т_ельныя 
ча^сти: лихои'мство, нечистота`, неwбузда'нiе, неудержа'нiе, 
ненасыще'нiе, сластолю'бiе, сребролю'бiе, самолю'бiе, _е='же 
всjь'хъ страсте'й лютjь'йшее. Плотскi^я же: блу'дъ, 
прелюбодjья'нiе, нечистота`, студодjья'нiе, непра'вда, 
чревобjь'сiе, о_у=ны'нiе, превозноше'нiе, любоукраше'нiе, и= 
а='ще что` друго'е. Слов_е'сныя же ча^сти су'ть: невjь'рiе, 
хула`, лука'вство, кова'рство, многопы'тство, двоеду'шiе, 
о_у=кори'зна, клевета`, w=сужде'нiе, о_у=ничиже'нiе, 
кощу'нство, лицемjь'рiе, лжа`, скверносло'вiе, буесло'вiе, 
ле'сть, наруга'нiе, jа=вля'тельство, человjькоуго'дiе, 
выше'нiе, клятвопреступле'нiе, праздносло'вiе, и= прw'чая. 
О_у='мныя же: мнjь'нiе, возноше'нiе, велехвале'нiе, ра'спря, 
рве'нiе, самоуго'дiе, пререка'нiе, непослуша'нiе, мечта^нiя, 
(с. 185) примышл_е'нiя, любопоказа^нiя, славолю'бiе, 
горды'ня, пе'рвое и= послjь'днее и=з\ъ всjь'хъ sw'лъ. 
Мы'сл_енныя же су'ть сiя^: пар_е'нiя, глумл_е'нiя, 
плjьн_е'нiя, помраче'нiе, w=слjьпле'нiе, w\твед_е'нiя, 
прило'зи, сослож_е'нiя, о_у=клон_е'нiя, превращ_е'нiя, 
препар_е'нiя, и= подw'бная си^мъ. И= кра'ткw рещи`: вся^, 
jа=`же внjь` _е=стества`, sла^я трiе'мъ си'ламъ душ_е'внымъ 
сопримjьси'шася, jа='коже и= блага^я въ ни'хъ вся^ 
совоку'пнjь быва'ютъ по _е=стеству`. 

п~. _W дв~дова къ бг~у со о_у='жасомъ восклица'нiя! 
О_у=диви'ся, глаго'люща, ра'зумъ тво'й w\т мене`.{_Псал. 
рл~и, ст. s~.} Не возмога'ю бо къ нему` крjьпча'йшу су'щу и= 
непости'жну, па'че моегw` немощна'гw ра'зума и= си'лы су'щiя 
во мнjь`, ка'кw и= пло'ть сiя` непости'жна _е='сть по 
сложе'нiю созда'нiя. 

п~а. Зако'ны _е=стества` су'ть ка'честв_енная 
дjь'йствуемыхъ о_у=дw'въ слож_е'нiя, _е='же и= разли'чiя 
сло'во нарече`, а='ки многоча^стiя свои'хъ сво'йствъ. И=ли` 
па'ки: зако'нъ _е=сте'ственный _е='сть, коегw'ждо ви'да и= 
о_у='да дjь'йство въ си'лjь. Jа='коже бо бг~ъ все'ю тва'рiю, 
си'це и= душа` тjьле'сными о_у='ды и= дjь'йствуетъ и= 
дви'жетъ кi'йждо ко своему` дjь'йству. Здjь` вопроси'ти 
потре'бно, кi'имъ w='бразомъ jа='рость и= вожделjь'нiе 
бг~оно'снiи му'жи, _о=вогда` плотски'ми си'лы нарица'ютъ, 
_о=вогда' же душе'вными; глаго'лемъ: jа='кw ни коегw'ждо 
и='мутъ разногла'сiя словеса` ст~ы'хъ во и=звjь'стнw 
вjь'дящихъ я=`, но _о=боя^ и='стинствуютъ, и= по прили'чiю 
нарече'нiя премjьня'ютъ sjьлw` прему'дрjь: неизрече'ннагw 
ра'ди _о=бою` бытiя`, во _е='же бы'ти по вку'пjь бытiя` 
w='бразу. Jа='кw бы'ти соверше'ннjьй о_у='бw w\тсю'ду 
душjь`, тjь'лу же несоверше'нну пита'тельнагw ра'ди 
возраще'нiя. Душа' бо сама` w= себjь` и='мать си'лу и= 
жела'т_ельна хотjь^нiя, и= jа='ростну къ му'жеству раче'нiя 
дви'жительну, w\т созда'нiя _е=я`, слове'снjьй и= о_у='мнjьй 
со'зданнjьй бы'вшей. Не бы'сть бо создана` вку'пjь съ не'ю 
jа='рость безслове'сна и= безу'мно жела'нiе, jа='коже ниже` 
бjь` во пло'ти пе'рвjье: но созда'нно нетлjь'нно бjь` 
кромjь` мокро'тъ, w\т ни'хже послjь'дова жела'нiе и= 
jа='рость sвjь'рская. По (с. 186) преслуша'нiи бо, па'дшу 
человjь'ку во тлю` и= дебельство` безслове'сныхъ, по ну'ждjь 
и= jа='рость и= вожделjь'нiе въ не'мъ возни'че. Сегw' бо 
ра'ди и= сопротивля'ется хотjь'нiю душе'вному по jа='рости 
же и= жела'нiю, _е=гда` w=блада'етъ. Внегда' же покори'тся 
ме'ртвенное слове'сному, послjь'дуетъ душjь` ко дjь'йству 
благи'хъ. _Е=гда' бо смjьси'шася и= совоку'пна бы'ша 
плотска^я привед_е'нная съ душе'ю свw'йства: тогда` 
о_у=подо'бися скотw'мъ, повину'вся зако'ну грjьха`, 
_е=сте'ственныя ра'ди ну'жды, ско'тъ w\т слове'снагw и= 
sвjь'рь w\т человjь'ка бы'въ. 

п~в. Jа='коже душа` вдунове'нiемъ сотворена` слове'сною, 
и= о_у='мною жи'зненнымъ вдохнове'нiемъ, jа='рость и= 
по'хоть ско'тску не созда` съ не'ю бг~ъ, но жела'нiя си'лу 
вожделjь'тельну и= къ не'й любле'нiя рачи'тельно му'жество. 
Си'це ниже` тjьлеси` созда'нну jа='рость и= по'хоть 
безслове'сну въ нача'лjь вложи`, послjьди' бо сiя^ 
преслуша'нiя ра'ди прiя` ме'ртвенно и= тлjь'нно и= ско'тско, 
и='мже и= о_у=подо'бися, бы'вшо. Тjь'ло бо, jа='коже 
глаго'лютъ бг~осло'вы, нетлjь'нно создано` бы'сть, 
jа=ково'же и= воскре'снетъ, jа='коже и= душа` безстра'стна, 
а='ще и= прiя'тно тлjь'нiя. Растлjь'шася же _о=боя^, и= 
сраствори'шася ра'ди _е=сте'ственнагw зако'на вмjьще'нiя 
дру'гъ въ дру'га и= преподая'нiя, си'рjьчь душа` и= тjь'ло. 
_О='на о_у='бw страстьми`, па'че же бjь'сы 
о_у=ка'чествовавшися: сiе' же безслов_е'снымъ скотw'мъ 
о_у=подобля'яся, состоя'нiя дjь'йствомъ и= w=блада'нiемъ 
тлjь'нiя, и= къ _е=ди'ному _о=бои'хъ си'ламъ 
о_у=стремле'ннымъ су'щымъ: _е=ди'нъ ско'тъ безслове'сенъ и= 
безу'менъ jа='ростiю и= по'хотiю бы'въ соверши'ся. И= си'це 
приложи'ся скотw'мъ, по писа'нiю, и= о_у=подо'бися 
и=`мъ,{_Псал. м~и, ст. г~_i.} по вся'кому w='бразу. 

п~г. Нача'ло добродjь'телей и= и=сто'чникъ _е='сть 
благо'е предложе'нiе, си'рjьчь жела'нiе добра`. Jа='коже 
бг~ъ _е='сть вина` и= и=сто'чникъ вся'кагw бла'га, добра' же 
нача'ло вjь'ра, па'че же хр\сто'съ ка'мень вjь'ры, _е=гw'же 
нача'ло и= w=снова'нiе и='мамы всjь'хъ добродjь'телей: w= 
не'мже стои'мъ, и= зи'ждемъ вся'кое дjь'ло бла'го. Се'й 
_е='сть ка'мень (с. 187) краеуго'льный, связу'яй на'съ съ 
собо'ю, и= многоцjь'нный би'серъ, _е=гw'же и=ща`, во 
глубину` безмо'лвiя входя'щiй и='нокъ, вся^ хотjь^нiя своя^ 
продае'тъ послуша'нiемъ за'повjьдей, jа='кw да стя'жетъ 
_е=го` w\тсю'ду. 

п~д. Добродjь'т_ели и='мутъ между` собо'ю ра'вность, и= 
вся^ во _е=ди'но соединя'ются, и= _е=ди'нъ о_у=ста'въ и= 
ви'дъ добродjь'тели и=сполня'ютъ. Су'ть бо добродjь'т_ели, 
и= добродjь'телей бо'льшыя добродjь'т_ели, jа='кw 
w=бдержи'т_ельныя и= содержи'т_ельныя мно'жайшихъ, и=ли` и= 
всjь'хъ: jа='кw бж~е'ственныя любы` и= смире'нiе, и= 
бж~е'ственное терпjь'нiе. Глаго'летъ бо w= не'мъ гд\сь: въ 
терпjь'нiи ва'шемъ стяжи'те ду'шы ва'шя{Луки` к~а, ст. 
f~_i.}: и= не рече`, въ постjь` ва'шемъ, и=ли` бдjь'нiи 
ва'шемъ. W= терпjь'нiи же глаго'лю, по бг~у быва'емомъ, 
нача'лjь добродjь'телей, w=снова'нiи мужедо'блестiй. _О=но' 
бо _е='сть са'мое, во бра'нехъ ми'ръ, въ бу'ри тишина`, и= 
во и=спра'вльшихъ _о='ное сто'лпъ непревратноводруже'нный: 
_е=го'же w= хр\стjь` i=и~сjь стяжа'вша ни _о=ру^жiя, ни 
лу'цы, ни кw'пiя, ни вw'инства попуща'ема, ни са'мое 
бjьсw'въ w=полче'нiе, ни те'мнiи сопроти'вныхъ полцы` 
вреди'ти возмо'гутъ. 

п~_е. Добродjь'т_ели, а='ще и= _е=ди^ны другi^я 
ражда'ютъ, но w\т трiе'хъ душе'вныхъ си'лъ бытiе` и='мутъ, 
кромjь` бж~е'ственныхъ. Вина' бо и= нача'ло четы'ремъ 
пе'рвjьйшымъ во _е=сте'ственныхъ и= бж~е'ственнымъ 
добродjь'тел_емъ, w\т ни'хже и= и='миже прw'чiя 
составля'ются: му'дрости же и= му'жества, цjьлому'дрiя же и= 
пра'вды _е='сть бж~е'ственная бг~осло'вwвъ дх~одви'жная 
прему'дрость, во о_у=мjь` четвери'чнw дви'жимая: Не вся' же 
ку'пнw дjь'йствуетъ, но _о=со'бь ку'юждо во вре'мя _е=я`, 
jа='коже хо'щетъ: и= _о='ву о_у='бw, jа='кw свjь'тъ: _о='ву 
же, jа='кw си'лу _о=стру` и= приснодви'жно вдохнове'нiе: 
_о='ву же, jа='кw w=святи'тельну си'лу и= чисти'тельну: 
_о='ву же, jа='кw ро'су чистоты` весели'тельну, и= зно'й 
страсте'й прохлажда'ющу. Ку'юждо кому'ждо, jа='коже 
предрече'но бы'сть, соверше'нному соверше'нное и= дjь'йство 
по преспjь'янiю да'руетъ.

(с. 188)

п~s. Си'лы соверше'нной душjь` не да'руютъ w\т своегw` 
тща'нiя добродjь'телей начина^нiя, а='ще не суще'ственнjь въ 
навыкнове'нiи бл~года'тiю прiи'дутъ. Ка'яждо бо и='мать 
дарова'нiе сво'йственно, дjь'йство w= себjь`, jа='кw мощи` 
и= нехотя'щихъ привлача'ти прича'стникwвъ свои'хъ къ себjь`, 
навыкнове'нiемъ и= _е=стество'мъ блага'гw. И= _е=гда` на'мъ 
да'стся да'ръ се'й, непремjь'ненъ и= непрело'женъ w\тто'лjь 
соблюда'ется: жи'ву бо, jа='коже ду'шу, _е='же дjь'йствовати 
_о='ныя во о_у=десjь'хъ свои'хъ, и='мутъ бл~года'ть дх~а. 
Тjь'мже и= ме'ртвъ добродjь'телей собо'ръ без\ъ _о='ныя 
быва'етъ. И= мня'щымся соверше'ннjь и=мjь'ти, и=ли` 
и=сполня'ти я=`, _е=ди^ны су'ть сjь^ни и= w='бразы добра`, 
а= не и='стины начерта^нiя. 

п~з. Су'ть о_у='бw четы'ре нача^льныя добродjь'т_ели: 
му'жество, му'дрость, цjьлому'дрiе и= пра'вда. _О='смь же, 
по преумноже'нiю и= w=скудjь'нiю _о='ныхъ близпослjь'дующыя: 
sлw'бы о_у='бw w\т на'съ, добродjь'т_ели же w\т су'щихъ въ 
мi'рjь и= нарица'_емы и= разумjьва'_емы. Му'жества о_у='бw, 
де'рзость и= страхова'нiе: му'дрости же, лука'вство и= 
неразу'мiе, цjьлому'дрiя же, невоздержа'нiе и= w=камене'нiе: 
пра'вды же, лишшеи'мство и= непра'вда, си'рjьчь 
меньшеи'мство. Среди' бо си'хъ су'ть добродjь'т_ели, не 
то'чiю нача^льныя и= _е=сте'ств_енныя, и= вся'кагw 
приумноже'нiя и= w=скудjь'нiя превы'шшыя, но и= дjь'ят_ельны 
су'ть. И= _о='вы о_у='бw добродjь'т_ели произволе'нiе 
совjь'та нра'востiю. _о='вы же превраще'нiе и= мнjь'нiе 
содjь'йственно стяжа'ша. W= тjь'хъ бо, jа='кw среди` су'ть 
добродjь'тели пра'вости, свидjь'тельствуетъ при'тча, си'це 
глаго'лющи: и= и=спра'виши вся^ _о='си бла'ги. Вся^ о_у='бw 
въ трiе'хъ си'лахъ душе'вныхъ состоя'тъ и= ражда'ются и= 
зи'ждутся, jа='коже бо w=снова'нiе своегw` зда'нiя четы'ре 
нача^льныя добродjь'т_ели, па'че же хр\ста` и='мутъ, да 
_е=сте'ств_енныя дjь'ятельными воз\ъwчища'ются: 
бж~е'ств_енныя же и= па'че _е=стества` бл~гостiю дх~а 
да'руются. 

п~и. Добродjь'т_ели _о='вы су'ть дjь'ят_ельны, _о='вы же 
_е=сте'ств_енны, _о='выя бж~е'ств_енны и= духw'вны. И= 
дjь'ят_ельныя о_у='бw су'ть произволе'нiя, _е=сте'ств_енныя 
же слож_е'нiя, бж~е'ств_енныя же благода^ти.

(с. 189)

п~f. Jа='коже добродjь'телей рожде'нiе и='мать душа`, 
си'це и= страсте'й. Но ты^я о_у='бw по _е=стеству`: сiя^ же 
внjь` _е=стества` ражда'ти _о=бы'че. Вину' бо къ рожде'нiю 
до'брагw и=ли` sла'гw душа` и='мать преклоне'нiе хотjь'нiя, 
jа='коже _о=сте'нъ нjь'кiй къ черта'мъ, и=ли` возложе'нiе 
чегw'либо на вjьсы`, а='може а='ще прекло'нится, то` къ 
содjь'йствiю и= прiе'млетъ и= дjь'йствуетъ. Подлежа'ще бо 
_е='сть _о=бjь'ма дjь'йствамъ предложе'нiе: поне'же и= сiя^ 
и= _о='ная въ себjь` содержи'тъ. Ту` о_у='бw рожде'нiемъ: 
сiю' же самопроизво'льнымъ преклоне'нiемъ хотjь'нiя. 

ч~. _О=трокови'цами писа'нiе нарица'етъ 
добродjь'т_ели{Пjь'снь пjьсн. гл. а~, ст. в~.}, 
раствори'тельнагw ра'ди и='хъ съ душе'ю соедине'нiя 
быва'ющагw, и= зане'же и=`мъ во _е=ди'нъ ду'хъ и= тjь'ло съ 
не'ю ви'дитися. Любви' бо зна'менiе _о=трокови'цы ви'дъ, и= 
чистоты` и= w=свяще'нiе свидjь'тельство, w='бразъ 
свяще'нныхъ си'хъ дjь'въ. W=бы'че бо бж~е'ственная 
преwбража'ти благода'ть, къ нему'же о_у=ка'чествишася, и= къ 
сро'дному непреле'стнjь въ могу'щихъ видотвори'ти. 

ч~а. _О='смь о_у='бw су'ть jа='кw пе'рвjьйшыя всjь'хъ 
страсте'й, три` о_у='бw вели'цыи, jа=`же су'ть: 
чревобjь'сiе, сребролю'бiе и= тщесла'вiе. Пя'ть же си^мъ 
послjь'дующыя: блу'дъ и= гнjь'въ, печа'ль, и= о_у=ны'нiе, и= 
го'рдость. Си'це же су'ть и= проти^вныя си^мъ три` 
w=бде'ржныя добродjь'т_ели: нестяжа'нiе, воздержа'нiе и= 
смире'нiе. Съ ни'ми же и= тjь^мъ послjь'дующыя: чистота`, и= 
кро'тость, ра'дость, и= му'жество, и= о_у=ничиже'нiе, и= 
все` добродjь'телей послjь'дованiе. Си'лу же и= дjь'йство и= 
о_у=ха'нiе сво'йственно ко'ейждо добродjь'тели и=ли` sло'бjь 
навы'кнути и= позна'ти ту`, не вся'кагw хотя'щагw _е='сть, 
но творя'щагw и= подвиза'ющася дjь'ломъ и= сло'вомъ, и= w\т 
дх~а да'ръ вjь'дjьнiя и= разсужде'нiя прiе'мшагw. 

ч~в. Добродjь'т_ели, _о='вы о_у='бw дjь'йствуютъ, _о='вы 
же дjь'йствуеми су'ть, и= дjь'йствуютъ о_у='бw сiя^ въ на'съ 
приходя'ще, _е=гда` подоба'етъ, и= внегда`, и= _е=ли'кw 
хотя'тъ, и= jа='коже. Мы` дjь'йствуемъ (с. 190) ты^я по 
произволе'нiю и= нра'вственному навыкнове'нiю на'шегw 
w=буче'нiя. Но _о='ныя о_у='бw суще'ственнjь, мы' же 
w=бра'знjь по пра'ву воwбража'еми: зане` w='бразъ _е='сть 
всjь'хъ на'шихъ дjь'ланiй спо'собъ къ та'мошнему 
началоwбра'зному. Ма'лjьми бо sjьлw` суще'ственнw 
мы'сл_енная прича'ствуются, пре'жде бу'дущагw непрело'жнагw 
наслажде'нiя. Труды' бо здjь` и= w='бразы, а= не са^мыя 
добродjь'т_ели вои'стинну дjь'йствуемъ и= прiе'млемъ. 

ч~г. Священнодjь'йствуетъ _е=v\глiе по па'vлу, и='же 
причаща'тися и= преподая'ти могi'й дjь'йствомъ, и= други^мъ 
просвjьще'нiе хр\сто'во, jа='коже нjь'кое сjь'мя 
бж~е'ственно сjь'етъ сло'во, въ душе'вныхъ слу'шателей 
ни'вахъ. Сло'во ва'ше, глаго'летъ писа'нiе, да быва'етъ 
всегда` во благода'ти, со'лiю растворе'но бж~е'ственныя 
бл~гости{Колос. гл. д~, ст. s~.}, jа='кw да да'стъ 
бл~года'ть вjь'рою слы'шащымъ{_Е=фес. гл. д~, ст. к~f.}. 
Земледjь'латели же па'ки, и= земледjь'ланiемъ, о_у=чи'телей 
и= о_у=чи'мыхъ наре'къ, sjьлw` му'дрjь jа=вля'етъ. _О='выхъ 
о_у='бw, jа='кw _о=ра'та_евъ и= сjь'ятелей бж~е'ственнагw 
сло'ва: _о='выхъ же jа='кw зе'млю добродjь'телей 
плодоно'сну, ту'чну и= благокла'сну. Священнодjь'йство бо 
и=звjьще'нно, не то'чiю бж~е'ственныхъ _е='сть дjь'йство, но 
и= прича'стiе благи'хъ и= преподая'нiе. 

ч~д. Разли'чно _е='сть произноше'нiемъ къ поуче'нiю 
происходя'щее сло'во, и= разли'чнjь w\т мно'гихъ w='бразwвъ 
собира'ется, w\т четы'рехъ ви'дwвъ. _О='во о_у='бw быва'етъ 
w\т о_у=че'нiя, _о='во w\т чте'нiя: и='но w\т дjья'нiя, и= 
и='но w\т благода'ти. И= jа='коже вода` _е=ди'на _е='сть 
_е=стество'мъ, претворя'ется же и= премjьня'ется во свое` 
ка'чество по разли'чiю подлежа'щагw пе'рстнагw вещества`, 
jа='кw и= вку'сомъ познава'ется. _О='ва о_у='бw горька`, 
_о='ва же сладка`, и= и='на сла'на и= смра'дна: си'це и= по 
нра'вственному навыкнове'нiю коегw'ждо происходя'щее сло'во 
и=змjьня'емо, дjь'йствомъ познава'ется и= по'льзу 
прино'ситъ. 

ч~_е. Поне'же сло'во въ наслажде'нiе дано` бы'сть 
вся'кагw слове'снагw _е=стества`, и= jа='коже jа='стiя 
нjь^кая мнw'гая и= разли^чна (с. 191) душа` прiе'млющи, 
сла'дость и='хъ разли'чнjь w=щуща'етъ. Худо'жественное бо 
сло'во и='мать jа='кw пjь'стуна, ко нра'ву воwбража'ющи. 
Чита'емое же, jа='кw во'ду о_у=спокое'нiя даю'ще 
дjь'ятельное же, jа='кw мjь'сто sла'чно тучня'щее. 
Благода'ти же, jа='кw ча'шу о_у=поя'щую и= веселя'щую. 
Неизрече'нное же тоя` ра'дованiе, jа='кw _е=ле'й 
о_у=маща'ющiй лице`, и= свjь'тло содjь'ловающiй. 

ч~s. Вои'стинну, не то'чiю jа='кw живо'тъ въ себjь` 
душа` сiя` и='мать, но _е=гда` и= w\т и=нjь'хъ послу'шаетъ 
та' ко о_у=че'нiю, w=щуща'етъ: внегда` предваря'етъ _о=бою` 
любы` и= вjь'ра. И= се'й о_у='бw вjь'рою слы'ша, то'йже 
любо'вiю наказу'я, кромjь` киче'нiя и= сла'вы словеса` 
добродjь'телей творя`. _Е='же о_у='бw w\т о_у=че'нiя сло'во, 
jа='кw пjь'стуна прiе'млетъ: а= _е='же w\т чте'нiя, jа='кw 
пита'теля: _е='же w\т дjья'нiя, jа='кw зало'гъ, jа='кw 
невjьстокраси'теля сладча'йшаго: а= _е='же w\т дх~а 
просвjьще'нiе, jа='кw женихо'во сло'во соединя'ющее и= 
веселя'щее. Вся'къ бо глаго'лъ и=сходя'щъ w\т о_у='стъ 
бж~iихъ _е='сть, и=ли` jа=`же дх~омъ w\т о_у='стъ ст~ы'хъ 
произш_е'дшая словеса`, и=ли` сладча'йшее дjь'йствомъ дх~а 
вдохнове'нiе, но _е=ди'ни ст~i'и. И= поне'же наслажде'нiе 
слове'снiи и='мутъ въ сло'вjь, здjь` о_у='бw дх~омъ 
дjь'йственнw веселя'щiися, sjьлw` ма'ли су'ть: w='бразы бо 
то'чiю духо'вныхъ слове'съ мно'зи па'мятiю вjь'дятъ, и= 
причаща'ются и=`мъ, хлjь'ба и='стиннагw бу'дущагw [вjь'ка], 
въ чу'вствjь бг~а сло'ва не о_у=` причасти'вшеся. _Е=ди'нъ 
бо то'й та'мw предлежи'тъ во вся'ку достw'йнымъ дово'льнjь. 
сла'дость, ниже` и=ждива'емь, и=ли` и=з\ъяда'емь когда`. 

ч~з. Кромjь` о_у='мнагw чу'вства, невозмо'жно вкуси'ти 
въ чу'вствjь сла'дости бж~е'ственныя. Jа='коже бо чу^вства 
притупи'вый, недjь'йств_енна та^ къ чу'вств_еннымъ содjь'ла, 
и= ниже` зри'тъ, ниже` слы'шитъ, ниже` w=боня'етъ, 
разсла'бленъ сы'й, па'че же полуме'ртвъ: си'це и= душ_е'вныя 
по _е=стеству` си^лы о_у=мертви'вый страстьми`, 
нечу'вств_енны сотвори` къ дjь'йству и= прича'стiю та'инствъ 
дх~а. Не зря'й и= не слы'шай и= не w=щуща'яй дх~о'внjь, 
ме'ртвъ _е='сть: не живе'тъ бо въ не'мъ хр\сто'съ, ниже` 
са'мъ w= не'мъ дви'жется и= дjь'йствуетъ.

(с. 192)

ч~и. Ра'вно и= то'жде са'мо, да не реку`, _е=ди'но 
дjь'йство и='мутъ чу^вства къ душ_е'внымъ си'ламъ, и= па'че 
же _е=гда` здра^ва су'ть: и='ми бо сiя^ и= живу'тъ и= 
дjь'йствуютъ, и= _о=вои^мъ живи'тельный сраствори'ся ду'хъ. 
Неду'гуетъ бо вои'стинну человjь'къ, _е=гда` собо'рную 
страсте'й въ не'мощь въ себjь` но'ситъ, въ больни'цjь 
лjь'ности при'снw лежя`. Чу^вства о_у='бw чу'вств_енная, 
_о='ныя же душ_е'вныя си^лы, мы'сл_енная jа='снjь зря'тъ: и= 
па'че _е=гда` нjь'сть въ ни'хъ кi'ялибо сатани'нныя ра'ти, 
зако'ну о_у=ма` и= ду'ха сопротивля'ющейся. _Е=гда' же во 
_е=ди'но совокупя'тся дх~омъ, _е=динови^дны бы'вше: тогда` 
бж~е'ств_енная и= человjь'ч_еская непосре'дственнjь и= 
суще'ственнjь, jа='коже су'ть, _е=стества` вjь'дятъ, и= 
словеса` и=`хъ jа='вственнjь ви'дятъ, и= _е=ди'ную вину` 
вся'ческихъ тр\оцу, jа='коже мо'щно, чи'стjь зря'тъ. 

ч~f. Безмо'лвствующему о_у='бw пе'рвjье до'лжно 
и=мjь'ти, jа='кw w=снова'нiе, сi'и пя'ть добродjь'телей, на 
не'мже и= дjь^ланiя созида'ти: си'рjьчь, молча'нiе, 
воздержа'нiе, бдjь'нiе, смире'нiе и= терпjь'нiе. Дjь'ланiй 
же бг~оуго'дныхъ три`: _псалмопjь'нiе, моли'тву, и= чте'нiе, 
и= рукодjь'лiе, а='ще _е='сть не'мощенъ. Предреч_е'нныя бо 
добродjь'тели не то'чiю всjь` прw'чiя въ себjь` w=бдержа'тъ, 
но и= _е=ди'на другу'ю составля'ютъ. И= w\т о_у='тра о_у='бw 
пребыва'ти въ па'мяти бж~iей моли'твою и= безмо'лвiемъ 
серде'чнымъ, терпjьли'внjь моли'тися ча'съ пе'рвый: пото'мъ 
вторы'й чести`: тре'тiй пjь'ти: четве'ртый моли'тися: пя'тый 
чести`: шесты'й пjь'ти: седьмы'й моли'тися: _о=сьмы'й 
чести`, девя'тый пjь'ти: деся'тый jа='сти: _е=динонадеся'тый 
спа'ти, а='ще потре'бу и='мать: дванадеся'тый пjь'ти 
веч_е'рняя. И= та'кw до'брjь преходя` дневно'е по'прище, 
о_у=гожда'етъ бг~у. 

р~. W\т всjь'хъ добродjь'телей jа='кw пчелjь`, 
пол_е'знjьйшая собира'ти подоба'етъ, и= та'кw причаща'яся 
w\т всjь'хъ пома'лу, вели'кое добродjь'телей дjь'ланiя 
твори'ти сложе'нiе: w\т ни'хже ме'дъ прему'дрости 
прiwбрjьта'ется къ благора'дованiю душе'вному. 

р~а. А='ще хо'щеши о_у=до'бjье и= нощно'е разстоя'нiе 
прейти`, внемли`, jа='кw три` жи'т_ельства и='мать бдjь'нiе 
нощно'е новонача'льныхъ, сре'днихъ и= соверше'нныхъ. И= 
пе'рвое о_у='бw жи'тельство _е='сть (с. 193) сiе`: полно'щи 
спа'ти, и= полно'щи бдjь'ти, и=ли` w\т ве'чера до полу'нощи, 
и=ли` w\т полу'нощи да'же до о_у='тра. Второ'е же 
жи'тельство _е='сть сiе`: бдjь'ти w\т ве'чера ча'съ _е=ди'нъ 
и=ли` два`, та'же спа'ти часw'въ четы'ре, возстава'ти же на 
о_у='треню, поя` и= моля'ся часw'въ ше'сть, да'же до 
о_у='тра. Та'же пjь'ти пе'рвый ча'съ, и= сjьдjь'ти 
безмо'лвствуя, jа='коже предрече'ся, и=ли` о_у=ста'вы 
дjь'ланiй храни'ти часа'ми, и=ли` ча'стость, си'рjьчь, 
моли'тву неразлу'чну соблюда'ти, _е='юже навыкнове'нiе 
быва'етъ по жи'тельству. Тре'тiе же жи'тельство, всено'щное 
и='мать стоя'нiе и= бо'дрствованiе. 

р~в. Се` о_у='бw и= w= снjь'ди рече'мъ, jа='кw лi'тра 
хлjь'ба довлjь'етъ вся'кому подвиза'ющемуся w= безмо'лвiи, 
и= вiна` нерастворе'нна двjь` ча'ши и=спива'ти, воды' же 
три`, и= w\т w=брjьта'ющихся бра'шенъ снjьда'ти, не _е=ли'кw 
_е=стество` и='щетъ жела'тельнjь, но _е=ли'кw про'мыслъ 
о_у=строя'етъ, о_у=потребля'ти съ воздержа'нiемъ. 
И=зря'днjьйшее же и= кратча'йшее вjь'дjьнiе w= тре'звеннjь 
жи'тельствовати хотя'щихъ, _е='сть хране'нiе тре'хъ 
добродjь'телей, jа=`же и= прw'чiя въ себjь` w=бдержа'тъ: 
по'стъ, глаго'лю, бдjь'нiе и= мл~тву, и=звjьству'ющыя 
держа'внjьйшее всjь'хъ добродjь'телей о_у=твержде'нiе. 

р~г. Безмо'лвiе па'че всегw` вjь'ры и= терпjь'нiя 
тре'буетъ, любве' же и= наде'жды, и= jа='же w\т всегw` 
се'рдца, и= крjь'пости и= си'лы. Вjь'руяй бо а='ще здjь` 
и=ско'мое и= не полу'читъ нерадjь'нiя ра'ди мо'жетъ бы'ть, 
и=ли` и=ны'я нjь'кiя вины`, но во и=схо'дjь вся'чески 
невозмо'жно _е='сть не прiя'ти и=звjьще'нiя w= плодjь` 
вjь'ры и= по'двига, и= не о_у=зрjь'ти свобо'ды, и='же 
_е='сть i=и~съ хр\сто'съ, ду'шъ и=скупле'нiе и= спасе'нiе, 
бг~очл~вjь'къ сло'во. Не вjь'руяй же вся'кw w=сужде'нъ 
бу'детъ во и=схо'дjь, но о_у=же` и= w=сужде'нъ 
_е='сть{Ма'рка гл. s~_i, ст. s~_i.}, по глаго'лу гд\сню. 
Сласте'мъ бо рабо'таяй, и= сла'ву w\т человjь^къ 
взыску'яй,{I=wа'н. гл. _е~, ст. м~д.} а= не w\т бг~а, 
невjь'ренъ _е='сть, глаго'летъ, а='ще сло'вомъ вjь'ренъ 
бы'ти мни'тся: просты'мъ и=сповjь'данiемъ и= вjь'рою 
таковы'й _о='тай прельсти` самаго` себе`. О_у=слы'шитъ бо, 
jа='кw зане` не прiя'лъ мя` _е=си` въ се'рдцjь твое'мъ, но 
w\тве'рглъ мя` _е=си` вспя'ть (с. 194) хребта` твоегw`, и= 
а='зъ w\три'ну тя`: вjь'рну бо, бл~гонаде'жну подоба'етъ 
бы'ти, и= вjь'ровати бж~iей и='стинjь, свидjь'тельствуемой 
во всjь'хъ писа'нiяхъ. И=сповjь'дати свою` не'мощь, да не 
сугу'бо воз\ъимjь'етъ w=сужде'нiе и= неизбjь'жное. 

р~д. Ничто'же та'кw твори'тъ се'рдце сокруше'нно и= 
ду'шу смире'нну, jа='кw _е='же о_у=единя'тися въ ра'зумjь, 
и= w\т всjь'хъ молча'нiе. Не и='но бо вои'стинну _е='сть 
что` губя'щее о_у=строе'нiе безмо'лвiя, и= бж~е'ственную w\т 
негw` w\те'млетъ си'лу, jа='коже сi'и ше'сть w=бд_е'ржныя 
стра^сти: дерзнове'нiе, чревобjь'сiе, многослове'сiе же и= 
молва`: надме'нiе, и= влады'чица страсте'й мнjь'нiе, въ 
ни'хже со о_у=се'рдiемъ навы'кнувый соверше'ннjь, и= по 
преспjь'янiи па'че w=мрача'ется, и= нечу'вственъ быва'етъ. 
И= а='ще о_у='бw возни'кнетъ па'ки нача'ло положи'ти съ 
вjь'рою и= о_у=се'рдiемъ, па'ки w=бря'щетъ и=ско'мое, па'че 
же смиря'яся и= и=щя`. А='ще ли же что` w\т предрече'нныхъ 
и= _е=ди'но нерадjь'нiемъ воцари'тся въ не'мъ, тогда` 
всjь'хъ sw'лъ собо'ръ съ па'губнымъ невjь'рствiемъ 
w=полчи'вшись, пу'сту добродjь'телей ду'шу и= и=спо'лненну 
страсте'й содjь'ловаетъ: jа='кw и='нъ нjь'кiй вавv"лw'нскiй 
гра'дъ бjьсо'вскими w=пустjь'вшiй молва'ми и= мяте'жми, 
jа='кw бы'ти послjь^днимъ го'ршымъ пе'рвыхъ: и= врагу` 
jа=рови'дну и= клеветнику`, на безмо'лвствующихъ быва'ему, 
и= я=зы'ку jа='кw стрjьлjь`, и= jа='кw мечу` _о=бою'ду 
_о='стру на ня` и=з\ъwщря'тися. 

р~_е. Во'ды страсте'й, и='миже му'тное и= возмуще'нное 
безмо'лвiя мо'ре наводня'етъ ду'шу, нjь'сть возмо'жно 
и=на'кw прейти`, а='ще не на корабли` пра'зднjьмъ и= 
ле'гцjьмъ w=бдержа'щагw нестяжа'нiя и= воздержа'нiя: w\т 
невоздержа'нiя бо и= веществолю'бiя, страсте'й пото'цы 
зе'млю се'рдца потопля'ютъ, и= вся'кую нечистоту`, и= 
вещество` по'мыслwвъ вне'сше въ ню`, смуще'нiе о_у='бw 
о_у=му`, мяте'жъ мы'сли, тя'гость тjьлеси` творя'тъ, и= 
лjь'ность и= мра'къ и= нечу'вствiе въ душjь` и= се'рдцjь 
содjьва'ютъ, и= сво'йственное по _е=стеству` навыкнове'нiе 
и= чу'вство и=стребля'ютъ. 

р~s. Ничто'же и='но та'кw сла'бу, неради'ву и= безу'мну 
ду'шу подвиза'ющихся твори'тъ, jа='коже самолю'бiе, сiе' бо 
вои'стинну (с. 195) страсте'й пита'тельница. Внегда' бо 
тjьле'сное о_у=спокое'нiе предпочита'етъ па'че су'щихъ w= 
добродjь'тели трудw'въ и= пред\ъусмотри'тельну ра'зуму то` 
воспису'етъ, _е='же не труди'тися въ дjь'лjьхъ во'лею, па'че 
же о_у=до'бныхъ и= ма'лjьхъ по'тjьхъ за'повjьдей, тогда` 
сла'бу твори'тъ ду'шу къ прохожде'нiю безмо'лвнагw по'прища, 
и= безси'лiе въ дjь'лjьхъ крjь'пко и= непреwбори'мо 
содjь'ловаетъ. 

р~з. И=зря'днjьйшiй и= пе'рвый вра'чь ра'ди 
немощству'ющихъ къ за'повjьдемъ, и= му'тное потемнjь'нiе 
о_у=до'бнw и=зблева'ти хотя'щымъ, ничто'же и='но _е='сть, 
jа='кw неразсу'дное и= съ вjь'рою во все'мъ послуша'нiе. 
Врачевство' бо _е='сть живи'тельно многосло'жнw w\т 
добродjь'телей пiю'щымъ, и= но'жъ, зна'м_енiя jа='зв_енныя 
_е=ди'ною w=чища'ющь, _е='же послуша'нiе съ вjь'рою и= 
простото'ю предпочти'вый па'че всjь'хъ дjь'йствовати, вся^ 
стра^сти _е=ди'ною w\тсjьче`: и= не то'чiю безмо'лвiя 
дости'гъ, но о_у=же` то` и= послуша'нiемъ соверши`, 
w=брjь'тъ хр\ста`, и= подража'тель _е=гw` и= ра'бъ, и= бы'въ 
и= глаго'лемь. 

р~и. Кромjь` плаче'внагw дjь'ланiя и= жи'тельства, 
невозмо'жно _е='сть претерпjь'ти безмо'лвiя ва'ра. Пла'чущiй 
бо и= размышля'ющiй w= jа=`же пре'жде сме'рти и= по сме'рти 
лю'тыхъ, пре'жде не'же са'ми w= себjь` прiи'дутъ, и= 
терпjь'нiе и=мjь'ти бу'детъ и= смире'нiе, два` _о='ная 
безмо'лвiю w=снова'нiя. Кромjь' же предрече'нныхъ 
безмо'лвствуяй, со_о'бщника и='мать при'снw, нерадjь'нiю 
мнjь'нiе: w\т ни'хже плjьн_е'нiя и= пар_е'нiя 
о_у=множа'ются, и= къ сла'бости на'съ спорjьва'ютъ. W\тсю'ду 
разлjьне'нiя и=сто'чникъ невоздержа'нiе, сла'бо о_у='бw и= 
не'мощно содjь'ловаетъ тjь'ло, о_у='мъ же помраче'нъ и= 
w=жесточе'нъ твори'тъ. Тогда' же и= i=и~съ о_у=клоня'ется, 
наро'ду су'щу помышле'нiй и= по'мыслwвъ на о_у='мнjьмъ 
мjь'стjь. 

р~f. Со'вjьсти муч_е'нiя ны'нjьшнiя и=ли` бу'дущiя 
вкуси'ти въ чу'вствjь всjь^мъ невозмо'жно. _Е=ди'нjьмъ бо 
тjь^мъ сво'йственнjь быва'етъ, и=`мже сла'ва и= любы` здjь` 
и=ли` та'мw w=скудjьва'етъ. Jа='коже бо мучи'тель нjь'кiй 
стра'шенъ, пови'нныхъ многоwбра'знjь му'чя, и= ре'вность 
и=ли` w=бличе'нiе, jа='кw ме'чь _о='стръ мучи'тельски 
w=бнажа'я при'снw jа=вля'ется. Треwбра'знw о_у='бw 
двиза'тися къ сопроти^внымъ (с. 196) и= _е=стеству` и= 
душjь`, дана` бы'сть со'вjьсть, глаго'лемая ре'вность, w\т 
и=нjь'хъ же _е=сте'ственная jа='рость: ю='же jа='рость, 
jа='кw ме'чь лю'тый на враги` и=з\ъwщря'ти на'мъ 
повелjьва'етъ, и= а='ще о_у='бw побjьди'вши покори'тъ два` 
та^ _е=ди'ному, о_у=ста'въ му'жества тогда` претворя'емь къ 
бг~у быва'етъ. А='ще же покори'тся двjьма` си'ма душа`, 
грjьху`, глаго'лю, и= пло'ти, наконе'цъ та'мw му'ка _е='й 
неми'лостива быва'етъ, jа='кw порабо'тившейся 
самоизво'льнымъ разумjь'нiемъ сопроти'внымъ. Здjь` 
содjьва'ющи сту^днjьйшая, и= jа='кw добродjь'тельное 
о_у=строе'нiе погу'бльши w\тпа'даетъ, w\тлучи'вшися w\т 
бг~а. 

р~_i. Вои'стинну, и=з\ъ всjь'хъ страсте'й двjь` су'ть 
жесто'цы и= тяжча'йшыя стра^сти: блу'дъ и= о_у=ны'нiе, и=`же 
w=блада'я _о=кая'нною душе'ю, разслабля'ютъ ю=`. _О='бщее 
и='мутъ между` собо'ю _е=ди'на друго'й содержа'нiе и= 
сопряже'нiе дру'гъ со дру'гомъ, неудобопреwбори'мы и= 
неwдолjь'_емы су'ть, и= соверше'ннjь w\т на'съ непобjьди'ми. 
И= и=на'я о_у='бw о_у=множа'ется въ по'хоти, w=бде'ржитъ же 
вещество` _е=стество'мъ нераздjь'льнjь _о=бои'хъ, души`, 
глаго'лю, и= тjь'ла, растворе'нну и=мjь'я всю` во всjь'хъ 
о_у='дjьхъ сла'сть свою`. И=на'я же, свы'ше влады'чественное 
держа` всю` ду'шу и= пло'ть jа='коже смi'ла_ксъ, w\твсю'ду 
w=б\ъе'млющи, ко'сно и= безси'льно и= разсла'бленно 
_е=стество` твори'тъ. И=згоня'ются же, а= не соверше'ннjь 
побjьжда'ются, пре'жде блаже'ннагw безстра'стiя, внегда` 
душа` прiе'мши моли'твою дх~а ст~а'гw си'лу, творя'щую _е='й 
w\тра'ду и= крjь'пость, и= ми'ръ глубо'кiй въ се'рдцjь 
безмо'лвiемъ весели'тся. Сiя` _е='сть нача'ло и= цари'ца, и= 
госпожа`, и= w=бдержа'щая прw'чiя сла^сти, сла'сть, и= 
други'ня _е=я` разлjьне'нiе трiста'ты фараw'нwвы, наводя'щая 
непобори'мую колесни'цу: и='миже вины^ страсте'й житiю` 
_о=кая^ннымъ на'мъ привнидо'ша. 

ра~_i. Нача'ло о_у='мныя моли'твы _е='сть дjь'йство, 
си'рjьчь чисти'тельная дх~а си'ла, и= та'йное о_у=ма` 
сщ~еннодjь'йствiе: jа='коже нача'ло безмо'лвiя, 
безпопече'нiе. Среди'на же, просвjьти'тельная си'ла и= 
видjь'нiе. Коне'цъ же, и=зступле'нiе и= восхище'нiе о_у=ма` 
ко бг~у. 

(с. 197)

рв~_i. Святи'лище духо'вное _е='сть, пре'жде бу'дущагw 
па'че о_у=ма` наслажде'нiя, о_у='мное дjь'йство о_у=ма` 
священнодjь'йствующагw и= причаща'ющагwся та'йнw на 
душе'внjьмъ же'ртвенницjь а='гнца во w=бруче'нiи бж~iи. 
Jа='сти же а='гнца на о_у='мнjьмъ души` же'ртвенницjь, не 
то'чiю _е='сть, _е='же о_у=разумjь'ти и=ли` причасти'тися, 
но и= _е='же бы'ти jа='коже а='гнецъ по w=бразова'нiю въ 
бу'дущемъ. Здjь` о_у='бw словеса`, дjьла' же та^инъ та'мw 
воспрiя'ти о_у=пова'емъ. 

рг~_i. Въ новонача'льныхъ о_у='бw моли'тва _е='сть, 
jа='кw _о='гнь весе'лiя w\т се'рдца и=здава'емь: въ 
соверше'нныхъ же, jа='кw свjь'тъ благоуха'ющiй дjь'йствуемь. 
И=ли` па'ки: мл~тва _е='сть, а=по'столwвъ проповjь'данiе, 
вjь'ры дjь'йствiе, па'че же непосре'дственная вjь'ра, 
о_у=пова'емыхъ составле'нiе, дjь'йствуемая любы`, 
а='гг~льское движе'нiе, си'ла безпло'тныхъ, дjь'ло и= 
весе'лiе и='хъ, благовjьствова'нiе бж~iе, и=звjьще'нiе 
се'рдца, спасе'нiя наде'жда, w=свяще'нiя зна'менiе, 
свя'тости w=бразова'нiе, бж~iе позна'нiе, креще'нiя 
jа=вле'нiе, ба'ни w=чище'нiе, дх~а ст~а'гw w=бруче'нiе, 
i=и~сово ра'дованiе, весе'лiе души`, ми'лость бж~iя, 
примире'нiя зна'менiе, хр\сто'ва печа'ть, лу'чь мы'сленнагw 
со'лнца, денни'ца серде'цъ, хрiстiа'нства о_у=твержде'нiе, 
примире'нiя бж~iя jа=вле'нiе, благода'ть бж~iя, прему'дрость 
бж~iя, па'че же самопрему'дрости нача'ло, бж~iе jа=вле'нiе, 
и='нокwвъ дjь'ло, безмо'лвствующихъ жи'тельство, безмо'лвiя 
вина`, а='гг~льскагw жи'тельства зна'менiе. И= что` 
мно'жайше глаго'лати; Моли'тва _е='сть бг~ъ, дjь'йствуяй 
вся^ во всjь'хъ, за _е='же _е=ди'ну бы'ти _о=ц~а`, и= сн~а, 
и= ст~а'гw дх~а дjь'йству, дjь'йствующагw вся^ w= хр\стjь` 
i=и~сjь. 

рд~_i. А='ще мwv"се'й не бы` прiя'лъ w\т бг~а жезла` 
си'лы, не бы` бг~ъ фараw'на о_у='бw и= _е=гv'пта и=`мъ 
порази'лъ: и= о_у='мъ а='ще не си'лу моли'твенну въ руцjь` 
и=мjь'ти бу'детъ, грjь'хъ и= сопроти^вныя си^лы сокруши'ти 
не возмо'жетъ. 

р_е~_i. Глаго'лющiи и=ли` творя'щiи что` кромjь` 
смире'нiя, о_у=подо'бишася зи'ждущему хра'мину въ зимjь`, 
и=ли` без\ъ бре'нiя. И=ску'сомъ же и= ра'зумомъ w=брjьсти` 
и= позна'ти смире'нiе, sjьлw` ма'лjьхъ _е='сть: сло'вомъ бо 
w= не'мъ повjь'дающiи подо'бни су'ть и=змjьрева'ющымъ 
бе'здну. Мы' же слjьпi'и, _о='трочески w= вели'цjьмъ се'мъ 
(с. 198) свjь'тjь ма'лw мечта'юще, глаго'лемъ: смире'нiе 
вои'стинну ни смиренносло'вiе и='мать, ни смиренноwбра'зiе 
jа=вля'етъ, ниже` му'дрствовати смир_е'нная ну'дится, ниже` 
себе` о_у=коря'етъ смиря'яся, а='ще и= сiя^ вины^ и= 
w='бразы смире'нiя су'ть, jа='коже разли'чнiи спо'собы, но 
благода'ть _е='сть сiе` и= да'ръ свы'ше. Два' же су'ть, 
jа='коже глаго'лютъ _о=тцы`, смир_е'нiя: _е='же непщева'ти 
себе` ме'ньша всjь'хъ, и= _е='же бг~у припи'сывати 
и=справл_е'нiя своя^. И= пе'рвое о_у='бw нача'ло, второ'е же 
коне'цъ. Взыску'ющымъ же смире'нiя, съ ра'зумомъ подоба'етъ 
и=мjь'ти и= помышля'ти три` сiя^ въ себjь`: _е='же па'че 
всjь'хъ человjь^къ грjь'шна бы'ти, и= па'че всjь'хъ тва'рей 
сту'дна, jа='кw внjь` _е=стества` су'ща, и= па'че бjьсw'въ 
_о=кая'ннjьйша, jа='кw раба` су'ща бjьсовw'мъ. Глаго'лати же 
си'це досто'итъ: гдjь' бо вjь'мъ а='зъ и=звjь'стнw 
человjь'ческiя грjьхи`, какwвы` су'ть и= коли'цы; 
превосхо'дятъ ли и=ли` ра'вны су'ть мои^мъ беззако'нiямъ; И= 
невjь'жества ра'ди, _w душе`! ме'ньшiи па'че всjь'хъ 
человjь^къ _е=смы`, jа='кw земля` и= пе'пелъ, и= под\ъ 
нога'ми и='хъ. Ка'кw же и= не мнjь'ти себе` сквернjь'йша 
всjь'хъ тва'рей, во _е='же по _е=стеству` су'щихъ, jа='коже 
бы'ша, а='зъ же ра'ди безмjь'рныхъ беззако'нiй, во _е='же 
внjь` _е=стества`; Вои'стинну бо и= sвjь'рiе и= ско'ти 
чистjь'йшы мене` грjь'шнагw су'ть: и= сегw` ра'ди _е='смь 
ме'ньши всjь'хъ, jа='кw во а='дъ и= пре'жде сме'рти 
низведы'йся, низлежу`. Кто' же не вjь'сть въ чу'вствjь, 
jа='кw и= бjьсw'въ го'ршiй _е='сть грjь'шный, jа='кw ра'бъ 
и='хъ, и= тjь'хъ послу'шающiй, и= w\тсю'ду съ ни'ми во 
тьмjь` бе'здны заключе'нъ; Вои'стинну го'ршiй и= бjьсw'въ 
_е='сть, w\т ни'хъ w=блада'емый: и= сегw` ра'ди съ ни'ми 
бе'здну, душе`, наслjь'довала _е=си` _о=кая'нная. Въ землjь' 
же и= а='дjь и= бе'зднjь пре'жде сме'рти w=бита'я, ка'кw 
себе` пра'ведна нарица'я прельща'ешися о_у=мо'мъ, грjь'шна 
сотвори'въ себе` и= скве'рна и= бjь'са sлы'ми дjь'лы; 
О_у=вы` прельще'нiя твоегw` и= заблужде'нiя, _w sлобjь'сне! 
псе` нечи'сте же и= всескве'рне, во _о='гнь и= тьму` си'хъ 
ра'ди w\тсыла'емь!

рs~_i. Прему'дрость духодви'жна _е='сть, по разсужде'нiю 
бг~осло'вwвъ, си'ла о_у='мныя и= чи'стыя и= а='гг~льскiя 
мл~твы, _е=я'же зна'менiе _е='сть, _е='же внегда` моли'тися, 
о_у=му` безви'дну вся'чески зрjь'тися, (с. 199) и= ниже` 
себе` ни и='но что` въ дебельствjь` ви'дjьти, но и= 
чу'вствwмъ мно'гажды w\т свjь'та _о='нагw сокрыва'_емымъ: 
о_у='мъ бо невеще'ственъ и= свjьтови'дjьнъ тогда` быва'етъ, 
бг~у неизрече'ннw во _е=ди'нъ ду'хъ прилjьпля'емь. 

рз~_i. Се'дмь су'ть разли'чнiи w='бразы привводя'щiи и= 
путево'дствующiи въ то` бг~ода'нное смире'нiе, составля'ющiи 
дру'гъ дру'га и= ражда'ющiи: молча'нiе, смиренному'дрiе, 
смиренносло'вiе, смиренноwдjья'нiе, самоукоре'нiе, 
сокруше'нiе, послjь'дность. И= молча'нiе о_у='бw въ ра'зумjь 
ражда'етъ смиренному'дрiе, w\т смиренному'дрiя же ражда'ются 
три` w='бразы смире'нiя: смир_е'нна вjьща'ти, смир_е'нна и= 
ху'да носи'ти, и= себе` всегда` о_у=коря'ти. Сi'и же три` 
w='бразы ражда'ютъ сокруше'нiе, w\т попуще'нiя и=скуше'нiй 
быва'емое, _е='же и= смотри'тельное наказа'нiе глаго'лютъ, 
и= w\т бjьсw'въ смире'нiе. Сокруше'нiе же о_у=до'бь дjь'ломъ 
твори'тъ ду'шу ме'ньшу всjь'хъ бы'ти и= послjь'днjьйшу, 
jа='кw w\т всjь'хъ w=блада'ему. Два' же сi'и w='бразы, 
соверше'нное и= бг~ода'рное прино'сятъ смире'нiе, _е='же 
си'лу, соверше'нство всjь'хъ добродjь'телей нарица'ютъ: и= 
то` бг~у припису'етъ и=справл_е'нiя. Пе'рвое всjь^мъ и= 
w=снова'нiе _е='сть молча'нiе, w\т негw'же ражда'ется 
смиренному'дрiе: сiе' же ражда'етъ три` w='бразы смире'нiя: 
трiе' же ражда'ютъ _е=ди'нъ сокруше'нiя: а= w='бразъ 
сокруше'нiя ражда'етъ седьмы'й, ме'ньшiй всjь'хъ пе'рвагw 
смире'нiя w='бразъ, _е=го'же и= смотри'тельно смире'нiе 
глаго'лютъ. Смотри'тельное же прино'ситъ бг~ода'рное и= 
соверше'нное и= безви'дное и= и='стинное смире'нiе. И= 
пе'рвое о_у='бw быва'етъ си'це: а='ще человjь'къ не бу'детъ 
w=ста'вленъ, и= побjьжде'нъ, и= w=блада'нъ, порабо'тившись 
вся'кой стра'сти и= по'мыслу, и= ду'хомъ побjьжда'емь, и= ни 
w\т дjь'лъ w\тню'дъ по'мощи не w=брjьта'я, ни w\т бг~а, ни 
w\т и=на'гw когw`, jа='кw ма'лw и= не во w\тча'янiе прiити` 
и=скуша'ему во всjь'хъ, не мо'жетъ сокруши'тися, и= и=мjь'ти 
себе` ме'ньша всjь'хъ, и= послjь'днjьйша и= раба` всjь'хъ, 
и= са'мыхъ бjьсw'въ неключи'мjьйша, jа='кw му'чима и= 
побjьжда'ема. И= сiе` _е='сть смотри'тельное про'мысла 
наказа'тельно смире'нiе, и='мже второ'е и= высо'кое w\т бг~а 
дае'тся, _е='же _е='сть бж~е'ственная си'ла дjь'йствующая и= 
творя'щая вся^ (с. 200) тjь'мъ: _о=ру'дiе то` себjь` ви'дящи 
вы'ну, и= тjь'мъ чудеса` бж~iя дjь'ющи. 

ри~_i. V=поста'сное свjь'та духо'вное видjь'нiе, о_у='мъ 
безмечта'теленъ и= не вы'сящiйся, дjь'йство моли'твы 
и='стинное, и= w\т среды` се'рдца приснотеку'щее, души` 
воскресе'нiе и= воспросте'ртiе, о_у='жасъ бж~е'ственный, и= 
въ гw'рняя ше'ствiе w\т си'хъ всjь'хъ, и=зступле'нiе мы'сли 
въ ду'сjь соверше'нно w\т чу'вствъ, восхище'нiе о_у=ма` w\т 
свои'хъ си'лъ, души` а='гг~льское движе'нiе бг~одви'жное, къ 
безконе'чному же и= горено'сному дви'жимо, въ ро'дjь на'шемъ 
w=брjьсти` невозмо'жно, страсте'й мучи'тельству на'ми 
w=блада'ющу ны'нjь, мно'гихъ ра'ди и=скуше'нiй. W=бы'че бо 
о_у='мъ въ легча'йшихъ па'че, и= пре'жде вре'мени сiя^ 
мечта'ти, jа='кw да и= да'нное _е=му` w\т бг~а ма'лое 
о_у=строе'нiе погуби'тъ, и= ме'ртвъ w\т всjь'хъ бу'детъ. 
Тjь'мже подоба'етъ со мно'гимъ разсужде'нiемъ, ни jа='же 
вре'мени пре'жде вре'мене и=ска'ти, ни jа='же въ руку` 
w\тверга'ти, и='на и= мечта'ти. _Е=стество'мъ бо о_у='мъ 
вышерече'нныхъ о_у=до'бь мечты^ твори'тъ и= преwбража'етъ, 
и= во jа=`же не пред\ъуспjь`. Сегw` ра'ди нема'лъ стра'хъ 
_е='сть, jа='кw да не и= да'нныхъ таковы'й лиши'тся, и= 
смы'слъ мно'гажды погуби'тъ прельсти'вся, бы'въ мечта'тель, 
а= не безмо'лвникъ. 

рf~_i. Благода'ть нjь'сть вjь'ра то'чiю, но и= 
дjь'йствуемая моли'тва: любо'вiю бо дjь'йствуемая ду'хомъ, 
вjь'ру и='стинну и=му'щую, живо'тъ i=и~совъ jа=вля'емь 
показу'етъ. Тjь'мже вjь'ру и='мать сопроти'вну и= ме'ртву и= 
неживо'тну, не и=мы'й ту` дjь'йствующу въ себjь`, но ниже` 
вjь'ренъ вои'стинну глаго'лется, и='же сло'вомъ то'чiю 
_е=ди'нjьмъ вjь'руетъ, а= не дjь'йствуему ту` за'повjьдьми 
и=ли` ду'хомъ и='мать. Достои'тъ о_у=`бо ту` jа=вля'ти 
преспjь'янiями дjь'лъ, и=ли` дjь'лы дjь'йствуему во 
свjь'тjь, и= сiя'ющу и=мjь'ти, jа='коже рече` бж~е'ственный 
а=п\слъ: покажи' ми вjь'ру твою` w\т дjь'лъ твои'хъ, и= 
а='зъ тебjь` покажу` w\т дjь'лъ мои'хъ вjь'ру мою`{I=а'кwв. 
в~, ст. и~_i.}. Jа=вля'я си'мъ, jа='кw дjьла` за'повjьдей 
показу'ютъ благода'тную вjь'ру, jа='коже дjь'йствуеми су'ть 
за'пwвjьди су'щею во благода'ти вjь'рою, и= сiя'ютъ. Ко'рень 
бо за'повjьдей _е='сть вjь'ра, па'че же и=сто'чникъ къ (с. 
201) возраще'нiю напая'ющъ сiя^ за'повjьдей, раздjьля'яся на 
дво'е: на и=сповjь'данiе и= благода'ть, а='ще и= 
нераздjь'льна _е=стество'мъ _е='сть. 

р~к. Ма'лая и= вели'кая и= сокраще'нная повину'ющихся 
лjь'ствица пя'ть и='мать степе'нiй, къ соверше'нству 
веду'щихъ: пе'рвый, w\тверже'нiе: вторы'й, повинове'нiе: 
тре'тiй, послуша'нiе: четве'ртый, смире'нiе: пя'тый, 
бж~е'ственная любы`, jа='же _е='сть бг~ъ. И= w\тверже'нiе 
о_у='бw w\т а='да возво'дитъ лежа'щаго, и= порабоще'ннаго 
w\т вещества` свобожда'етъ: повинове'нiе же хр\ста` 
w=брjьта'етъ, и= тому` слу'житъ, jа='коже са'мъ глаго'летъ: 
а='ще кто` мнjь` слу'житъ, мнjь` да послjь'дствуетъ: и= 
и=дjь'же _е='смь а='зъ, ту` и= слуга` мо'й бу'детъ{I=wа'н. 
в~_i, ст. к~s.}. Гдjь' же _е='сть хр\сто'съ; на нб~сjь'хъ 
сjьди'тъ w=десну'ю _о=ц~а`. Тjь'мже та'мw подоба'етъ бы'ти 
и= слузjь`, и=дjь'же и= служи'мый, возводя'щiй но'гу къ 
восхожде'нiю, и=ли` и= пре'жде восхожде'нiя _о='нjьми 
w='бразы, со хр\сто'мъ восходя'щу и= совоз\ъиду'щу. 
Послуша'нiе же, дjь'йствуемо за'повjьдьми, вся'кw зи'ждетъ 
лjь'ствицу w\т разли'чныхъ добродjь'телей, и= сiя^ 
добродjь'т_ели, jа='кw восхожд_е'нiя въ душjь` полага'етъ: 
w\т негw'же послуша'нiя высокотво'рное ражда'ется смире'нiе, 
ту` w=б\ъе'мля, и= горjь` вознося` къ небеси`, цари'цjь 
добродjь'телей любви` предае'тъ, и= ко хр\сту` приводя`, 
представля'етъ. И= та'кw сокраще'нною лjь'ствицею во 
и='стинjь повину'яйся, о_у=до'бь на не'бо восхо'дитъ. 

рк~а. Нjь'сть и=на'гw кратча'йшагw пути`, къ вы^шнимъ 
черто'гамъ ма'лою лjь'ствицею добродjь'телей веду'щагw, 
jа='коже о_у=мерщвле'нiе пяти` послуша'нiю сопротивля'ющихся 
страсте'й: преслуша'нiя глаго'лю, и= прекосло'вiя, 
самоуго'дiя же и= w=правда'нiя, и= па'губнагw мнjь'нiя. Сiя^ 
бо су'ть о_у='ди и= ча^сти непокори'вагw бjь'са, 
поглоща'ющагw прелюбодjь'йчищныхъ послу'шникwвъ, и= 
w\тсыла'ющагw ко sмi'ю въ бе'здну. И= преслуша'нiе о_у='бw 
_е='сть, а='дская о_у=ста`: прекосло'вiя же, я=зы'къ _е=гw` 
jа='кw ме'чь _о='стръ: самоуго'дiе же, и=з\ъwщре'ннiи _е=гw` 
зу'бы: w=правда'нiе же, горта'нь _е=гw`: w\тдыха'нiе же 
всепожира'ющагw чре'ва _е=гw` _е='сть мнjь'нiе 
сопровожда'ющее (с. 202) ко а='ду. И='же о_у='бw пе'рвое 
послуша'нiемъ побjьжда'яй, прw'чая _е=ди'ною w\тсjька'етъ, 
и= на нб~са` _е=ди'нjьмъ степе'немъ бы'стрjь востека'етъ! 
Чу'до же вои'стинну, и= w\т неизрече'нныхъ су'щее и= 
непостижи'мое, _е=гw'же и= чл~вjьколю'бецъ на'шъ сотвори` 
гд\си, дабы` _е=ди'ною добродjь'телiю, и=ли` па'че 
за'повjьдiю, неко'сненнw востещи` на нб~са`, jа='коже и= 
_е=ди'нымъ преслуша'нiемъ снидо'хомъ, и= низхо'димъ во 
а='дъ. 

рк~в. Jа='коже и='нъ нjь'кiй сугу'бый мi'ръ _е='сть 
человjь'къ, и= но'въ и=мену'ется по бж~е'ственному а=п\слу, 
си'це ре'кшему: а='ще ка'я w= хр\стjь`, нова` тва'рь{в~ 
Корi'н. гл. _е~, ст. з~_i.}. И='бо и= и='бо и= земля`, и= 
вся^, _е=ли^ка су'ть мi'ръ, человjь'къ же по добродjь'тели 
быва'етъ и= и=мену'ется: w= не'мже вся'ко сло'во и= вся'ко 
та'инство, jа='коже бг~осло'въ рече`. Поне'же бо бра'ни 
на'шей бы'ти не къ кро'ви и= пло'ти, но къ нача'лwмъ и= ко 
власт_е'мъ тьмы` вjь'ка сегw`, къ духовw'мъ sло'бы w= 
нб\сныхъ кня'зя, возду'шнагw{_Е=фес. гл. s~, ст. в~_i.}, 
а=п\слу глаго'лавшу. Прили'чествуетъ, jа='кw во и=но'мъ 
мi'рjь вели'цjь _е=стества` ду'шъ на'шихъ си'лъ, бы'ти 
сопротивоборю'щымся та'йнw съ на'ми, и= на трiе'хъ трiе` 
кня'зи подви'жникwвъ противовостаю'ще, во'_евъ 
о_у=готовля'ютъ, и= въ не'мже кто` пред\ъуспjь`, и= въ 
не'мже дjь'лаетъ, си'ми бори'мь быва'етъ. Sмi'й о_у='бw 
кня'зь бе'здны, противусерде'чнjь внима'ющихъ вою'я, 
противобо'рствуетъ jа='кw къ чреслу` по'хоти и= пу'па, 
и='мать крjь'пость, и= сла'стнымъ и=споли'номъ забве'нiя 
пали'т_ельныя раждеже'нныхъ стрjь'лъ пуща'етъ на ня` си^лы, 
jа='коже и='но мо'ре и= бе'здну и=мjь'я по'хоть, захо'дитъ, 
пресмыка'ется, возмуща'етъ ту` по'хоть, и= распjьня'етъ, и= 
возжиза'етъ, и= ко смjьше'нiямъ воспаля'етъ, и= сласте'й 
пото'ками наводня'етъ ту`, и= jа='кw ненасы'тну не 
насыща'етъ. Кня'зь же мi'ра сегw`, къ проходя'щымъ 
дjь'ятельную добродjь'тель, сопротивля'ется, и= къ 
jа='ростной ча'сти борьбу` и=мjь'я, лjь'ности и=споли'номъ, 
вся'ч_еская страсте'й sлохи^трства jа='кw въ и=но'мъ мi'рjь, 
и=ли` позо'рищjь же и= по'прищjь боре'нiе о_у='мнjь 
твори'тъ, побjьжда'етъ при'снw съ ни'мъ му'жественнw (с. 
203) борю'щихся, и=ли` побjьжда'ется, и= вjьнц_е'въ и=ли` 
студа` пред\ъ а='гг~лы тjь'мъ вино'венъ быва'етъ, и= полки` 
своя^ на ны` вы'ну воwружа'я, съ ни'ми ра'туется. Кня'зь же 
возду'ха, на тща'щихся мы'слiю къ прjь'нiю нахо'дитъ: 
мечта'нiями видjь'нiе о_у=ма` и=спыту'етъ, къ слове'сной и= 
о_у='мной ча'сти приближа'яся съ возду'шными ду'хи 
лука'вствiя, и= неразу'мiя и=споли'номъ, возница'тельную 
мы'сль jа='кw и=но'е слове'сное не'бо возмуща'етъ: 
мечта'т_ельныя же jа=вля'я мгля^ныя духw'въ w='бразы и= 
преwбраж_е'нiя преле'стнjь, jа='коже мw'лнiи и= гро'мы, 
бу^ри и= зву'ки, страхова'нiе наво'дитъ. Кi'йждо кому'ждо, 
си'рjьчь треми` къ трича'стному души` приража'яся, 
сопротивля'ется, и= къ ко'ей ча'сти бра'нь и='мать, къ то'й 
и= по'двигъ стяжава'етъ. 

рк~г. О_у=мы' бо нjь'когда су'щiи и= тi'и, и= 
безвеще'ствiя _о='нагw и= то'нкости w\тпа'дше, веще'ственную 
нjь'кую дебе'лость кi'йждо и='мать, по чи'ну и=ли` дjь'йству 
втjьлесева'емь, по нему'же дjь'йству о_у=ка'чествися: 
поне'же бо и= тi'и, подо'бнjь человjь'ку, а='гг~льскую 
сла'дость погу'бльше, наслажде'нiя бж~е'ственнагw лиши'шася, 
и= въ пе'рсти, jа='коже и= мы`, наслажде'нiе и='мутъ, 
веще'ственни нjь'какw и= тi'и бы'вше веще'ственныхъ 
страсте'й навыкнове'ньми. И= чуди'тися не досто'итъ, поне'же 
и= на'ша душа`, создана` бы'вши по w='бразу бж~iю, слове'сна 
же и= о_у='мна, не позна'вши же бг~а, ско'тна содjь'лася и= 
нечу'вственна, и= ма'лw небезу'мна веще'ственныхъ дjь'лъ 
наслажде'ньми: w=бы'че бо навыкнове'нiе претворя'ти 
_е=стество`, и= и=змjьня'ти дjь'йство къ произволе'нiю. 
И=нi'и же ле'гцы и= то'нцы, jа='кw возду'шнiи ду'си су'ще, 
зрjь'нiе души` развлека'ютъ вjь'тры нjь^кiя бу'рны и= 
мечта^нiя наводя`, _о=вогда` и= во а='гг~лы преwбразу'ются, 
прельща'ютъ ду'шу, па^мяти видотворя'тъ, зна'емыхъ нjь'кiихъ 
преwбразу'я и= превраща'я вся'кое духо'вное видjь'нiе, па'че 
же въ подвиза'ющихся _е=ще` пре'жде чистоты` и= разсужде'нiя 
духо'внагw. Ничто'же бо _е='сть духо'вно, въ не'же не 
преwбразу'ются _о='тай, jа='коже по мечта'нiю. И= тi'и бо 
воwружа'ются проти'ву о_у=строе'нiя и= мjь'ры предспjь'янiя, 
пре'лесть вмjь'стw и='стины, и= мечта^нiя вмjь'стw видjь'нiя 
приводя'ще вно'сятъ. 

(с. 204)

рк~д. Воста'нiе страсте'й и= воздвиза'ющаяся плотска'я 
бра'нь на ду'шу, пятьми` w='бразы въ на'съ прихо'дитъ. 
_О=вогда` о_у='бw пло'ть sлоупотребля'ющи су^щая, _о=вогда' 
же внjьесте'ств_енная, jа='кw по _е=стеству`, взыску'етъ 
дjь'яти: _о=вогда' же и= w\т бjьсw'въ воwружа'ется на ду'шу, 
jа='кw сла'дцjь содру'жествуя си^мъ: и=ногда' же душа` w\т 
сладостра'стiя преднавыкнове'ннагw и= сама` w= себjь` 
безчи'нствуетъ, jа='кw вка'чествившаяся страстьми`: 
послjьди' же быва'етъ бра'нь и= w\т за'висти бjьсw'въ, по 
попуще'нiю сопротивля'ющихся на'мъ смире'нiя ра'ди, _е=гда` 
не о_у=спjь'ютъ во всjь'хъ предрече'нныхъ.

рк~_е. Пе'рвjьйшыя же вины^ бра'ни три` су'ть, w\т 
всjь'хъ и= всjь'ми на'мъ пребыва'ющыя: sлоупотребле'нiе 
су'щихъ, за'висть и= бра'нь бjьсw'въ, jа='же по попуще'нiю. 
А= _е='же востава'ти, и= вожделjь'ти пло'ти на ду'шу, и= 
душjь` на пло'ть, то'йжде w='бразъ по навыкнове'нiю и= 
дjь'йству и='мутъ плwтскi'я на ду'шу стра^сти, и= душ_е'вныя 
проти'ву пло'ти бор_е'нiя. И= са'мъ же супоста'тъ и=ногда` 
без\ъ разсмотрjь'нiя и= вины`, jа='кw безсту'денъ, дерза'я 
проти'ву на'съ ра'туетъ. Не да'ждь о_у='бw, _w дру'же, 
пiя'вицjь jа='кw кровора'дующейся и=зсыса'ти крw'вныя жи^лы, 
и= не и='мать блева'ти кро'вь: ниже` пе'рсти попуска'й въ 
сы'тость sмi'ю и= драко'ну, и= о_у=до'бь попере'ши горды'ню 
льва` и= sмi'я. Воздыха'й, до'ндеже совле'кшися 
_о=блече'шися въ вы'шнее жи'тельство, и= w=бразова^нiя по 
w='бразу созда'вшагw тя`, i=и~са хр\ста`. 

рк~s. Вои'стинну, и=`же са'мымъ дjь'ломъ пло'ть су'щiи 
и= самолю'бiемъ влеко'ми, сла'сти и= тщесла'вiю при'снw 
рабо'таютъ, въ ни'хже за'висть о_у=корени'ся: печа'лiю бо 
та'я, и= бли'жнягw благополу'чiемъ w=горча'яся, w=блыга'ютъ 
дw'брая jа='кw sла^я, и= пре'лести су'щая порожд_е'нiя, ни 
jа=`же су'ть дх~а, прiе'млютъ и=ли` вjь'руютъ, ни бг~а 
о_у=вjь'дjьти и=ли` позна'ти маловjь'рiемъ свои'мъ мо'гутъ. 
Таковi'и, по w=слjьпле'нiю своему` и= маловjь'рiю, впра'вду 
та'мw о_у=слы'шатъ: _е='же не вjь'мъ ва'съ{Матf. гл. к~_е, 
ст. в~_i.}. Вjь'рному бо вопроша'ющему (с. 205) подоба'етъ 
и=ли` вjь'ровати, jа=`же не вjь'дяше, слы'ша и=ли` 
о_у=чи'тися, и=`мже вjь'руетъ, и=ли` о_у=чи'ти, jа=`же 
о_у=вjь'дjь, и= о_у=множа'ти незави'стнjь въ воспрiе'млющихъ 
вjь'рнjь тала'нтъ. А='ще ли же не вjь'руетъ, jа=`же не 
вjь'сть, и= о_у=ничижа'етъ, jа=`же не о_у=вjь'дjь, и= 
о_у='читъ, и=`мже не научи'ся, клеве'ща на о_у=ча'щихъ си^мъ 
дjь'ятельнjь, бу'детъ ча'сть _е=гw` вся'кw со и=му'щими 
же'лчь го'рести въ наказа'нiе. 

рк~з. Вjьтi'й _е='сть, по мнjь'нiю и='стиннw 
прему'дрыхъ, и='же кра'ткw _о='бщимъ вjь'жествомъ су^щая 
w=б\ъе'млетъ, и= jа='кw _е=ди'но тjь'ло и= раздjьля'етъ та^ 
и= совокупля'етъ, jа=вля'я сiя^ jа='кw _е=диноси'льна 
приня^тая въ и='накомъ и= то'мъ же смы'слjь: и=ли` и='же 
пои'стиннjь доказа'теленъ глаго'лется. И=ли` па'ки, вjьтi'й 
_е='сть вои'стинну духо'венъ, и='же раздjьл_е'нная собw'рная 
су'щихъ _о='бщая свw'йства, jа=`же вочл~вjь'чившееся сло'во 
совокупи'ло, раздjьля'етъ и= соединя'етъ w=б\ъя'тнымъ 
сло'вомъ ка'чественнагw гла'са: jа='кw вjьтi'й не то'чiю 
w=б\ъе'млетъ все` _е=ди'нымъ доказа'тельнымъ сло'вомъ, по 
внjь'шности показу'я и=нjь^мъ та^, но w\т jа=вля'ющихся 
_е=му` ду'хомъ су'щихъ видjь'нiй и= други'хъ просвjьти'ти 
мо'жетъ. И='стинный же любому'дрецъ _е='сть, и='же w\т 
су'щихъ вину` су'щихъ вjь'дый, и=ли` w\т вины` су^щая 
познава'яй, по соедине'нiю вы'ше о_у=ма` и= 
непосре'дственнjьй вjь'рjь бы'сть любому'дръ, не то'чiю 
навы'къ бж~е'ств_еннымъ, но и= прiя'въ та^. И=ли` па'ки: 
и='стинный любому'дрецъ _е='сть, дjь'йствующiй и= 
зри'тельнjь жи'тельствующiй о_у='мъ. Соверше'ннjь же о_у='мъ 
любому'дрый _е='сть, и='же нра'вственное и= _е=сте'ственное 
и= бг~осло'вное и=спра'ви любому'дрiе, па'че же бг~олю'бiе, 
и= нра'вственнагw о_у='бw любому'дрiя дjья'нiямъ, 
_е=сте'ственнагw же словес_е'мъ, бг~осло'вскагw же видjь'нiя 
и= догма'тwвъ правотjь` w\т бг~а и=зучи'лся _е='сть. И=ли` 
па'ки: въ бж~е'ственныхъ бж~е'ственный вjьтi'й _е='сть, 
и='же и='стиннw су^щая w\т су'щихъ и=ли` w\т не су'щихъ 
раздjьля'етъ, и= словеса` о_у='бw _о='нjьхъ w\т си'хъ 
показу'етъ, и= w\т си'хъ _о='нjьхъ w=боже'ннjьйше зри'тъ 
словеса`: и= w= мы'сленномъ о_у='бw мi'рjь и= неви'димомъ, 
w\т чу'вственнагw и= ви'димагw, w= чу'вственномъ же и= 
ви'димомъ, w\т неви'димагw и= мы'сленнагw сказу'етъ, (с. 
206) w= ви'димомъ jа='кw w='бразjь неви'димагw, w= 
неви'димомъ же jа='кw первоwбра'зномъ ви'димагw. 
Предположи'ся бо, глаго'летъ, невоwбраже'нныхъ w='бразы, 
w=бразова^нiя неwбразу'емыхъ, jа='кw w= не'мъ сему`, и= 
си^мъ w= не'мъ jа=вля'тися дх~о'внjь, и= jа='вjь _о=дному` 
друга'го дру'гъ въ дру'зjь зрjь'ти, и= jа=вле'нна и='стины 
сло'вомъ твори'ти, не возводя'щими и=ли` и=носказа'тельными 
словесы^ назида'ти, подо'бнjь со'лнцу сiя'ющiй ра'зумъ 
и='стины, но вjь'дjьнiемъ и= си'лою дх~о'вною и=з\ъясни'ти, 
пока'зовая jа=вле'ннjьйше и='стины словеса` _о=бои'хъ 
мiрw'въ. Jа='кw сему` о_у='бw пjь'стуномъ на'шимъ бы'ти, 
_о='ному же вjь'чнымъ бж~е'ственнымъ до'момъ на'съ ра'ди 
jа='вственнjь бы'вшу. Любому'дрецъ же бж~е'ственный _е='сть, 
и='же дjья'нiемъ и= видjь'нiемъ несре'дственнjь 
соедини'выйся бг~у, и= дру'гъ тому` _е='сть и= глаго'лется, 
jа='кw пе'рвую и= тво'рческую и= и='стинную прему'дрость 
возлюби'въ, па'че вся'кагw и=на'гw дру'жества и= 
прему'дрости и= ра'зума. Любосло'вецъ же _е='сть, а= не 
и='стиннw любому'дрецъ, а='ще и= сла'ва любому'дрiя и='мя 
_о='тай о_у=сво'и, jа='коже рече` вели'кiй григо'рiй. И='же 
прему'дрость творе'нiя бж~iя и= лю'битъ и= и=спыту'етъ, по 
послjь'днему и=зглаше'нiю: но w=буча'ется любому'дрiю сему` 
не похвалы` и= сла'вы ра'ди человjь'ческiя показа'тельнjь, 
jа='кw да невеществолю'бецъ бу'детъ и= не любому'дрецъ 
_е=стествосло'вныя бж~iя прему'дрости. Кни'жникъ же _е='сть, 
и='же въ ца'рствiи бж~iи научи'выйся, вся'къ, и='же 
дjья'нiемъ въ видjь'нiи w= бз~jь тружда'ется, и= въ 
безмо'лвiи претерпjьва'етъ, и='же и=зно'ситъ w\т серде'чнагw 
своегw` сокро'вища нw'вая и= в_е'тхая, си'рjьчь _е=v\гльская 
и= проро'ч_еская, и=ли` w\т но'вагw и= ве'тхагw завjь'та, 
и=ли` поучи'т_ельная и= дjь'ят_ельная, и=ли` закw'нная и= 
а=п\сльская. Сiя^ бо су'ть нw'вая и= в_е'тхая та^инства, 
jа=`же дjь'ятельный кни'жникъ и=зно'ситъ, въ бг~оуго'дномъ 
научи'вся жи'тельствjь. Кни'жникъ па'ки _е='сть, вся'къ 
дjь'ятельный, _е=ще` тjьле'снjь въ дjь'ланiяхъ 
о_у=пражня'яся. Вjьтi'й же бж~е'ственный _е='сть, и='же 
_е=сте'ственнjь среди` стои'тъ къ ра'зумамъ и= словес_е'мъ 
су'щихъ и= доказу'етъ вся^ въ ду'сjь раздjьли'тельною сло'ва 
си'лою. Любому'дрецъ же и='стинный _е='сть, и='же 
преесте'ственное бж~iе соедине'нiе вjь'домjь и= 
непосре'дственнjь въ себjь` и='мать. 

(с. 207)

рк~и. И=`же кромjь` дх~а пи'шуще же и= глаго'люще, и= 
це'рковь созида'ти хотя'ще, су'ть душе'вни, jа='кw и='же 
нjь'гдjь глаго'летъ бж~е'ственный а=п\слъ, дх~а не 
и=му'ще{I=у'д. гл. а~, ст. f~_i.}. Таковi'и бо пови'нни 
су'ть кля'твjь глаго'лющей: го'ре, и=`же му'дри въ себjь` 
сами'хъ, и= пред\ъ собо'ю разу'мни! w\т себе' бо глаго'лютъ, 
а= не дх~ъ бж~iй въ ни'хъ _е='сть глаго'ляй{И=са'iи гл. _е~, 
ст. к~а.}, по гд\сню словеси`. W\т свои'хъ бо пw'мыслъ 
пре'жде чистоты` глаго'лющiи прельсти'шася ду'хомъ мнjь'нiя. 
W= се'мъ бо при'тча глаго'летъ: ви'дjьхъ му'жа непщева'вша 
себе` му'дра бы'ти, о_у=пова'нiе же и='мать безу'мный па'че 
_е=гw`{При'тч. гл. к~s, ст. в~_i.}. И= _е='же: не быва'йте 
му'дри w= себjь`{Ри'м. гл. в~_i, ст. s~_i.}. Прему'дрость 
на'мъ заповjь'даетъ. Но и= са'мъ и=спо'лненный дх~а 
бж~е'ственный а=п\слъ и=сповjь'дуетъ, глаго'ля: Не бо` 
дово'льни _е=смы` w\т себе` помы'слити что`, jа='кw w\т 
себе`, но дово'льство на'ше w\т бг~а{в~ Кор. гл. г~, ст. 
_е~.}. И= _е='же: но jа='кw w\т бг~а пред\ъ бг~омъ, w= 
хр\стjь` глаго'лемъ{в~ Кор. гл. в~_i, ст. а~_i.}. Таковы'хъ 
бо словеса` несла'дwстны и= непросвjьщ_е'нны, не w\т жива'гw 
бо и=сто'чника дх~а прiе'млюще глаго'лютъ, но jа='кw w\т 
нjь'коегw _е='зера тиме'нна, w\т се'рдца и=му'щагw и= 
пита'ющагw пiя'вицъ и= sмi'й, и= жа'бъ по'хотей и= киче'нiя, 
и= невоздержа'нiя, и= вода` ра'зума и='хъ смердя'ща, му'тна 
же и= теплохла'дна, w\т нея'же пiю'щiи на недугова'нiе и= 
гну'сность и= блева'нiе премjьня'еми w=браща'ются. 

рк~f. Тjь'ло хр\сто'во мы` _е=смы`, глаго'летъ 
бж~е'ственный а=п\слъ, и= о_у='ди w\т ча'сти{а~ Кор. гл. 
в~_i, ст. к~з.}. И= па'ки: _е=ди'но тjь'ло, _е=ди'нъ дх~ъ 
_е='сть, jа='коже и= зва'ни бы'сте{_Е=фес. гл. д~, ст. д~.}. 
Jа='коже бо тjь'ло без\ъ ду'ха мертво` _е='сть{I=а'кwв. гл. 
в~, ст. к~s.} и= нечу'вственно, си'це о_у=мертви'выйся 
страстьми` за'повjьдей небреже'нiемъ по креще'нiи, 
недjь'йственъ быва'етъ, и= непросвjьще'нъ ст~ы'мъ дх~омъ, и= 
бл~года'тiю хр\сто'вою. И='мать о_у='бw ду'ха вjь'рою и= 
па'ки рожде'нiемъ, недjь'йственна и= недви'жительна ра'ди 
душе'вныя ме'ртвенности. Jа='коже бо и= душа` _е=ди'на 
_е='сть, о_у='ди же тjьле'сни мно'зи, и= вся^ та^ душа` 
держи'тъ, и= животвори'тъ и= (с. 208) дви'жетъ прiе'млющее 
жи'знь: а= jа=`же по нjь'коей случа'йной не'мощи о_у=вя'дшыя 
о_у='ди, jа='кw м_е'ртвы и= неподви^жны, а='ще и= но'ситъ въ 
себjь`, _о=ба'че неживw'тны и= нечу'вств_енны. Си'це ве'сь 
во всjь'хъ несмjь'шаннjь хр\сто'выхъ о_у=десjь'хъ _е='сть 
хр\сто'въ дх~ъ, дjь'йствуяй и= животворя'й причаща'тися 
живота` могу'щыя, но и= не могу'щыя причаща'тися немощны^я, 
человjьколю'бнjь jа='кw своя^ w=бде'ржитъ. Тjь'мже и= вся'къ 
вjь'рный прича'стенъ о_у='бw _е='сть вjь'рою сыноположе'нiя 
дх~о'внагw, недjь'йственъ же быва'етъ и= непросвjьще'нъ, 
ме'ртвостiю страсте'й и= небреже'нiемъ и= невjь'рiемъ, 
лиша'емь свjь'та и= жи'зни i=и~совы. Jа='кw вся'къ вjь'рный 
_е='сть о_у='дъ хр\сто'въ, и= дх~а хр\сто'ва и='мать. 
Недjь'йственъ же и= неподви'женъ ко прича'стiю благода'ти, 
неключи'мь. 

р~л. _О='смь собо'рныхъ видjь'нiй глаго'лемъ бы'ти: 
пе'рвое, _е='же бг~а безви'дна и= безнача'льна, и= 
несозда'нна, и= всjь'хъ вины`, тр\оцы _е=ди'ныя, и= 
пресу'щественна бж~ества`. Второ'е, о_у='мныхъ си'лъ чи'на 
и= о_у=строе'нiя. Тре'тiе, су'щихъ составле'нiя. Четве'ртое, 
смотри'тельнагw сло'ва снисхожде'нiя. Пя'тое, все_о'бщагw 
воскресе'нiя. Шесто'е, стра'шнагw и= втора'гw хр\сто'ва 
прише'ствiя. Седьмо'е, вjь'чнагw муче'нiя. _О=сьмо'е, 
цр\ствiя нб\снагw. И= четы'ре о_у='бw преше'дшихъ и= 
бы'вшихъ су'ть, четы'ре же бу'дущихъ, и= не о_у=` 
jа=вля'ющихся: ви^дима же сiя^ су'ть jа='внjь, и= 
w=брjьта'ются о_у= стяжа'вшихъ бл~года'тiю мно'гую о_у=ма` 
чистоту`. Кромjь' же свjь'та къ си^мъ приступа'яй да 
вjь'сть, мечта^нiя воwбража'ти, а= не видjь^нiя, 
мечта'тельнымъ ду'хомъ мечта'емь и= мечта'я. 

рл~а. Се` и= w= пре'лести ну'жно по си'лjь рещи`, jа='кw 
су'щей мно'зjьмъ, по многоко'зненной и= многоwбра'знjьй 
_е=я` подса'дjь, неудобьразумjьва'емой, и= вма'лjь 
непости'жнjьй. Пре'лесть, глаго'лется, во двою` w='бразу 
jа=вля'ется, и=ли` па'че нахо'дитъ и= прибыва'етъ по 
мечта'нiю и= дjь'йству, а='ще и= w\т _е=ди'ныя го'рдости 
нача'ло и='мать и= вину`. И= пе'рвая о_у='бw нача'ло 
вторы'я: втора'я же, нача'ло, jа='же по и=зступле'нiю, 
тре'тiя _е='сть. Нача'ло бо су'щаго по мечта'нiю видjь'нiя, 
мнjь'нiе, _е='же бж~е'ственное jа='кw w='бразъ нjь'кiй 
мечта'тися твори'тъ, w\т негw'же мнjь'нiя послjь'дуетъ 
jа='же по (с. 209) мечта'нiю къ заблужде'нiю пре'лесть, 
_е='юже хуле'нiе ражда'ется, съ ни'миже по мечта'нiю 
быва'ющая пре'лесть ражда'етъ страхова'нiе безмjь'стныхъ 
ме'чтъ, и= во бдjь'нiи и= во снjь`, _е='же тре'петъ и= 
колеба'нiе души` нарица'ютъ. Го'рдости во послjь'дуетъ 
пре'лесть, пре'лести хула`, ху'лjь страхова'нiе, 
страхова'нiю тре'петъ, тре'пету же и=зступле'нiе по 
_е=стеству` су'щагw смы'сла. Се'й _е='сть, _е='же по 
мечта'нiю, пре'лести пе'рвый w='бразъ, по дjь'йству же 
вторы'й. Нача'ло бо и='мать чрез\ъ сладостра'стiе, w\т 
_е=сте'ственнагw похотjь'нiя ражда'емо. W\т сла'сти бо 
ражда'ется неудержа'нiе неизглаго'ланныхъ нечисто'тъ: 
разгрjьва'я бо то` все` _е=стество`, и= возмути'въ 
влады'чественное привидjь'нiй сочета'нiемъ, во и=зступле'нiе 
о_у='мъ приво'дитъ, пiя'нствомъ пали'тельнагw дjь'йства къ 
безу'мiю _е=го` приводя`, и= прорица'ти твори'тъ 
лжепроро'чествiе, прорица'ющее а='ки видjь^нiя ст~ы'хъ 
нjь'кiихъ, и= словеса` _о='нjьхъ чрез\ъ него` w\ткрыва'ющее, 
о_у=пи'вшася твори'тъ w=мраче'нiемъ стра'сти, и= нра'въ 
премjь'ненъ и= бjьснова'тъ. Кова'рствомъ пре'лести води'мiи, 
въ мi'рjь таковы'хъ ду^шицы нарица'ютъ, и=`же присjьдя'тъ и= 
пребыва'ютъ во хра'мjь ст~ы'хъ нjь'кiихъ. И= jа='кw си'рjьчь 
ду'хи w=бдержи'ми, и= w\т сами'хъ и='хъ дjь'йствуеми и= 
му'чими, и= чрез\ъ ни'хъ лю'дямъ провозглаша'ютъ: и=`хже 
бjьсну'ющимися па'че и= заблу'ждшими, и= пре'лести 
порабоще'нными нарица'ти досто'итъ, а= не проро'ки и= 
предглаго'лющими настоя^щая и= бу^дущая. Са'мъ бо блу'дный 
бjь'съ, помрачи'въ и='хъ о_у='мъ сла'стнымъ _о=гне'мъ, во 
и=зступле'нiе приво'дитъ смы'слwвъ, jа=вля'я и=`мъ въ 
мечта'нiи ст~ы'хъ нjь'кiихъ, и= бесjь^ды и= видjь^нiя 
показу'я. И=ногда' же и= са'ми _о='нiи бjь'сове jа=вля'ются, 
страхова'нiемъ смути'ти тjь'хъ. И='гомъ бо велiа'ровымъ 
w=тягчи'въ тjь'хъ, ко грjьху`, и='же по дjь'йству, ну'дя 
порjьва'етъ, и= jа='кw рабw'въ и='мать пре'данныхъ да'же до 
сме'рти, въ му'ку и=мы'й препосла'ти. 

рл~в. Подоба'етъ вjь'дати, jа='кw пре'лесть три` 
первонача^льныя вины^ и='мать, и='миже нахо'дитъ на 
человjь'ки: w\т го'рдости, w\т за'висти бjьсо'вскiя, и= w\т 
наказа'тельнагw попуще'нiя. Си'хъ же вины^ су'ть: го'рдости 
о_у='бw ле'гкость, преспjь'янiю же за'висть: наказа'тельному 
же попуще'нiю, грjьхо'вное житiе`. И= w\т за'висти (с. 210) 
о_у='бw, и= _е=ди'нагw мнjь'нiя ско'рое и='мать 
и=сцjьле'нiе, па'че же _е=гда` смири'тся человjь'къ. А= 
_е='же w\т наказа'нiя грjьха` ра'ди сатанjь` преда'нiе, 
мно'жицею да'же до сме'рти бг~ъ попуща'етъ _о='ное свои'мъ 
w=ставле'нiемъ. И=ногда` и= непови^ннымъ му'читися ко 
спасе'нiю попуща'етъ. Вjь'дати же подоба'етъ, jа='кw и= 
са'мъ то'й мнjь'нiя бjь'съ предглаго'летъ въ невнима'ющихъ 
до'брjь своему` се'рдцу. 

рл~г. Вси` благочести'вiи сщ~е'нницы и= ца'рiе и='стиною 
помазу'ются во w=бновле'нiи, jа='коже и= дре'внiи тогда` по 
проwбразова'нiю. W='бразы бо _о='ныя бы'ша на'шей и='стинjь 
не w\т ча'сти, но вси` на'съ всjь'хъ назна'меноваху. Не бо` 
по _о='нjьмъ w=бразова'нiямъ на'ше ца'рство и= сщ~е'нство 
подобоwбра'зно _е='сть и= _е=динови'дно, а='ще и= су'ть 
тi'иже w='бразы: ниже` распредjьля'етъ на'ми _е=стество` 
разли'чiя пома'занныхъ, и=ли` благода'ть и= зва'нiе къ 
пома'занiю, но _е=ди'ное и= то'жде зва'нiе и= вjь'ру и= 
пома'занiе и= w=бразова'нiе и='мамы. Показу'етъ же и= 
jа=вля'етъ по сло'ву и='стины чи'стое и= безстра'стное, и= 
всего` w=сщ~е'нна бы'ти бг~у, ны'нjь же и= въ бу'дущемъ 
вjь'цjь. 

рл~д. Тогда` глаго'летъ о_у=сты` прему'дрость и= 
поуче'нiемъ се'рдца ра'зумъ, и='же бг~а сло'ва, и= _о=ц~а` 
v=поста'сную прему'дрость jа='снw w\т су'щихъ jа=вля'етъ, 
jа='кw словеса` первоwбра'зныхъ въ су'щихъ начертава'ющыя 
и=мы'й, и= дjь'йствомъ живу'щагw сло'ва, прему'дрость w\т 
прему'дрости о_у=сты` глаго'летъ: се'рдцемъ же w=сiява'емъ 
си'лою претвори'тельнагw ра'зума, поуча'емагw ду'хомъ, 
твори'ти и= просвjьща'ти мо'жетъ ра'зумъ вjь'рнw слы'шащыя. 

рл~_е. Вели'кая и='стинjь противобо'рница и= къ 
поги'бели влеку'щая дне'сь человjь'ки пре'лесть, _е='юже 
неразу'мiе тьмы`, въ душа'хъ лjь'ностныхъ воцари'ся, 
w\тчужди'вши и=`хъ w\т бг~а. И= о_у=`бо невjь'дущiи бы'ти 
бг~а, породи'вшаго ны` и= просвjьти'вшаго, и=ли` сло'вомъ 
_е=ди'нjьмъ то'чiю вjь'руема и= познава'ема, а= не дjь'ломъ, 
и=ли` др_е'внимъ _е=ди'нjьмъ jа=вля'ема, а= не и= на'мъ, и= 
свидjь'т_ельства w= бз~jь писа'нiй и=нjь'мъ, а= не 
и=зре'кшымъ воспису'етъ, и= сла'ву, jа='коже глаго'летъ 
писа'нiе, w= бз~jь, ху'лятъ{в~ Петр. гл. в~, ст. _i~.}. 
Позна'нiе же благоче'стiя (с. 211) вся'кw w\тмета'я, и= 
тjьле'снjь то'чiю, да не реку` i=уде'йски, чту'тъ писа^нiя, 
и=ли` и= познава'ютъ: воскресе'нiя же ра'ди души` w\тсю'ду 
воста'нiе w\тме'щуще, при'снw во гробjь'хъ вселя'тися 
неразу'мнjь жела'ютъ. Три` сiя^ стра^сти су'ть: невjь'рiе, 
лука'вство и= разлjьне'нiе: ражда'ютъ же и= соде'ржатъ 
дру'гъ дру'га. Невjь'рiе бо лука'вствiю о_у=чи'тель, 
лука'вство же сопу'тникъ разлjьне'нiю, _е=гw'же соверше'нная 
лjь'ность _е='сть зна'менiе. И=ли` па'ки: разлjьне'нiе 
лука'вства роди'тель, jа='коже рече` гд\сь: лука'вый ра'бе 
и= лjьни'вый{Матf. гл. к~_е, ст. к~s.}! лука'вство же 
_о=те'цъ невjь'рiю, вся'къ во лука'вый невjь'ренъ. 
Невjь'руяй же и= небг~обоя'зливъ _е='сть: w\т негw'же 
разлjьне'нiе ражда'ется, ма'ти презрjь'нiю, и='мже вся'кое 
благо'е небреже'тся, и= вся'кое sло` содjьва'ется. 

рл~s. И='стинная w= бз~jь сла'ва, и= ра'зумъ су'щихъ 
нело'женъ, соверше'нное догма'тwвъ правосла'вiе 
составля'ютъ. Тjь'мже и= славосло'вити таковы'й си'це 
до'лженъ _е='сть: сла'ва тебjь`, хр\сте` бж~е на'шъ, сла'ва 
тебjь`! jа='кw на'съ ра'ди вочл~вjь'чился _е=си`, бг~ъ 
сло'во пресу'щественное. Сегw` ра'ди вели'ко _е='сть 
та'инство смотре'нiя твоегw`, сп~се на'шъ, сла'ва тебjь`!

рл~з. Спису'емыхъ о_у='бw слове'съ, по вели'кому 
ма_ксi'му, су'ть три` разли'чнiи w='бразы, незазо'рные же и= 
ниже` w=сужде'нiя достw'йны. Пе'рвый, па'мяти ра'ди своея`: 
вторы'й, по'льзы ра'ди други'хъ: тре'тiй, послуша'нiя ра'ди 
пи'шемый, и='мже и= премнw'гая w\т писа'нiй сложи'шася ра'ди 
смире'ннjь взыску'ющихъ сло'во. А='ще же кто` о_у=гожде'нiя 
ра'ди и= сла'вы, и= показа'нiя ра'ди добродjь'телей 
спису'етъ, w\тстои'тъ, глаго'летъ, мзды` своея`, нико'ея 
здjь` и=мjь'я по'льзы, и=ли` мзды` въ бу'дущемъ вjь'цjь, но 
jа='кw человjькоуго'дникъ и= льсте'цъ корче'мствуя сло'во 
бж~iе, w=сужде'нъ бу'детъ. 
