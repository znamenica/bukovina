<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


(с. 1092)



(с. 1093)



Предисло'вiе.

Бж~е'ственный се'й _о=те'цъ и=лiа`, и='же и= _е='кдикъ 
(защи'титель) нарече'нъ бы'сть, а='ще и=лiа` кри'тскiй, 
и='же бjь` о_у=чени'къ слове'съ григо'рiа бг~осло'ва, се'й 
_е='сть и=ли` и='нъ нjь'кто, на'мъ неизвjь'стно. _Е=ли'кw же 
_о='нъ настоя'щихъ глави'знъ, jа='кw w\т нjь'кiихъ дjь'лъ 
познава'ти мо'щно дjь'лателя, му'жъ бjь`, а='ще и= и='нъ 
кто` возше'дый на ве'рхъ прему'дрости внjь'шнiя, и= мно'гw 
па'че дх~о'вныя, и= то` лу'чшiя, си'лу бо въ словесjь'хъ и= 
преиз\ъwби'лующую _е=му` сла'ву добродjь'тели, о_у=до'бнw 
вся'къ разсуди'тельный въ тjь'хъ о_у=разумjь'етъ. Jа=`же и= 
мы` о_у=вjь'дjьвше, и= много_оби'льному плоду` 
нра'вственнагw и= разумjь'тельнагw о_у=че'нiя 
о_у=ди'вльшеся, и= тjь'ми по и='стинjь о_у=слади'вшеся, 
jа='кw нjь'кiимъ ли'ствiемъ покро'въ плоду` и= красоту` 
благолjь'пнjьйшу подаю'щымъ подо'бiи глаго'лю, и= рече'нiи 
добро'тами, и='миже на _о=бjь'дъ _о=ц~ъ тjь'хъ прiугото'вя 
чте'нiе лю'бящымъ ко о_у=дово'льствiю предлага'емъ, и= съ 
любо'вiю въ кра'сный се'й и= благово'нный цвjьтни'къ 
мно'гими и= высо'кими произрастjь'нiями слове'съ духо'вныхъ 
насажде'нный и= сладча'йшими струя'ми прему'дрости 
напое'нный вни'ти, и= под\ъ сjь'нiю тогw` сjь'сти про'симъ, 
да и= тi'и не то'чiю w\т пото'кwвъ дjь'ятельнагw любому'дрiя 
насладя'тся, но и= плодw'въ о_у=мозрjь'нiя до сы'тости 
вку'сятъ. И=звjьтосло'вiе совjьща'тельное тщали'выхъ 
любому'дрц_евъ тща'нiемъ и= трудо'мъ и=ли` смире'ннjьйшагw 
пресвv'тера сочине'нное и=сто'чникъ о_у=чи'тельныхъ ро'су 
слове'съ точа'щiй здjь` w=бря'щеши, а='ще и='скреннjь 
прочте'ши.

(с. 1094)



Цвjьтособра'нiе.

Совjь'товательно любомудрец_е'въ тщали'выхъ, 
и=злюбому'дрствовано и= сотворено` и=лiе'ю малjь'йшимъ 
пресвv'теромъ и= _е='кдикомъ. И=сто'чникъ точа'щъ 
нравоучи'тельныхъ ро'су слове'съ здjь` и=з\ъwбря'щеши, а='ще 
про'йдеши зако'ннw.

а~. Досто'йно вся'кому хрiстiа'нину пра'вw вjь'рующему 
въ бг~а, не бы'ти без\ъ попече'нiя, но всегда` ча'яти и= 
w=жида'ти и=скуше'нiя. Да _е=гда` прiи'детъ, не 
о_у=жаса'ется, ниже` смуща'ется, но благода'рнjь те'рпитъ 
тру'дъ, скw'рби, и= разумjь'етъ, что` поя` съ проро'комъ 
глаго'летъ: и=скуси' мя гд\си, и= и=спыта'й мя`{_Псал. к~_е, 
ст. в~.}. И= не рече`, jа='кw наказа'нiе твое` низврати`, но 
и=спра'ви мя` въ коне'цъ.

в~. Нача'ло о_у='бw до'брыхъ, стра'хъ бж~iй: коне'цъ же 
любы` _е=гw`.

г~. Нача'ло вся'кагw бла'га сло'во дjь'ятельно, и= 
дjья'нiе слове'сно, тjь'мже ни дjья'нiе без\ъ сло'ва бла'го, 
ни сло'во без\ъ дjья'нiя происходя'щее.

д~. Дjья'нiе _е='сть тjьлесе` о_у='бw, по'стъ и= 
бдjь'нiе: о_у='стъ же пjь'нiе, и= моли'тва, и= молча'нiе, 
сло'ва честнjь'йша. И= руку` дjья'нiе, _е='же _о='нjьми 
без\ъ ропта'нiя быва'ющее: но'гу же, _е='же тjь'ми w\т 
пе'рвагw побужде'нiя соверша'емое.

_е~. Предваря'етъ всjь'хъ си'хъ ми'лость и= и='стина, 
и='хже зача'тiе _е='сть смире'нiе, и= _е='же w\т сегw` по 
_о=тц_е'мъ пребыва'ющее разсужде'нiе, без\ъ негw'же ни 
_е=ди'но, ни друго'е сво'й о_у=ви'дjьти коне'цъ возмо'жетъ. 
Дjья'нiе о_у='бw вjь'съ словесе` безче'ствующо, здjь` и= (с. 
1095) _о='ндjь въ безполе'зныхъ а='ки нjь'кая ю='ница 
_о='крестъ заблужда'ющо w=брjьта'ется. Сло'во же 
дjь'ятельныя добродjь'тели честны'я ри'зы w\тме'щущо, 
нjь'сть благоwбра'зно, а='ще и= таково` бы'ти нjь'какw 
мнjь'нiемъ воwбразу'ется.

s~. Му'жественная душа` jа='кw жена` во все'мъ свое'мъ 
житiи`, а='ки два` свjьти^льника, дjья'нiе же и= видjь'нiе 
горя'ща содержа'щи, содjьва'етъ дw'лжная: сопроти'вная же 
напроти'въ, разсла'бленна сластьми`.

з~. Не довлjь'етъ души` къ соверше'нному sло'бы 
и=збавле'нiю, во'льное sлострада'нiе, а='ще и= нево'льнымъ 
разжига'ема не и=ста'етъ. Jа='коже бо нjь'кiй ме'чь душа`, 
а='ще не сквозjь` _о='гнь про'йдетъ и= во'ду, си'рjьчь, 
сквозjь` вw'льныя болjь^зни и= невw'льныя, не сло'млена 
сопротивле'нiи приключа'ющихся не соблюда'ется.

и~. Jа='коже во'льныхъ и=скуше'нiй три` су'ть 
собо'рнjьйшыя вины^: здра'вiе, бога'тство и= сла'ва: та'кw 
и= нево'льныхъ три` су'ть: тщ_еты`, дwса'ды и= не'мwщи. 
Быва'ютъ же нjь^кiимъ о_у='бw на созида'нiе, нjь^кiимъ же на 
низложе'нiе.

f~. Приподсу'дствуетъ души` о_у='бw, жела'нiе и= 
печа'ль: тjь'лу же, сла'сть и= болjь'знь. Вина' же болjь'зни 
о_у='бw _е='сть сла'сть: хотя'ще бо и=збjь'гнути _е='же въ 
болjь'зни приболjь'зненнагw чу'вства къ сла'сти 
прибjьга'емъ: печа'ли же жела'нiе.

_i~. Завjьща'тельно о_у='бw добродjь'тельный и='мать 
до'брое, вы'мышленное же тщесла'вный. Sло'е же тщали'вый 
о_у='бw, све'рху и='мать, глубо'ко же, сластолюби'вый.

а~_i. Дjья'нiе души` _е='сть, воздержа'нiе простото'ю, 
и= простота` воздержа'нiемъ дjь'йствуема.

в~_i. О_у=ма` дjья'нiе jа='же въ ра'зумjь моли'тва, и= 
въ моли'твjь ра'зумъ.

г~_i. Ма'лижды о_у='бw и= неприлjь'жнw въ sло'мъ 
w=брjьта'ется, сiя^ ненави'дяй: многшекра'тнjь же и= 
внима'тельнjье, и='же къ вина'мъ _о='нагw приближа'яйся.

д~_i. И=`мже не по предложе'нiюо _е='сть, _е='же 
кля'тися, си'мъ ча'стjь и= _е='же прегрjьша'ти. А= и=`мже 
без\ъ предложе'нiя _е='сть (с. 1096) _е='же согрjьша'ти, 
и=звjь'ствованно _е='сть покая'нiе: и= вина` сегw` не 
ча'ста.

_е~_i. Чу'вство и= со'вjьсть со сло'вомъ на 
произноше'нiи да собира'ются. Jа='кw да ми'рное и= 
бж~е'ственное сло'во посредjь` си'хъ w=брjьта'тися не 
постыжда'ется проде'рзостiю, и=ли` безмjь'рiемъ 
глаго'лемыхъ.

s~_i. Не и='же дjьла'ми не w=би'дяй ду'шу свою`, се'й и= 
словесы` нескве'рну ту` соблюде`. Ниже` и='же си'ми храня'й, 
о_у=же` и= скве'рнами не w=скверни`: тро'йственнjь бо _е='же 
согрjьша'ти быва'етъ.

з~_i. Не возмо'жеши лице` добродjь'тели о_у=ви'дjьти, 
сла'дцjь _е=ще` лице` sло'бы смотря'я. Ненави'димо же тебjь` 
тогда` jа=ви'тся второ'е, _е=гда` наслажде'нiя 
вожделjь'ннагw вку'съ, и= такова'гw видjь'нiя о_у=страни'ши 
взо'ръ.

и~_i. По'мыслы, а= не дjь'лы предвари'тельнjь ра'туютъ 
бjь'сове ду'шу. Са^мая бо та^ w= себjь` ра'туютъ дjьла`. И= 
дjь'лъ о_у='бw, слу'хъ вино'венъ и= зрjь'нiе: по'мыслwвъ же 
_о=бы'чай и= бjь'сове.

f~_i. Тро'йственну о_у='бw согрjьша'тельность души` 
w=брjьта'емъ: дjь'лы, словесы`, и= помышле'нiи, и= w=би'дящу 
безгрjь'шiя добро'ту: без\ъ погрjьше'нiя бо, пя'ть чу'вствъ 
и= произно'сное подоба'етъ соблюда'ти сло'во. И='мже не 
согрjьша'яй, му'жъ _е='сть соверше'нъ, си'ленъ w=бузда'ти и= 
прw'чiя ча^сти души`{I=а'кwв. гл. г~, ст. в~.}.

к~. Шестери'чнw раздjьля'ется безслове'сная ча'сть 
души`. На пя'ть чу'вствъ, и= на сло'во _е='же по 
произноше'нiю: _е='же съ стра'ждущимъ, не раздjь'льнjь 
соблюда'ется безстра'стнw су'щее, w=чища'етъ же тогw` 
sло'бу, страда'тельнw w=брjьта'ющееся.

к~а. Ни тjь'ло без\ъ поста` и= бдjь'нiя w=чи'стится, ни 
без\ъ ми'лости и= и='стины душа`. Но ниже` о_у='мъ без\ъ 
бесjь'ды и= видjь'нiя бж~iя. Сiя^ бо сопряже'нiя си'хъ 
нарw'читjьйша су'ть.

к~в. Согражда'емая рече'нными добродjь'тельми душа` 
непреwбори'мь w\т и=скуше'нiй сохраня'етъ гра'дъ сво'й, 
_е='же _е='сть терпjь'нiе. Въ терпjь'нiи бо ва'шемъ стяжи'те 
ду'ши ва'шя{Луки` гл. к~а, ст. f~_i.}, глаго'летъ сло'во. 
(с. 1097) А='ще же и=на'кw и=мjь'_ема бу'дутъ: jа='коже 
гра'дъ нjь'кiй неwгражде'нъ, и= w\т w\тдале'ннагw шу'ма 
верея'ми боя'зни потряса'_ема бу'дутъ.

к~г. Не _е=ли'цы, jа=`же по сло'ву су'ть му'дри, сi'и и= 
во jа=`же по ра'зуму. Ниже` _е=ли'цы и= во jа=`же по 
ра'зуму, сi'и и= во jа=`же по чу'вству w=бря'щутся 
внjь'шнему. А='ще бо и= всjь'хъ подвла'стными и='мать 
чу'вство, но не ра'внjь тому`, да^ни даю'тъ. W\т простоты` 
бо мно'жайшiи во jа=`же по нему` почита'ти то` jа='коже то` 
и=стязу'етъ, не вjь'даютъ.

к~д. По _е=стеству` несjько'ма су'щи му'дрость, 
сjьче'тся и=ли` раздjьля'ется на разли^чныя ча^сти. _О='вому 
бо тоя` дае'тся вя'щше, _о='вому же ме'нше: доне'лjьже 
возра'стши дjь'ятельная добродjь'тель, соедини'вшыяся 
и=му'щи себjь` нача^льныя добродjь^тели, прили'чное ка'ждой 
и=спо'лнитъ бла'го. Мно'зи бо по w=скудjь'нiю дjь'ятельныя 
жи'зни, и= му'дрствованiя наслjь'доваша w=скудjь'нiе.

к~_е. Въ сво'йственныхъ _е=стеству` не мно'зи му'дри 
w=бря'щутся: въ _е=сте'ственныхъ же мно'зи: стра'хомъ бо къ 
тjь'мъ всеесте'ственное мудрова'нiе w=ста'вивше, та'мw 
о_у='бw ма'лое, въ неподоба'ющихъ же и= не по _е=стеству` и= 
не похва'льныхъ мно'жайшее и='мутъ о_у='мствованiе.

к~s. Благосло'внагw молча'нiя вре'мя и= мjь'ра су'ть 
сопирw'вницы: пирова'нiе же тогw` быва'етъ и='стина. _Е=я'же 
ра'ди ничто'же w\т и=ско'мыхъ w=брjьта'етъ входя'й лжи` 
_о=те'цъ въ w\тходя'щую ду'шу.

к~з. Ми'лостивъ и='стиннw, не и='же подая'й и=зли^шняя, 
но попуща'яй ну^ждная восхища'ющымъ.

к~и. _О='ви о_у='бw веще'ственнымъ бога'тствомъ 
прiwбрjьта'ютъ невеще'ственное, ми'лостыни зако'нами: _о='ви 
же невеще'ственнымъ w\тстяжава'ютъ веще'ственное, въ 
чу'вствjь неwскудjьва'ющагw быва'юще.

к~f. Любе'зно о_у='бw вся'кому богатjь'ти во благи'хъ, 
но прико'рбно бж~е'ственнjь w=богати'вшемуся, не попуща'ему 
бы'ти _е=му` мно'жае возвесели'тися w= то'мъ.

л~. И=звнjь` о_у='бw здра'вiе непщу'ется бы'ти въ 
душjь`: вну'трь же во глубинjь` чу'вства w=бы'че кры'тися 
неду'гъ _е=я`. А='ще ли же (с. 1098) подоба'етъ вся'кw 
и=звнjь` о_у='бw неду'гу _о='ному пожа'ту w=бличе'нiи бы'ти: 
вну'трь же здра'вiю, jа='вjь jа='кw сему` w=бновле'нiемъ 
о_у=ма`: безу'менъ _е='сть w=блич_е'нiя w\трjьва'яй, въ 
непоболjь'нiя всегда` возлежа'ти больни'цjь не стыдя'йся.

л~а. Да не w=жесточи'шися на нево'льнjь тя` 
рукодjь'йствовавшаго, но на и=сточи'вшуюся гну'сность 
воззрjь'въ, w=ка'й о_у='бw самаго` себе`: о_у=блажи' же 
вино'внаго тебjь` сея` бы'вшаго по'льзы смотрjь'нiемъ 
бж~iимъ.

л~в. Да ничесогw` ра'ди лю'тагw w\тча'ешися неду'га 
твоегw`, но дjь'йственнjьйшими трудолю'бiя лjьчба'ми дале'че 
бу'ди сегw`, w= душе'внjьмъ здра'вiи прилjьжа'й.

л~г. Да не смути'шися w\т благовре'меннw тя` 
о_у=язвля'ющагw. Но приступи` къ сему`, и= пока'жетъ ти`, 
_е=ли'кw ти'хw жгу'щее чу'вство твое` _е='сть добро`, и= 
jа='сти и='маши твое` приснjь'дiе, сла'дко w\т здра'вiя, по 
_е='же и=стреби'тися, _е='же w\т го'рести w\тме'тному.

л~д. _Е=ли'кw w=щуща'еши болjь^зни, толи'кw прiе'мли 
показу'ющаго ти` сiя^ w=бличе'нiи. W=чище'нiя бо 
соверше'нна, вино'венъ ти` быва'етъ, без\ъ негw'же въ 
чи'стjь мjь'стjь моли'твеннjьмъ не мо'жетъ бы'ти о_у='мъ.

л~_е. Внегда` w=блича'ему бы'ти, и=ли` молча'ти 
подоба'етъ, и=ли` кро'тцjь w\твjь'тствовати повjь'дающему. 
Не за _е='же соста'вити своя^ w=блича'емому, но за _е='же 
возста'вити не'гли преткну'вшася въ невjь'дjьнiи 
w=блича'ющагw.

л~s. W=печа'лившему пра'веднw, и='же пре'жде, не'же 
при'звану бы'ти w\т негw`, ка'яйся, ничи'мже w\т 
прили'чествующихъ w\ттщети'ся. А= и='же по о_у=тjьше'нiи, 
w\т гобзова'нiя по'лъ прiwбрjьта'етъ: _о=ба'че пре'жде 
пове'рженное, и='же никогда'же печа'ли ра'ди w\тлуче'нъ w\т 
со'нмища w=брjьта'яйся. Прилага'етъ же и= мзду` себjь`, 
и='же согрjьше'нiе полага'яй верху` себе` во все'мъ.

л~з. Ни высокому'дрый познава'етъ, jа=кwва` су'ть своя^ 
_е=гw` о_у=мал_е'нiя, ни своя^ смиренному'дрый дw'брая. 
Покрыва'етъ бо того` о_у='бw безу'мiе sло'е, сего' же 
благоуго'дное смире'нiе.

(с. 1099)

л~и. Съ равноче'стными го'рдый въ до'брыхъ сравни'тися 
не хо'щетъ, въ сопроти'вныхъ же, и= преиму'щымъ сно'сно 
свое` си` прилага'я вмjьня'етъ о_у=мале'нiе.

л~f. О_у=ко'ръ о_у=`бо крjь'пку, разсла'бленну же 
похвала` ду'шу содjь'ловаетъ, и= ко'снjьйшу къ дw'брымъ.

м~. Соста'въ о_у=`бо бога'тства _е='сть зла'то, 
добродjь'тели же смире'нiе. Jа='коже о_у='бw зла'та 
лиша'яйся о_у=бо'гъ _е='сть, а='ще внjь^шнимъ и= 
свjьтлjь'йшiй _е='сть: та'кw без\ъ смире'нiя добродjь'теленъ 
не бу'детъ подвиза'ющiйся.

м~а. Jа='коже купе'цъ без\ъ зла'та нjь'сть купе'цъ, 
а='ще и= sjьлw` къ ку'пли _е='сть прили'ченъ: та'кw ни без\ъ 
смиренному'дрiя во w=держа'нiи сла'дкихъ, добродjь'тели 
w=бря'щется w=буча'яйся, а='ще и= sjьлw` на му'дрость свою` 
о_у=пова'етъ.

м~в. И='же w= смиренному'дрiи скорбя'й, ни'жшiй своегw` 
возноше'нiя быва'етъ: вы'шшiй же, и='же без\ъ _о='нагw, 
ниже` равня'тися съ малjь'йшими во'лею те'рпитъ, и= сегw` 
ра'ди w= первовозлега'нiихъ печа'ль показу'етъ.

м~г. Добро` подви'жнику му'дрствовати о_у='бw м_е'нша 
па'че дjь'ланiя своегw`, содjьва'ти же лу^чша па'че боя'зни 
своея`. Та'кw бо человjь'кwмъ о_у='бw че'стенъ, и= бг~у 
дjь'латель w=брjьта'ется непосты'денъ.

м~д. И=ли` направля'тися подоба'етъ ко всjь^мъ 
за'повjьдемъ бж~iимъ, и=ли` _е=ди'но о_у=сво'ити 
смиренному'дрiе. Боя'щемуся не стра'нну въ невjь'стницjь 
возлежа'щихъ jа=ви'тися.

м~_е. Соедини` простотjь` воздержа'нiе, и= спряжи` со 
смиренному'дрiемъ и='стину, и= jа=ви'шися пра'вдjь 
сопи'ршественникъ: на _е=я'же трапе'зjь и='на вся'ка лю'битъ 
собира'тися добродjь'тель.

м~s. Слjьпа` _е='сть без\ъ смиренному'дрiя и='стина: 
сегw` ра'ди и= прекосло'вiе о_у=потребля'етъ руководи'теля, 
и= о_у=тверди'тися то'й о_у='бw на нjь'чесомъ трудя'щейся. 
Не w=брjьта'ющей же то'чiю на тверды'ни sлопомнjь'нiя.

м~з. Нра'въ бла'гъ красоту` свидjь'тельствуетъ 
добродjь'тели: о_у=де'съ благосостоя'нiе, ми'рну ду'шу.

(с. 1100)

м~и. Пе'рвое о_у='бw _е='сть добро`, _е='же ни въ 
_е=ди'ной ча'сти согрjьша'ти: второ'е же, _е='же 
стыдjь'нiемъ не покрыва'ти согрjьше'нiя своегw`. Ниже` 
о_у='бw возвыша'тися _о='нjьмъ: па'че же смиря'тися. Ко 
w=глаго'луему самаго` себе` соwглаго'ловати, и= прiима'ти съ 
ра'достiю запреще'нiе. Сему' же не быва'ющу, не крjь'пко 
_е='сть все` бг~ови приноси'мое.

м~f. Къ во'льному sлострада'нiю подоба'етъ, и= 
нево'льное прiима'ти, _е='же w\т дiа'вwлъ глаго'лю, тще'тъ 
же и= не'мощей. Сiя^ бо не прiе'мляй, но негоду'яй, 
подо'бенъ _е='сть, и='же не съ со'лiю, съ ме'домъ же то'чiю 
хотя'щему jа='сти хлjь'бъ сво'й. И='же не всегда` о_у='бw 
сла'сть и='мать своспи'танну, сы'тость же при'снw сосjь'да 
и='мать.

н~. Влады'ка сы'й, въ ра'бiй w='бразъ{Фiлiп. гл. в~, ст. 
з~.}, w=дjья'йся ви'дится, и='же раздра'нную w=мыва'я 
бли'жнягw словесы` бж~е'ственными ри'зу, и=ли` сшива'я 
подая'нiи: да смотря'етъ же сiе` творя'й, да не когда`, за 
_е='же не jа='кw ра'бъ сiе` соверши'тъ, спогуби'тъ и= мзду`, 
и= прису'щее тому` вла'сти досто'инство ра'ди тщесла'вiя.

н~а. Jа='коже вjь'ра о_у=пова'емыхъ и=звjьще'нiе 
_е='сть: та'кw души` о_у='бw му'дрость, добродjь'тели же 
смире'нiе{_Е=вр. гл. м~, ст. а~.}. И= чу'до, ка'кw 
самосоверш_е'нная, без\ъ слу'ча_евъ несоверш_е'нна бы'ша.

н~в. Гд\сь сохрани'тъ вхожде'нiе твое`{_Псал. р~к, ст. 
и~.}, глаго'летъ, и= и=схожде'нiе твое`, бра'шенъ jа='вjь 
jа='кw и= глагw'лъ воздержа'нiемъ. Возде'ржнjь бо и=мы'й w\т 
бра'шенъ и= глагw'лъ, w= вхожде'нiи же и= и=схожде'нiи, 
по'хоти о_у='бw jа='же w\т _о='чiю о_у=бjьга'етъ: jа='рость 
же jа='же w\т го'рдости о_у=крощева'етъ. W= ни'хже и= 
подоба'етъ пре'жде всjь'хъ твори'ти прилjьжа'нiе 
подвиза'ющемуся, и= вся'кимъ w='бразомъ тща'тися подоба'етъ. 
Си'ми бо дjья'нiе о_у='бw здра'вствуетъ, видjь'нiе же 
о_у=твержда'ется.

н~г. Нjь'цыи w= вхожде'нiи о_у='бw бра'шенъ мно'го 
творя'тъ прилjьжа'нiе: w= и=схожде'нiи же глагw'лъ, 
неради'вw зало'гъ и='мутъ. Таковi'и не вjь'даютъ w\трjьва'ти 
jа='рость w\т се'рдца, и= по'хоть w\т (с. 1101) пло'ти, по 
_е=кклесiа'сту: и='миже чи'стое се'рдце созида'тися w=бы'че 
w\т w=бнови'теля дх~а{Глава` м~, ст. _i~.}.

н~д. Бра'шенъ о_у='бw не и=зли'шнее, w= ме'ншемъ пи'щи 
ка'чествjь: глагw'лъ же непови'нное w= лу'чшемъ молча'нiя 
ка'чествjь w=бря'щется.

н~_е. Разжзи` о_у=трw'бы твоя^ неяде'нiемъ бра'шенъ, и= 
и=стяжи` се'рдце твое` воздержа'нiемъ глагw'лъ, и= и=мjь'ти 
бу'деши на послуже'нiе до'брыхъ, жела'тельное же и= 
jа='ростное.

н~s. Сла'сть о_у='бw подчре'вныхъ низпада'етъ въ 
по'стничествующихъ, тjь'лу состарjь'вшуся: _е=ще' же 
пребыва'етъ горта'ни, въ недости'гшемъ сiю` пра'веднw 
о_у=му'чити. Потща'тися о_у='бw подоба'етъ w\т вино'вныя 
вини'магw поноше'нiе и=сте'рти: jа='кw да не стра'ненъ та'мw 
jа=`же въ воздержа'нiи добродjь'тели w=брjь'тся, студо'мъ 
w=дjь'ешися.

н~з. Ну'жно _е='сть вjь'дjьти по'стнику, когда` и= 
кi'ими бра'шны подоба'етъ тjь'ло jа='кw врага` пита'ти: 
когда' же jа='кw дру'га о_у=тjьша'ти, и= когда` 
о_у=тjьша'ти, jа='кw не'мощно. Да не о_у=тая'тся вра^жiя 
о_у='бw дру'гу, дру^жняя же врагу`. И= jа=`же сегw` па'ки 
немощно'му прилага'я, и= _о=бои'хъ jа='кw соблазни'въ, во 
вре'мя и=скуше'нiя w=бря'щетъ ра'тующихъ _е=го`.

н~и. _Е=гда` па'че наслажде'нiя, пи'щу пита'яйся 
предпочте'ннjьйшу сотвори'тъ, тогда` благода'ть сле'зъ 
прише'дши къ нему`, о_у=тjьша'ти начина'етъ. И= и='ныя 
вся^кiя сла'дwсти забыва'ти, jа='кw о_у=же` без\ъ сравне'нiя 
сла'достiю си'хъ поглоще'ннjьй бы'вшей.

н~f. Разширя'емому о_у='бw человjь'ку спря'ташася 
сле'зы: и=сточи'шася же сiя^ тjь'сный пу'ть возлюби'вшему.

_кс~. Нjь'сть без\ъ печа'ли ни грjь'шникъ, ни 
пра'ведникъ. Но то'й о_у='бw, jа='кw не w\тню'дъ w=ста'ви 
sло'е: се'й же jа='кw не о_у=` соверше'нства косну'ся.

_кс~а. Jа=`же w\т на'съ, по си'лjь добродjь'т_ели, 
моли'тва же и= молча'нiе: а= jа=`же не въ на'съ, но jа='кw 
мно'гажды тjьле'снагw сложе'нiя, (с. 1102) по'стъ и= 
бдjь'нiе су'ть. _Е='же о_у='бw подви'жнику о_у=до'бнjьйшее 
_е='сть, сiе` проходи'ти подоба'етъ.

_кс~в. До'мъ о_у='бw души` _е='сть, терпjь'нiе: 
w=бдержи'тся бо въ не'мъ. И=мjь'нiе же, смире'нiе: пита'ется 
бо тjь'мъ.

_кс~г. Во трудjь'хъ не терпя`, похвала'ми почте'нъ не 
бу'деши: пре'жде же сла'сти болjь'знь о_у=смотрева'я, 
и=збjьжи'ши сея` печа'льнагw.

_кс~д. Да не свя'жешися ма'лымъ, и= не порабо'таеши 
бо'льшему: не бо` w=бы'че sло` бо'льшее, пре'жде ма'лагw 
содjь'ловатися.

_кс~_е. Взира'я къ бо'льшымъ, стра'шенъ бу'деши 
м_е'ншымъ: о_у=добопрезрjь'нъ же си'ми jа=ви'шися, ко 
_о='нjьмъ w\тре'кся.

_кс~s. Не возмо'жеши на бw'льшая дости'гнути 
добродjь^тели, не постиза'я верха` су'щымъ по си'лjь.

_кс~з. Въ ни'хже w=блада'етъ ми'лость и= и='стина, во 
_о='нjьхъ и= все` что'либо _е='сть бг~оуго'дно: та` о_у='бw 
никого'же су'дитъ без\ъ ми'лости, сiя' же 
человjьколю'бствуетъ ни w= _е=ди'номъ без\ъ и='стины.

_кс~и. Съ простото'ю раствори'въ воздержа'нiе, во 
w=бдержа'нiи бу'деши та'мошнягw блаже'нства.

_кс~f. Не о_у='зриши w\тню'дъ ра'тующыя тя` стра^сти, 
а='ще не пе'рвjье зе'млю, w\т нея'же пита'хуся, w=ста'виши 
неwра'нну.

_о~. _О='ви о_у='бw тjьлесе` скве'рну то'чiю w=чи'стити 
тща'тся: _о='ви же, и= души`. _О='ви бо о_у='бw проти'ву 
_е=ди'нагw по дjь'йству грjьха` му'жество прiя'ша, _о='ви же 
проти'ву стра'сти: проти'ву же по'хоти, sjьлw` ма'лjьйшiи.

_о~а. Вещество` лука'во _е='сть, тjь'ла встра'стiе: 
души' же сладостра'стiе: пристра'стiе же о_у=ма`. 
Порица'ется же _о='нагw о_у='бw w=сяза'нiе: сегw' же прw'чая 
чу^вства: коне'чнагw же сопроти'вно завjьща'нiе.

_о~в. Сладостра'стный о_у='бw, бли'зъ _е='сть 
стра'стнагw: пристра'стный же сладостра'стнагw: дале'че же 
w\т _о=бою` безстра'стный.

_о~г. Встра'стенъ _е='сть, и='же согрjьша'тельное 
слове'ство наси'льствующо и=мы'й, а='ще _е=ще` и= не 
согрjьша'етъ внjь`. Сладостра'стенъ же, и='же дjь'йство 
грjьха` и=мы'й немощнjь'йше слове'ства, а='ще и= стра'ждетъ 
вну'трь. Пристра'стенъ же и='же въ свобо'дjь (с. 1103) 
па'че, не'жели въ рабо'тjь сре'днихъ пребыва'яй. 
Безстра'стенъ же о_у='бw _е='сть, и='же всjь'хъ си'хъ 
ра'знствiя не вjь'дый.

_о~д. Погиба'етъ w\т души` встра'стiе о_у='бw посто'мъ 
и= моли'твою: сладостра'стiе же бдjь'нiемъ и= молча'нiемъ: 
пристра'стiе же безмо'лвiемъ и= внима'нiемъ: безстра'стiе же 
составля'ется w\т па'мяти бж~iя.

_о~_е. W\т о_у=сте'нъ безстра'стiя, jа='коже со'тове 
ме'двеннiи словеса` вjь'чнагw живота` и=ска'паютъ{Пjь'сн. 
пjь'с. гл. д~, ст. а~_i.}. Кто` о_у='бw сподо'бился бы 
о_у=стна'мъ _о='нагw прикосну'тися, и= посредjь` сосцу^ 
_о='нагw водвори'тися, и= вони` сла'дкiя причасти'тися ри'зъ 
_о='нагw, си'рjьчь зако'ны о_у=слади'тися добродjь'телей, 
су'щихъ па'че всjь'хъ, глаго'летъ, а=рwма^тъ 
чувстви'тельнагw разсужде'нiя.

_о~s. На'зи самолю'бiя о_у='бw ри^зы, не'гли су'ть 
мно'зи: любоукраше'нiя же ри^зы ма'ли су'ть: тщесла'вiя же 
ри^зы, jа=`же и= послjь^дняя глаго'лется, на'зjьхъ 
w=бря'щеши безстра'стныхъ.

_о~з. Ви'димагw о_у='бw тjь'ла, вся'ка душа` 
w=бнажи'тся: грjьхо'внагw же, jа='же здjь'шнягw живота`, 
ма'лw сла'дкихъ прича^стницы бы'вшiя.

_о~и. Ме'ртвiи о_у='бw w\т живы'хъ, вси` ви'дjьни 
бу'дутъ: о_у=мерщвле'ни же бу'дутъ грjьху` _е=ди'ни w= 
завjьща'нiя се'й возненави'дjьвшiи.

_о~f. Кто` себе` пре'жде _о='бщiя сме'рти тjьле'сныя 
о_у=ви'дjьлъ _е='сть грjьха` на'га, и= кто` _е='сть 
позна'вый себе' же, и= свое` _е=стество`, jа=ково` _е='сть, 
пре'жде бу'дущагw w=блаже'нiя;

W= моли'твjь.

п~. _Е=гда` посреди` чу'вственнагw и= о_у='мнагw свjь'та 
слове'сная стои'тъ душа`, даде'ся о_у='бw _е='й, по 
чу'вственному свjь'ту твори'ти, jа=`же су'ть тjь'ла: по 
о_у='мному же, jа=`же су'ть дх~а. Но поне'же помрачи'ся 
о_у='бw въ не'й свjь'тъ о_у='мный: о_у=ясни'ся же дре'внягw 
ра'ди _о=бы'чая свjь'тъ чу'вственный, а='ще вся'кw съ 
о_у='мнымъ въ моли'твjь не бу'детъ се'й, w\тню'дъ на 
бж~е'ств_енная взира'ти не (с. 1104) мо'жетъ. Ну'жда же 
душjь` среди` тьмы` и= свjь'та бы'ти: среди` о_у='бw тьмы` 
по мечта'нiю, среди' же свjь'та по навыкнове'нiю 
w=браща'ющейся.

п~а. Вну'трь о_у='зкихъ моли'твы вра'тъ, о_у='мъ 
стра'стный вни'ти не мо'жетъ, пре'жде не'же w=ста'вити, 
_е='же по навыкнове'нiю, попече'нiе: поболи'тъ же трудя'ся 
непреста'ннw при сjь'нехъ попече'нiя _о='нагw.

п~в. Да спребыва'етъ во о_у=мjь` моли'тва, jа='коже въ 
со'лнцjь луча`, без\ъ нея'же чу'вств_енная попеч_е'нiя, 
а='ки нjь'цыи безво'днiи _о='блацы _о='крестъ лета'юще, 
о_у='мъ возбраня'ютъ w\т своея` _е=гw` свjь'тлости.

п~г. Си'ла о_у='бw моли'твы _е='сть, а='лчба бра'шенъ 
во'льна: а='лчбы же _е='же не слы'шати, ни ви'дjьти: jа='кw 
не вся'ка ну'жда су'щихъ въ мi'рjь _е='сть ничто'же. W= 
си'хъ не творя'й промышле'нiя, зда'нiе о_у='бw поста` не 
о_у=тверди'лъ _е='сть: моли'твы же зда'нiю на не'мъ 
распа'стися сотвори'лъ _е='сть.

п~д. А='ще w\тлуче'нъ w\т всjь'хъ о_у='мъ, jа=`же по 
чу'вству не бу'детъ, горено'сенъ бы'ти не мо'жетъ, и= свое` 
позна'ти досто'инство.

п~_е. Дне` о_у='бw зна'менiе _е='сть по'стъ, за 
jа='вственное, но'щи же за нея'вственное моли'тва. _О=боя^ 
о_у='бw сiя^ во _о=бое'мъ пра'веднw проходя'й, въ 
намjь'ренный дости'гнетъ гра'дъ, въ не'мже w\тбjьже` 
болjь'знь и= печа'ль и= воздыха'нiе.

п~s. Дх~о'вное дjь'ланiе, и= без\ъ тjьле'снагw 
притру'днагw составля'тися w=бы'че. Блаже'нъ о_у='бw 
_е='сть, и='же лу'чшее па'че веще'ственнагw дjь'ла 
невеще'ственное вмjьни'вый дjь'ланiе: тjь'мъ бо дjь'ла 
и=спо'лнилъ _е='сть w=скудjь'нiе, пожи'въ сокрове'нною 
жи'знiю моли'твы, и= jа='вною бг~ови.

п~з. Терпjь'ти о_у='бw на'съ въ вjь'рjь, мо'литъ 
бж~е'ственный а=по'столъ: ра'доватися же о_у=пова'нiемъ: въ 
моли'твjь же пребыва'ти{Ри'м. гл. в~_i, ст в~_i.}, да 
ра'дости въ на'съ пребу'детъ до'брое: а='ще же сiе`, о_у='бw 
не терпя'й, нjь'сть вjь'ренъ. Не ра'дуяйся же, не 
благонаде'женъ: w\тве'рже бо вину` ра'дости моли'тву, 
внегда` не пребыва'ти въ не'й.

(с. 1105)

п~и. Въ мiрски'хъ по'мыслjьхъ о_у='мъ съ нача'ла 
спребы'въ толи'кое съ тjь'ми любле'нiе стяжа`, коли'ко 
о_у=свое'нiе не стяжа'лъ бы съ моли'твою ча'стою. И='бо въ 
ни'хже, глаго'летъ, косни'тъ, въ тjь'хъ и= разширя'тися 
w=бы'че.

п~f. Jа='коже своегw` жили'ща дре'вле раздjьли'вся 
о_у='мъ, та'мошнюю свjь'тлость забы'лъ _е='сть: та'кw 
подоба'етъ сему` па'ки въ забве'нiи здjь'шнихъ бы'вшу ко 
_о='нjьмъ востещи` моли'твою.

ч~. Jа='коже нjь'кiй младе'нецъ сосца` о_у=м_е'рша 
ма'т_ерня, w=бря'щетъ о_у='мъ моли'тву, не могу'щую 
о_у=тjь'шити _е=го`. Во и=на'ко же су'щей, jа='кw _о=троча` 
w\т сла'сти о_у=сыпа'ющее на w=б\ъя'тiяхъ _е=я`.

ч~а. Та'мw, глаго'летъ, на плаче'внjьмъ, си'рjьчь, 
_о=дрjь` добродjь'тельныя жи'зни. По слова'мъ въ пjь'сняхъ 
пjь'сней, рекла' бы и= невjь'ста моли'тва къ своему` 
рачи'телю: да'мъ сосца^ моя^ тебjь`{Глава` s~, ст. а~_i.}, 
а='ще при'снw мнjь` возложи'шися.

ч~в. Любле'нiя съ моли'твою и=мjь'ти не мо'жетъ, и='же 
вся'кагw не w\трекi'йся вещества`.

ч~г. Ра'звjь жи'зни и= дыха'нiя, внjь` и=ны'хъ бу'ди въ 
моли'твjь, а='ще хо'щеши съ _е=ди'нымъ бы'ти о_у=мо'мъ.

ч~д. О_у=ма` бг~олюби'ва свидjь'тельство моли'тва 
мы'сленная, и= сло'во благовре'менно, разу'мна по'мысла, и= 
_е=динови'дjьнъ вку'съ свобо'днагw да бу'детъ чу'вства. Въ 
си'хъ о_у='бw трiе'хъ (си'лахъ) здра'вствовати душ_е'вная 
глаго'лются.

ч~_е. О_у=гла'дитися до'брjь подоба'етъ и= 
о_у=мягчи'тися, jа='коже дjьте'й _е=стеству` моля'щагwся. 
Jа='кw да по _е=стеству` _о='нjьхъ, и= сегw` _е=стество` 
благопоко'рнjь прiи'метъ w\т моли'твы вчиня'емое 
и=з\ъясне'нiе. Тjь'мже да не неради'тъ, и='же совокупи'тися 
съ не'ю любя'й.

ч~s. Не вси` то'жде намjь'ренiе въ моли'твjь и='мутъ, но 
_о='въ о_у='бw сiе`, _о='въ же и='но, _о='въ о_у='бw 
мо'лится, а='ще мо'щно, съ моли'твою бы'ти се'рдцу _е=гw` 
всегда`: _о='въ же, во _е='же и= превзы'ти то`. _О='въ же да 
не по'мыслы въ моли'твjь просjьца'ется. Вси' же мо'лятся, 
и=ли` соблюде'ни бы'ти во благи'хъ, и=ли` не свjь'дjьни 
бы'ти sлы'ми. (с. 1106)

ч~з. А='ще w\т моли'твы никто'же не смире'нъ быва'етъ. 
И='бо сокруша'ется со смире'нiемъ моля'йся. Не о_у='бw со 
смире'нiемъ мо'лится, и='же и=звнjьу'ду дерза'яй.

ч~и. Къ вдови'цjь, jа='же суро'ваго w= w\тмще'нiи 
подвиза'ше судiю`, взира'й моля'ся{Луки` гл. и~_i, ст. г~.}, 
не стужи'тъ си`, когда` закоснjь'нiе благи'хъ w=бjьтова'нiй.

ч~f. Не пребу'детъ съ тобо'ю моли'тва, въ помышля'емыхъ 
вну'трь о_у='ду, и= глаго'лемыхъ внjь` о_у='ду, ме'длющу 
ти`. Та'яжде же о_у='зрится w=браща'ющаяся ко w\тсjьца'ющему 
_е=я` ра'ди мно'гшая.

р~. А='ще не вну'трь души` вхо'дятъ глаго'лы мл~твы, не 
о_у='бw на лани'тjь лица` сле'зы _о='крестъ и=злива'тися 
попуще'ни бу'дутъ.

р~а. Прозя'бнутъ земледjь'льцу о_у='бw рукоя^тiя не на 
лице` сjь'менамъ пове'рженнымъ земли`. И='ноку же сле'зы 
и=стеку'тъ, не без\ъ труда` дjь'йствующему глаго'лы 
моли'твы.

р~в. Клю'чь небе'снагw ца'рства, _е='сть моли'тва. Сiю` 
держа'й, jа='коже подоба'етъ, зри'тъ въ не'й w\тлож_е'нная 
блага^я другw'мъ _е=я`: _е=ди^на же настоя^щая 
w=бсмотря'етъ, и='же дерзнове'нiя во _о='нjьй не и=мы'й.

р~г. Не мо'жетъ о_у='мъ во вре'мя моли'твы со 
дерзнове'нiемъ глаго'лати къ бг~у: растерза'лъ _е=си` 
о_у='зы моя^, тебjь` пожру` же'ртву хвалы`{_Псал. р_е~_i, 
ст. з~ и= и~.}, а='ще не боя'зни, и= о_у=ны'нiя, 
многоспа'нiя и= сладоя'стiя, w\т ни'хже _е='же согрjьша'ти, 
жела'нiемъ лу'чшихъ не w\тто'ргнется.

р~д. Внjь` пе'рвыя завjь'сы стои'тъ, въ мл~твjь паря'й: 
вну'трь же быва'етъ, и='же _е=динодви'жну соверша'яй ту`. 
_Е=ди'нъ же во ст~а^я ст~ы'хъ прини'че, и='же съ ми'ромъ 
_е=сте'ственныхъ пw'мыслъ, и= jа=`же w= вся'къ о_у='мъ 
преиму'щъ, разсмотря'яй, и= нjь'коегw w\т_ону'ду 
бг~оявле'нiя сподобля'емь.

р~_е. Внегда` w\т внjь'шнихъ о_у=праздни'вшися душа` 
совокупи'тся съ моли'твою, тогда` а='ки нjь'кiй пла'мень 
w=кружи'вши сiю`, _о=на` jа='кw желjь'зо _о='гнь, разже'нну 
всю` содjь'ловаетъ, и= _е='сть душа` о_у='бw та'яжде, не 
ктому'же w=сяза'ема. Ниже' бо разже'нное желjь'зо внjь'шними 
прикоснове'нiи w=сяза'емо _е='сть.

(с. 1107)

р~s. Бл~же'нъ _е='сть, и='же въ житiи` се'мъ та'кw 
зри'теленъ бы'ти сподо'бивыйся, и= свое` _е=стество'мъ 
бре'нное человjькоподо'бiе, благода'тiю _о='гненнw 
о_у=ви'дjьвъ.

р~з. Вводи^мымъ о_у='бw тя'жекъ, jа='коже нjь'кiй вл\дка 
зако'нъ налага'ется моли'твы: пред\ъуспjь'вшымъ же, jа='кw 
раче'нiе спорjьва'ющее а='лчущаго, jа='коже къ пирова'нiю 
многоижди'вну.

р~и. До'брjь проходя'щымъ дjь'ятельную добродjь'тель, 
_о=вогда` о_у='бw моли'тва, jа='кw _о='блакъ w=сjьня'ющи, 
пали^тельныя возбраня'етъ w\т ни'хъ по'мыслы: _о=вогда' же 
а='ки ка'плями сле'зъ си'хъ w=роша'ющи, показу'етъ дх~w'вная 
видjь^нiя.

р~f. Сладка` о_у='бw сла'дость гу'слемъ о_у=даря'емымъ 
w\т нjь'коегw, внjьу'ду w=бря'щется: душа' же несогласу'ющу 
съ не'ю въ моли'твjь та'инственному въ ду'сjь приглаше'нiю, 
благоумиле'нна не w=бы'че быва'ти. W= чесо'мъ бо помо'лимся, 
jа='коже подоба'етъ, не вjь'мы{Ри'м. гл. и~, ст. к~s.}, и= 
прw'чая, въ сiе` вво'дитъ моля'щагося.

(с. 1108)



Тогw'жде разумjь'тельны.

Просвjьща'ется о_у='мъ, разумjь'тельнагw видjь'нiя къ 
высотjь` взя'тъ бы'въ, сiя^ проче'тъ словеса`: помрача'ется 
же па'ки впада'яй въ стра'сть.

а~. Ну'жно _е='сть вjь'дjьти разумjь'тельному, когда` 
о_у='бw о_у='мъ _е=гw` во странjь` разумjь'нiй _е='сть: 
когда' же во странjь` по'мыслwвъ, и= когда` въ странjь` 
чу'вственнjьй. И= въ се'й па'ки, въ су'щихъ ли во вре'мя, 
и=ли` въ чрезвре'менныхъ па'че w=брjьта'ется.

в~. Въ разумjь'нiихъ не сы'й о_у='мъ, въ по'мыслjьхъ 
вся'ко _е='сть: въ по'мыслjьхъ же сы'й, въ разумjь'нiихъ 
нjь'сть: въ чу'вствjь же быва'я, со всjь'ми _е='сть.

г~. Чрез\ъ разумjь'нiе о_у='бw о_у='мъ прехо'дитъ къ 
мы'сл_еннымъ, чрез\ъ по'мыслъ же къ слов_е'снымъ сло'во: къ 
дjь^ятельнымъ же, чрез\ъ мечта'нiе чу'вство.

д~. Са'мъ въ себjь` о_у='мъ собира'емь, ничто'же ни w\т 
су'щихъ по чу'вству, ни w\т су'щихъ по по'мыслу ви'дитъ: 
на'ги бо о_у=мы` и= бж~е'ственны лучы` точа'щыя ми'ръ же и= 
ра'дость.

_е~. И='но _е='сть о_у='мъ ве'щи, и= и='но сло'во 
_е=гw`, и= и='но _е='же чу'вствомъ возводи'мое, и= то` 
о_у='бw _е='сть _е=стество`, сiе' же слу'чай: сегw' же 
разли'чiе подлежа'щагw.

s~. Мнw'ги пути^ проходя` о_у='мъ, несы'тенъ 
показу'ется. Къ _е=ди'ному же пути` собира'емь моли'твы, 
пре'жде соверше'нства о_у=тjьсня'емь ви'дится моля'ся, 
прича'стнику w\тпуще'ну бы'ти къ тjь^мъ, w\т ни'хже и=зы'де.

(с. 1109)

з~. Свы'ше низведе'нъ бы'въ о_у='мъ, не востека'етъ 
па'ки та'мw, а='ще не соверше'нное до'льныхъ сотвори'тъ 
презрjь'нiе, w= бж~е'ственныхъ о_у=праждне'нiемъ.

и~. А='ще ду'шу твою` не мо'жеши съ _е=ди'нjьми 
сотвори'ти су'щими въ не'й по'мыслы, поне` тjь'ло твое` 
о_у=единя'тися пону'ди, _е='же w= не'мъ sлострада'нiе вы'ну 
помышля'я: та'кw бо со вре'менемъ ми'лостiю бж~iею, и= на 
пе'рвое востещи` возмо'жеши благоро'дства досто'инство.

f~. Дjь'ятельный о_у='бw, покаря'ти о_у='мъ о_у=до'бнjь 
мо'жетъ моли'твjь: зри'тельный же, моли'тву о_у=му`. То'й 
о_у='бw w\т ви'димыхъ собира'я w=бразw'въ чу'вство: се'й же 
ду'шу къ сокров_е'ннымъ во w='бразjьхъ словесе'мъ преводя`, 
и= то'й о_у='бw тjьле'съ повину'етъ о_у='мъ словеса` не 
вjь'дjьти: се'й же безтjьле'сныхъ словеса` разумjьва'ти. 
Безтjьле'сныхъ же су'ть словеса` тjьле'съ, сво'йства же и= 
существа` и='хъ.

_i~. _Е=гда` о_у='мъ тво'й тjьле'съ, и= и=мjь'нiй, и= 
бра'шенъ сладостра'стiя свободи'ши: тогда` и= _е='же а='ще 
твори'ши, да'ръ чи'стъ бг~ови вмjьни'тся. Возда'стся же 
тебjь`, _е='же w\тве'рстися се'рдца твоегw` _о=чесе'мъ, и= 
jа='снjь поуча'тися вну'трь напи^саннымъ во о_у=мjь` 
словесе'мъ бж~iимъ, jа=`же па'че ме'да и= со'та, мы'сленному 
твоему` вмjьня'тся горта'ни, и=здава'емою w\т ни'хъ 
сла'достiю.

а~_i. Не возмо'жеши тjьле'съ, и= и=мjь'нiй, и= 
нену'жныхъ бра'шенъ, жела'нiя вы'шшiй сотвори'ти о_у='мъ, 
а='ще не въ чи'стое пра'ведныхъ мjь'сто введе'ши _е=го`. Въ 
не'мже сме'рти же и= бг~а па'мять, па'ки и=сте'кши w\т 
земна'гw се'рдца и=згла'дитъ все` жела'нiя воста'нiе.

в~_i. Ничто'же, ни мы'сли сме'ртныя страшнjь'йшее, ни 
бж~iя па'мяти ди'внjьйшее. Та' бо о_у='бw _е='сть печа'ли 
спаси'тельныя пода'тельна, сiя' же весе'лiя дарова'тельна: 
помяну'хъ бо, глаго'летъ проро'къ бг~а, и= 
возвесели'хся{_Псал. _о~s, ст. д~.}. И= прему'дрый: помина'й 
послjь^дняя твоя^, и= во вjь'ки не согрjьши'ши{Сiра'х. гл. 
з~, ст. л~f.}. Не возмо'жно же (с. 1110) втора'гw кому` во 
о_у=свое'нiи бы'ти, и=ску'са те'рпкости пе'рвагw не 
прiе'мшу.

г~_i. До'ндеже сла'ву бж~iю w\ткрове'нныхъ лице'мъ не 
о_у=ви'дитъ о_у='мъ, не мо'жетъ душа` глаго'лати въ 
чу'вствjь свое'мъ: а='зъ же возра'дуюся w= гд\сjь, 
возвеселю'ся w= спасе'нiи _е=гw`{_Псал. л~д, ст. f~.}. 
Покро'въ бо лежи'тъ самолю'бiя на се'рдцjь _е=я`, ко _е='же 
не w\ткры'тися _е='й w=снова'нiемъ вселе'нныя, jа=`же су'ть 
словеса` бы'вшихъ, _е='же не w\те'млется w\т нея`, кромjь` 
во'льныхъ и= нево'льныхъ трудw'въ.

д~_i. Не по бjь'гствjь w\т _е=гv'пта, и='же _е='сть по 
дjь'йству грjь'хъ: ниже` по преше'ствiи мо'ря, рабо'ты, 
глаго'лю, jа='же по о_у=свое'нiю: но по пребыва'нiи, _е='же 
въ пусты'ни, посреди` лежа'щей дjь'йствъ и= движе'нiй 
sло'бы, i=зра'илевъ народоводи'тель согля'дати мо'жетъ 
зе'млю w=бjьтова'нiя, jа='же _е='сть безстра'стiя: 
зри'тельную посыла'я и= назира'тельную свою` си'лу.

_е~_i. Сjьдя'щiй о_у='бw въ пусты'ни, си'рjьчь въ 
недjь'йствiи страсте'й, слу'хомъ _е=ди'нjьмъ бл~же'нныя 
_о='ныя и='мутъ блага^я земли`. А= jа=`же въ не'й 
смотри'вшiи въ ра'зумjь, jа='вjь jа='кw то'нцjь ви'димыхъ 
видjь'нiя бы'ша. Сподо'бльшiися же въ ню` вни'ти, всjь'мъ 
чу'вствомъ и=стека'ющихъ w\т нея`, jа='кw млеко` и= ме'дъ, 
пе'рвагw, глаго'лю, и= втора'гw видjь'нiя слове'съ 
насы'тишася.

s~_i. Не о_у=` сраспя'тся хр\сту`, _е=ще` 
_е=сте'ств_енна движ_е'нiя и=мы'й пло'ти. Ниже` спогребе'ся 
душе'вными помышле'нiи привлека'емый. Ка'кw о_у=`бо 
воскре'снетъ съ ни'мъ таковы'й во w=бновле'нiи жи'зни жи'ти;

з~_i. Трiе'мъ су'щымъ въ души` w=бде'ржнjьйшымъ 
добродjь'телемъ: посту`, моли'твjь же и= молча'нiю: ну'ждно 
_е='сть су'щему о_у='бw w\т моли'твы, и=зба'витися хотя'щу, 
въ нjь'коемъ _е=сте'ственномъ видjь'нiи почива'ти. Су'щему 
же w\т молча'нiя во правоучи'тельной бесjь'дjь, во второ'й 
же благода'тнjьй пи'щи постя'щемуся.

и~_i. До'ндеже въ бж~е'ственныхъ _е='сть о_у='мъ, 
спаса'етъ _е='же по подо'бiю, бла'гъ же и= милосе'рдъ 
w=брjьта'яся. Въ су'щихъ же по (с. 1111) чу'вству бы'въ, 
а='ще о_у='бw благовре'меннjь, и= прили'чнjь схо'дитъ, 
и=ску'съ дая` и= прiе'мля во _о='нjьхъ, благода'рствуя па'ки 
къ себjь` возвраща'ется. Внjь` вре'мене же, и= потре'бы, 
jа='коже нjь'кiй воево'да не w=смотрели'въ w=бря'щется, 
мно'гое своея` пресjьца'я си'лы, внегда` ра'товатися.

f~_i. Вну'трь сокрове'нный въ на'съ безстра'стiя ра'й, 
w='бразъ _е='сть и=му'щагw пра'ведники прiя'ти. _О=ба'че не 
вси` внjь` _о='нагw w=бря'щутся, _е=ли'цы вну'трь 
содержи'магw бы'ти не возмого'ша.

к~. Чу'вственное о_у='бw со'лнце, стра'нны своя^ лучы` 
w\т хра'мины затвор_е'нныя сотворя'етъ: мы'сленное же не 
мо'жетъ и=спусти'ти сла'дкихъ луче'й на ду'шу w=жида'ющую, 
но не и=му'щую чу'вствъ затворе'нныхъ w\т ви'димыхъ.

к~а. Разумjь'теленъ _е='сть, и='же схожд_е'нiя о_у='бw 
своя^ велелjь'пнw, души' же восхожд_е'нiя смиренному'дреннjь 
располага'яй.

к~в. Пчела` о_у='бw цвjьтники` w=блета'ющи, w\т_ону'ду 
ме'ду вины` прiwбрjьта'етъ: душа' же вjь'ки w=бходя'щи 
разли'чны, w\тсю'ду сла'дость во о_у='мъ пуща'етъ.

к~г. Поя'дшiй о_у='бw _е=ле'нь sмi_е'въ, jа='дъ 
о_у=гаси'ти къ водны^мъ тече'тъ и=сто'чникwмъ: душа' же 
стрjьла'ми бж~е'ственными о_у=я'звленна, непреста'ннагw 
влече'тся ко о_у=язви'вшему раче'нiемъ.

к~д. То'нцыи о_у='бw по'мыслы во о_у=едине'нной жи'зни 
прозяба'ютъ: о_у=мышл_е'нiя же въ раздjь'льной: во 
многобезмо'лвнjьй же души`, по'мыслы о_у='бw w\тгна'шася: 
о_у='ми же то'чiю на'зи тjьле'съ къ то'й приближа'ютъ, и=`же 
w= про'мыслjь и= судjь` словеса`, а='ки нjь^кая w=снова^нiя 
земли` w\ткрыва'юще, то'й и=з\ъявля'ютъ.

к~_е. Въ раздjь'льной жи'зни му'жескiй по'лъ и= 
же'нскiй, про'стjь ви'дjьтися не w=бы'че. Сiе' бо во 
и='ноческой w=бря'щется, въ не'й же му'жа и= жены` 
разли'чiе, за _е='же по подо'бiю во хр\стjь` i=и~сjь, не 
познае'тся.

к~s. По'мыслы, ниже` безслове'сныя ча'сти су'ть души` 
(не бо` _е='сть въ безслове'сныхъ по'мыслъ) ниже` о_у='мныя: 
зане` ни во а='гг~лjьхъ _е='сть: са^мыя же тоя^ слов_е'сныя 
су'ще рожд_е'нiя, jа='кw лjь'ствицу мечта'нiе 
о_у=потребля'юще, восхо'дятъ о_у='бw къ о_у=му` w\т (с. 
1112) чу'вства, jа=`же су'ть _о='нагw, тому` возвjьща'юще: 
низхо'дятъ къ нему` w\т негw`, jа=`же су'ть _о='нагw, 
совjь'тующе.

к~з. Jа='коже нjь'цыи и=з\ъ глубины` возводи'ми, и= 
нjь'чесогw въ по'мощь jа='тися покуша'ющеся, лука'вiи 
по'мыслы w=бря'щутся, jа='коже кораблю` бjь'дствующей 
sло'бjь сле'зъ пото'помъ.

к~и. По подлежа'щему ка'честву души`, и=ли` jа='кw 
морстi'и разбо'йницы потопля'ти, и=ли` jа='кw гребцы` 
спомоществова'ти бjь'дствующей, и=`же w= не'й собира'ются 
по'мыслы. _О='ви о_у='бw въ пучи'ну влеку'щи неподо'бныхъ 
пw'мыслъ: _о='ви же ближа'йшiй пу'ть и=збира'юще, къ ти^химъ 
брегw'мъ кора'бль о_у=клоня'ютъ.

к~f. Седмо'му тщесла'вiя по'мыслу су'щу жела'ющая, 
jа='кw послjь'дняя, w\три'нути душа`, а='ще не тjь'хъ, и=`же 
пре'жде _е=гw`, совлече'тся. Не возмо'жетъ въ _о=сма'го 
и='же по тjь'хъ w=блещи'ся, _е=го'же и= жили'ще небе'сно 
нарица'ти вjь'сть бж~е'ственный а=по'столъ, и= воздыха'нми 
w=блещи'ся{в~ Кор. гл. _е~, ст. в~.}, мощи` _е=гw` ра'ди 
веще'ствующихъ наги^мъ су'щымъ.

л~. Къ соверше'ннjьй о_у='бw моли'твjь, а='гг~льстiи 
приходи'ти w=быко'ша по'мыслы: къ сре'днjьй же, дх~о'внiи: 
къ води'тельнjьй же, _е=стествосло'внiи.

л~а. Jа='коже благоро'дное зерна` кла'сомъ, та'кw и= 
чистота` видjь'нiя, моли'твою jа=вля'тися w=бы'че. И='мутъ 
же _о='въ о_у='бw къ возбране'нiю пти'цъ 
сjьменособира'тельныхъ, а='ки нjь^кая кw'пiя, w=кружа'ющыя 
_о='сти: _о='въ же, любому'дрствующыя во и=скуше'нiяхъ 
по'мыслы ко _о='нjьхъ потребле'нiю.

л~в. Ви^димая о_у='бw душ_е'вная, дjья^нiя ра'ди 
посре'брена, jа='коже крилjь` голуби^нjь су'ть: 
разумjьва'_емая же, глаго'лю же междора^мiя, видjь'нiя ра'ди 
jа='кw въ блеща'нiи зла'та су'ть{_Псал. _кс~з, ст. д~_i.}. 
Не о_у=краси'вшаяся бо душа` полетjь'ти и= почи'ти не 
мо'жетъ, и=дjь'же всjь'хъ веселя'щихся жили'ще _е='сть.

(с. 1113)



Тогw'жде глави^зны дjь'ятельны и= зри'тельны.

По'ле здjь` плодw'въ и=спо'лнено духо'внагw дjья'нiя и= 
видjь'нiя.

л~г. Нача^тки гумна` и= точи'ла, дре'вле о_у='бw 
др_е'внимъ приноси'ти во хра'мъ повелjь'но бы'сть: ны'нjь же 
мы` дjь'ятельныя о_у='бw (добродjь'тели) нача'тки 
воздержа'нiе подоба'етъ бг~у приноси'ти, и= и='стину: 
зри'тельныя же добродjь'тели, любо'вь, и= моли'тву. _О='ными 
о_у='бw, по'хоти безслове'сныя и= jа='рости вины` 
пресjьца'юще: си'ми же мы^сли тщ_е'тныя, и= jа=`же w\т 
бли'жнягw навjь'ты.

л~д. Дjь'ятельныя о_у='бw (добродjь'тели) нача'ло, 
воздержа'нiе и= и='стина: среда' же, цjьлому'дрiе и= 
смиренному'дрiе: коне'цъ же _е=я`, по'мыслwвъ ми'ръ и= 
ст~ы'ня тjь'ла.

л~_е. Дjья'нiе _е='сть, не _е='же дjь'яти про'стjь мощи` 
дw'брая, но и= _е='же jа='коже подоба'етъ дjь^яти та`, 
вре'мя и= мjь'ру и= дjь^емымъ спринося'щу дjь'ющему.

л~s. Видjь'нiе _е='сть, не _е='же ви'дjьти то'чiю, 
jа='коже су'ть тjьлеса` _е=стество'мъ, но _е='же и= словеса` 
и='хъ къ чесому` зря'тъ.

л~з. Нjь'сть ни дjья'нiе о_у=твержде'нно без\ъ 
видjь'нiя, ни видjь'нiе и='стинно без\ъ дjья'нiя. Подоба'етъ 
бо и= дjья'нiю достосло'вну бы'ти, и= видjь'нiю дjь'ятельну: 
да тjь'мъ о_у='бw некрjьпка` w=брjьта'ется sло'ба, си'мъ же 
си'льна добродjь'тель, во благоволе'нiи бла'гости.

л~и. Коне'цъ о_у='бw дjь'ятельныхъ, о_у=мерщвле'нiе 
страсте'й: коне'цъ же разумjьва'емыхъ, видjь'нiе 
добродjь'телей.

(с. 1114)

л~f. Jа='коже вещество` зрjь'нiю _о=че'съ, та'кw 
дjья'нiе зрjь'нiю о_у=ма`: и= jа='коже _о='ко лицу`, та'кw 
о_у=мозрjь'нiе дjья'нiю jа=вля'ется.

м~. Въ по'прищи дjь'ятельныя добродjь'тели, мно'зи 
о_у='бw теку'тъ: _е=ди'нъ же прiе'млетъ по'честь, пре'жде 
конца` тоя` прiити` во видjь'нiе жела'яй.

м~а. О_у=миле'нiе о_у='бw питiе` прiе'млетъ дjь'ятельный 
въ моли'твjь: ча'шею же держа'вною о_у=поева'ется 
зри'тельный. То'й о_у='бw во jа=`же по _е=стеству` 
любому'дрствуяй: се'й же и= себе` не вjь'дый внегда` 
моли'тися.

м~в. Не попуща'емь _е='сть дjь'ятельный въ духо'внjь 
видjь'нiи намно'зjь терпjь'ти: w=брjьта'ется бо jа='кw 
страннопрiя'тъ бы'въ нjь'кiимъ, и= w\т _о='нагw хра'мины 
ско'рw _о='тай и=сходя`.

м~г. Jа='кw во врата` о_у='бw вхо'дятъ дjь'ятельнiи 
за'повjьдей бж~iихъ, внегда` моли'тися: jа='кw во дворы' же 
добродjь'телей съ пjь'сньми зри'тельнiи благодаря'ще: _о='ви 
о_у='бw jа='кw разрjьше'нни бы'ша w\т о_у='зъ: _о='ви же 
jа='кw и= плjь'нники jа='ша ра'тующыя и='хъ.

м~д. Подоба'етъ по держа'вjь дjь'ятельныя 
(добродjь'тели) и= держа'вjь видjь'нiя w=брjьта'тися. Да не 
по подо'бiю корабля` нера^вная вjь'трила w=бнося'щу, и=ли` 
бjьду` прете'рпитъ вjь'трwвъ sjь'льностiю, за 
неумjь'ренность и='хъ, и=ли` тщету` духw'въ за ма'лость 
jа='же въ ладiи`.

м~_е. Гребцы` о_у='бw мы'сленнагw корабля`, разумjь'й 
благочести^выя по'мыслы: ве'сла же, живо'тныя си^лы 
душ_е'вныя, jа='рость, и= жела'нiе, хотjь'нiе и= 
произволе'нiе. Си'хъ дjь'ятельный о_у='бw въ тре'бованiи 
_е='сть всегда`: не всегда' же и= зри'тельный. Во вре'мя бо 
моли'твы ра'доватися се'й всjь^мъ ре'къ, са'мъ себе` на 
корми'лjьхъ ра'зумомъ посажда'я, чрез\ъ всю` бо'дрствоваше 
въ видjь'нiи но'щь, хвал_е'нiя принося` содержи'телю всегw`. 
А='ще нjь'гдjь и= пjь'снь нjь'кую рачи'тельну воспрiе'мля къ 
свое'й напjьва'етъ души`, и=но'гw мо'ря w\т дале'че смотря` 
возвыш_е'нiя, и= шу^мная движ_е'нiя, бж~е'ственными 
о_у=жаса'емь судьба'ми же и= w=правда'нiи.

м~s. И='же посредjь` сы'й дjья'нiя и= видjь'нiя, ниже` 
вся'ко ве'слами jа='коже кора'бленницы, твори'тъ пла'ванiе, 
ниже` вся'кw (с. 1115) мы'сленными вjь'трилами: но _о=бjь'ма 
потре'бу о_у=добопла'ванiя дjь'лаетъ, сла'дцjь нося` и= 
труды` дjья'нiя, мjь'ры ра'ди видjь'нiя: и= словеса` 
несоверше'ннагw видjь'нiя, ра'ди по'мощи w\т дjья'нiя.

м~з. Зри'тельный о_у='бw съ произволе'нiемъ _е=стество` 
и=мjь'я стеку'щее, jа='коже нjь'каково тече'нiе без\ъ труда` 
твори'тъ пла'ванiе: дjь'ятельный же сопротивля'ющееся 
w=брjьта'я произволе'нiю о_у=свое'нiе, мно'гу по'мыслwвъ 
те'рпитъ бу'рю, и= ма'лw не во w\тча'янiе бjь'дствуетъ 
тя'жести ра'ди прiити`.

м~и. Ниже` ни'ва не до'брjь воздjь'лана бы'вши, мно'гw 
гобзова'тельно и= чи'сто воздая'ти сjь'мя сjь'ющему w=бы'че: 
ниже` дjь'ятельную (добродjь'тель) проходя'й, а='ще не 
прилjь'жнjь сiю` и= без\ъ jа=вля'тельства прохо'дитъ, и='же 
w= мл~твы о_у='зритъ пло'дъ мно'гъ же и= чи'стъ.

м~f. Попира'емой ча'стjь, подо'бна _е='сть земли` 
мы'сль, непреста'нными моли'твами слjьда'ми о_у=тира'ема. 
_О='ная бо гла'дка бу'детъ, и= сiя` пра'ва къ под\ъя'тiю: 
_о='на о_у='бw но'гъ мя'гкихъ, а= сiя` моли'твъ чи'стыхъ.

н~. Во веще'ственныхъ о_у='мъ споспjь'шника и='мать 
по'мысла: въ невеще'ственныхъ же, а='ще тогw` не w=ста'витъ, 
па'костника и=мjь'ти бу'детъ па'кwсти дjь'ющаго.

н~а. Покро'въ о_у='бw и='мать дjь'ятельный на се'рдцjь 
свое'мъ въ моли'твjь, ра'зумъ чу'вственныхъ, w\ткры'тися за 
о_у=свое'нiе не могу'щiй: _е=ди'нъ же зри'тельный за 
неwде'ржное, w\ткрове'ннымъ лице'мъ зрjь'ти w\т ча'сти 
мо'жетъ сла'ву бж~iю.

н~в. Моли'тва jа='же съ духо'внымъ видjь'нiемъ, земля` 
w=бjьтова'нная _е='сть: въ не'йже тече'тъ jа='кw млеко` и= 
ме'дъ, ра'зумъ jа='же w= про'мыслjь и= судjь` слове'съ 
бж~iихъ. А= _е='же съ нjь'кимъ _е=сте'ственнымъ 
(видjь'нiемъ) _е=гv'петъ _е='сть, въ не'мже дебелjь'йшихъ 
по'хотей па'мять въ моля'щихся быва'етъ. Проста'я же 
(моли'тва) ма'нна _е='сть jа='же въ пусты'ни, jа='же за 
_е=динови'дное нетерпjьли'вымъ о_у='бw затворя'ющи 
жела'нiемъ w=бjьтова'нныхъ до'брая. Терпя'щымъ же въ 
таково'й о_у=тjьсне'нной пи'щи, вино'вна быва'ющи лу'чшагw 
вку'са и= пребыва'ющагw.

(с. 1116)

н~г. Дjья'нiе съ видjь'нiемъ о_у='бw, jа='кw тjь'ло съ 
ду'хомъ влады'чественнымъ: без\ъ видjь'нiя же, jа='кw пло'ть 
съ дх~омъ произволи'тельнымъ вмjьни'тся.

н~д. Слове'сныя души` дво'ръ о_у='бw _е='сть чу'вство: 
хра'мъ же мы'сль: а=рхiере'й же о_у='мъ. Во дворjь` о_у=`бо 
стои'тъ о_у='мъ, w\т безслове'сныхъ пресjьца'емый пw'мыслъ: 
во хра'мjь же, и='же w\т благовре'менныхъ: ни w\т _е=ди'нагw 
же w\т си'хъ, и='же въ бж~е'ственное ст~и'лище сподо'бивыйся 
вни'ти.

н~_е. Пла'чь о_у='бw и= пjь'снь, и= го'ре, въ дому` 
дjь'ятельныя души` труда` ра'ди w=брjьта'ется: гла'съ же 
ра'дованiя и= и=сповjь'данiя{_Псал. м~а, ст. _е~.} ра'зума 
ра'ди, въ дому` зри'тельныя слы'шится.

н~s. Дjь'ятельный о_у='бw, жела'етъ разрjьши'тися 
трудw'въ ра'ди, и= со хр\сто'мъ бы'ти: зри'тельный же 
благоволи'тъ па'че во пло'ти пребыва'ти{Фiлiп. гл. а~, ст. 
к~г и= к~д.}. И= за ра'дость ю='же прiе'млетъ w\т моли'твы, 
и= за бли'жнягw пребыва'ющую по'льзу.

н~з. Въ слове'снjьйшихъ о_у='бw, видjь'нiе предваря'етъ 
дjья^нiя: въ простjь'йшихъ же, видjь^нiя дjья'нiе, во 
_е=ди'нъ о_у='бw коне'цъ _о=боя` w=канчава^ющася. 
Сокраще'нjьйшее же сiе` jа=ви'тся, въ ни'хже видjь'нiе 
предваря'етъ дjья^нiя.

н~и. Ра'й _е='сть видjь'нiе мы'сленныхъ. Въ се'й о_у='бw 
разумjь'тельный, jа='кw во сво'й до'мъ вну'трь вхо'дитъ 
моли'твою: дjь'ятельный же jа='кw пу'тникъ jа=ви'тся, жела'я 
о_у='бw вну'трь прини'кнути. Не попуща'емъ же, за _е='же 
превзы'ти _о=пло'ту па'че дх~о'внагw во'зраста _е=гw`.

н~f. Тjьл_е'сныя о_у='бw стра^сти, sвjьр_е'мъ подо'бни 
су'ть, пти'цамъ же душ_е'вныя: и= _о='вы о_у='бw w=сjьня'етъ 
w\т слове'снагw вiногра'да дjь'ятельный, не ктому'же и= 
пти^чныя, а='ще во видjь'нiи дх~о'внjь не бу'детъ. А='ще и= 
jа='кw наипа'че твори'тъ тща'нiе w= вну'треннихъ хране'нiи.

_кс~. И='же во нра'вномъ благолjь'пiи лу'чшiй _е='сть, 
дjь'ятеленъ бы'ти не мо'жетъ. А='ще и= то'й по патрiа'рху 
а=враа'му не внjь` (с. 1117) бу'детъ, jа='кw о_у='бw земли` 
своея` _е=сте'ственнагw зако'на: а= jа='кw сродства` 
све'рстныя себjь` по о_у=свое'нiю жи'зни. Та'кw бо и= се'й 
jа='кw печа'ть прiи'метъ врожде'нныя сла'сти w\тя'тiе: на 
не'йже и='же w\т рожде'нiя покро'ву w=блежа'щу, соверше'нной 
свобо'дjь не попуща'етъ пода'тися на'мъ.

_кс~а. Ниже` жребя` весно'ю при jа='слехъ бы'ти, и= 
jа=`же въ ни'хъ jа='сти претерпjьва'етъ: ниже` 
новоwбуча'емый о_у='мъ стjьсне'нiе w\т моли'твы на до'лзjь 
терпjь'ти мо'жетъ, сла'дцjь па'че хотя` jа='коже жребя` на 
широту` _е=сте'ственнагw и=сходи'ти вjь'дjьнiя, не'жели во 
_псалмопjь'нiи и= чте'нiи w=брjьта'емагw.

_кс~в. Jа='коже чр_е'сла о_у=`бо и='мать 
препоя^сана{_Е=фес. гл. s~, ст. д~_i.} посто'мъ и= 
бдjь'нiемъ дjь'ятельная добродjь'тель живw'тныя си^лы своя^: 
и= jа='коже свjьти'льники горя^щя, молча'нiемъ же и= 
моли'твою разумjь'тельныя зри'тельная добродjь'тель 
поставля'ющи мы^сленныя си^лы: то` о_у='бw _о='нjьмъ 
слове'ство jа='кw пjь'стуна, сiя' же си'мъ jа='кw 
невjьстокраси'теля сло'во взало'гственное.

_кс~г. Несоверше'нный о_у='мъ въ плодови'тый вiногра'дъ 
моли'твы не попуща'ется входи'ти, въ _е=ди'на же и= _е=два` 
jа='кw къ верхогро'здiйцамъ ни'щъ прw'стая _псалмw'въ 
и=зглаш_е'нiя.

_кс~д. Jа='коже не вси` къ бесjь'дjь царя` входи'ти 
соwбjь'довати съ ни'мъ мо'гутъ: та'кw ниже` къ бесjь'дjь 
мл~твы и=ду'щiи во видjь'нiи _е='же во _о='нjьй о_у=ви'дjьни 
бу'дутъ.

_кс~_е. Jа='рости о_у='бw о_у=зда` благовре'менное 
быва'етъ молча'нiе: жела'нiя же безслове'сна, соумjь'ренная 
снjь'дь: не о_у=дободе'ржна же по'мысла _е=диномы'сленная 
моли'тва.

_кс~s. И='же въ до'льнюю глубину` поныря'яй 
чу'вственнагw ра'ди, и= и='же въ разумjь'тельную мы'сленнагw 
ра'ди би'сера, да того` и=знесе'тъ, а='ще не w=бнажи'тся 
_о='въ о_у='бw _о=де'жды, се'й же чу'вства, _о='ба 
взыску'емагw погрjьша'етъ.

_кс~з. Вну'трь о_у='бw мы'сли своея` входя'й о_у='мъ 
внегда` моли'тися, jа='кw съ невjь'стою жени'хъ въ черто'зjь 
бесjь'дуя. w=бря'щется. (с. 1118) Непопуща'емый же вни'ти, 
внjь` стоя` стеня` вопiе'тъ: кто` введе'тъ мя` во гра'дъ 
w=гражде'нiя; и=ли` кто` наста'витъ мя`{_Псал. р~з, ст. 
а~_i.}, до _е='же не зрjь'ти въ суеты` и= неистовл_е'нiя 
лw'жная{_Псал. л~f, ст. _е~.}, внегда` моли'тися ми`;

_кс~и. Jа=кова` без\ъ со'ли горта'ни вмjьня'емая _е='сть 
пи'ща, такова` и= без\ъ о_у=миле'нiя вмjьни'тся о_у=му` 
дjь'йствуемая моли'тва.

_кс~f. Взыску'ющая о_у=`бо _е=ще` душа` моли'тву, 
боля'щей при рожде'нiи _е='сть подо'бна: пости'гшая же 
ро'ждшей, и=спо'лнь бы'вшей w= рождествjь` ра'дости.

_о~. Дре'вле о_у='бw а=мwре'й на горjь` сiw'нjь 
жи'тельствуяй{Мwv"с. гл. а~, ст. м~д.}, и=сходя` поража'ше 
ну'дящихся проходи'ти{Суд. гл. а~_i, f~_i.}, ны'нjь же 
лука'вое забве'нiе возбраня'етъ покуша'ющихся пре'жде 
чистоты` на вы'шшую и= безмо'лвнjьйшую взы'ти моли'тву.

_о~а. Чи^стыя моли^твы во враждjь` мно'зjь w=быко'ша 
бы'ти бjь'сове. О_у=жаса'етъ же си'хъ не мно'жество 
_псалмw'въ, jа='коже внjь^шнiя сопуста'ты во'инство, но 
трiе'хъ согла'сiе, о_у=ма` къ сло'ву, и= сло'ва къ чу'вству.

_о~в. Проста'я о_у=`бо моли'тва, jа='кw хлjь'бъ 
jа=ви'тся моля'щымся, о_у=крjьпля'ющи: а= jа='же съ нjь'кимъ 
видjь'нiемъ, jа='кw _е=ле'й о_у=тучна'ющи: безви'дная же 
jа='кw вiно` благово'нно: _е=гw'же насыща'ющiися несы'тнw 
и=зступа'ютъ.

_о~г. Ди'вiй о_у='бw _о=се'лъ, гра'да глаго'лется, 
мно'гу наро'ду смjья'тися, и= _е=диноро'гъ же ни w\т когw` 
привя'зоватися могi'й. О_у='мъ же, над\ъ _е=стество'мъ и= 
над\ъ противуесте'ственными воцари'вся словесы`, суетjь` 
о_у='бw насмjьва'ется пw'мыслъ: моля'ся, и= ни w\т чесогw`, 
мо'жетъ jа=`же под\ъ чу'вствомъ w=блада'емь бы'ти.

_о~д. Же'злъ о_у='бw на псы` потряса'яй, разсвирjь'питъ 
на себе`: бjь'сы же, чи'стjь понужда'яйся моли'тися.

_о~_е. Подоба'етъ подвиза'ющемуся чу'вство о_у='бw свое` 
въ _е=динови'дную состя'говати пи'щу: о_у='мъ же въ 
_е=динопо'мысленную моли'тву. Та'кw бо не о_у=держи'мь бы'въ 
w\т страсте'й, и= во _е='же восхища'тися ко гд\су прiи'детъ 
внегда` моли'тися.

(с. 1119)

_о~s. Сладостра'стнiи моля'щеся а='ки бла'тни су'ще, 
jа='коже жа^бы и='мутъ развлека'ющыя и=`хъ по'мыслы: 
мjьрностра'стнiи же, о_у=мозрjь'нiя jа='кw сла'вiи 
о_у=слажда'ющыя въ _е=ди'ной на другу'ю вjь'твь, си' _е=сть 
въ разли^чная о_у=мозрjь^нiя прехожде'нiемъ: молча'нiе же 
сво'йственно _е='сть безстра^стнымъ, и= мно'га тишина` 
по'мыслwвъ, и= мы'слей, внегда` моли'тися и=`мъ.

_о~з. Дре'вле о_у='бw мwv"се'ова марiа'мъ супоста'тwвъ 
паде'нiе ви'дjьвши, тv"мпа'нъ взе'мши, преднача` пою'щымъ 
побjьди'т_ельная{И=схо'д. гл. _е~_i, ст. к~.}: ны'нjь же въ 
благохвале'нiи побjь'ждшыя стра^сти души`, лу'чшая въ 
добродjь'телехъ любы` возста'вши, гу'сль jа='же съ пjь'снiю 
jа='кw нjь'кое видjь'нiе о_у=смотря'ющи, таковы'мъ 
w='бразомъ дре'вле содjь'янную w\т добро'ты превосхожде'нiй, 
не престае'тъ w= jа=`же w= не'й ра'дующихся хвали'те бг~а.

_о~и. Внегда` ча'стостiю jа='же въ моли'твjь, 
о_у=д_е'ржана бу'дутъ словеса` _псалмw'въ къ се'рдцjь 
моля'щагwся: тогда` и= то` jа='кw земля` бла'га, начина'етъ 
са'мо w= себjь` и=зноси'ти: jа='кw ши'пки, видjь'нiе 
безтjьле'сныхъ: и= jа='кw крi'ны, свjь^тлая тjьлеса`, и= 
jа='кw цвjьты` мv"родыха'нны, разли'чное бж~е'ственныхъ 
суде'бъ и= неудобозри'мое и=зноси'ти начина'етъ.

_о~f. Съ вещество'мъ о_у=`бо связа'вся пла'мень, 
свjьтоно'сенъ быва'етъ, w\т вещества' же разрjьши'вшися 
душа`, бг~оно'сна w=брjьта'ется. И= _о='нъ взима'тися 
w=бы'че да'же до подгнjь'та: сiя' же да'же до заключе'нiя 
_е='же въ бж~е'ственномъ раче'нiи.

п~. Соверше'ннw w\тре'кшаяся себе` душа`, и= вся'кw къ 
моли'твjь просте'ршаяся, не _е=гда` хо'щетъ быва'етъ до'лу, 
вы'ше тва'ри w=брjьта'ющаяся: но _е=гда` пра'веднw бы'ти 
возмни'тся вся^ на^ша вjь'сомъ и= мjь'рою о_у=правля'ющему.

п~а. _Е=гда` w\т души` о_у='бw о_у=ны'нiе w\тгна'но 
бу'детъ, w\т мы'сли же лука'вство и=зве'ржется: тогда` 
о_у='мъ на'гъ бы'въ простото'ю, и= жи'знiю безхудо'жною, и= 
без\ъ вся'кагw на студjь` прикрове'нiя, пjь'снь о_у=`бо 
пое'тъ и= се'й но'ву бг~ови, бл~годари'тъ же пjь'снь (с. 
1120) бряца'я съ весе'лiемъ, се'ю бу'дущагw w=бновле'нiя 
пра'зднуетъ житiя`.

п~в. _Е=гда` въ бж~е'ств_енная дjь^йства дjь'йствоватися 
начина'етъ моля'щаяся душа`, тогда` подо'бнjь и= та` 
jа='коже въ пjь'снехъ невjь'ста къ подобонра^внымъ, 
сиц_ева'я возглаша'етъ: Бра'тъ мо'й посла` ру'ку свою` 
сквозjь` сква'жню, и= чре'во мое` вострепета` w\т 
негw`{Пjь'сн. пjь'сн. гл. _е~, ст. д~.}.

п~г. И= во'инъ w\т бра'ни возврати'вся, тя'жесть 
_о=ру'жiй w\тлага'етъ. И= дjь'ятеленъ по'мыслы, во видjь'нiе 
гряды'й. Ниже' бо то'й ра'звjь то'чiю во бра'ни потре'бу 
и='мать _о=ру'жiй: ниже` се'й по'мыслwвъ, а='ще не _о='тай 
пребыва'етъ въ тjь'хъ, во jа=`же под\ъ чу'вствомъ.

п~д. Дjь'ятельнiи о_у=`бо въ каково'мъ су'ть положе'нiи, 
зря'тъ тjьлеса`: зри'тельный же въ каково'мъ _е=стествjь`. 
_Е=ди'ни же прозри'тельни су'ще зря'тъ сво'йство _о=бои'хъ.

п~_е. Въ сво'йствахъ о_у='бw тjьле'сныхъ познаю'тся 
безтjьл_е'сная: въ безтjьле'сныхъ же сло'во пресу'щное: къ 
нему'же разрjьши'тися вся'кая до'брая душа` тщи'тся.

п~s. Словеса` безтjьле'сныхъ, jа='коже кw'сти су'ть 
чу'вственными прикрыва'еми, и=`хже никто'же о_у=ви'дитъ, 
внjь` не бы'вшихъ пристра'стiя чу'вственныхъ.

п~з. W\тлага'етъ и= во'инъ _о=ру^жiя, w=ста'вивъ бра'нь: 
и= зри'тельный, по'мыслы, восходя` ко гд\су.

п~и. И= военача'льникъ на бра'ни лиша'сь коры'сти, въ 
печа'ли пребыва'етъ: и= дjь'ятельный въ моли'твjь видjь'нiя 
дх~о'внагw.

п~f. _Е=ле'нь о_у='бw на тjьл_е'сныя во'дъ тече'тъ 
и=сто'чники, w\т sвjь'ря о_у=грызе'нъ бы'вши, душа' же 
сладча'йшею стрjьло'ю о_у=язви'вшися моли'твенною, на 
безтjьле'сныхъ лучы`.

ч~. Ниже` тjьле'сное _о='ко зе'рно пшени'чное 
о_у=ви'дjьти мо'жетъ, ниже` о_у='мъ дjь'ятеленъ _е=стество` 
свое`. А='ще не w=бнажи'тся: _о=но` о_у='бw влага'лища: се'й 
же о_у=свое'нiя _о='крестъ покрыва'ющагw _е=го`.

(с. 1121)

ч~а. Скрыва'ются sвjь'зды при восхожде'нiи со'лнца: 
по'мыслы же w=скудjьва'ютъ, о_у=му` къ ца'рствiю своему` 
возвраща'ющуся.

ч~в. По концjь` дjь'ятельности, дх~w'вная видjь^нiя 
w=блiя'вше о_у='мъ, а='ки нjь^кая сw'лнечныя лучы` w\т 
w=предjьля'ющагw превозни'кша, мня'тся и=звнjьу'ду _е=гw` 
приходи'ти сво'йственна су'ща, и= за чистоту` тогw` 
w=б\ъе'млюща.

ч~г. Такwва` и= о_у='мъ зри'теленъ и=зглаго'лати 
мо'жетъ, _е=гда` свы'ше съ небе'съ сни'детъ _е=стества` 
ну'ждами преклоне'нъ, jа='коже и= вjьща'вый: бж~е'ственныя 
добро'ты что' _е=сть чу'днjьйшее; и= ка'я мы'сль бж~iя 
велелjь'пiя w=бра'дованнjьйша; Ка'я же та'кw любы` sjь'льна 
и= нестерпи'ма, jа='кw w\т бг~а быва'ющая во w=чище'ннjьй 
w\т вся'кiя sло'бы души`, и= w\т завjьща'нiя глаго'лющей: 
jа='кw о_у=я'звленна _е='смь любо'вiю а='зъ{Пjь'сн. гл. в~, 
ст. _е~.}.

ч~д. _О='нагw _е='сть _е='же глаго'лати: согрjь'яся 
се'рдце мое` во мнjь`, и= въ поуче'нiи мое'мъ разгори'тся 
_о='гнь{_Псал. л~и, ст. д~.}, не о_у=тружда'ющагwся въ 
слjь'дъ бг~а послjь'довати моли'твою, ниже` де'нь человjь'чь 
жела'ющагw о_у=ви'дjьти.

ч~_е. Да глаго'летъ и= дjь'ятельная душа` по w\тложе'нiи 
sлы'хъ, jа='коже _о='ная въ пjь'сни къ лука^вымъ де'мwнwмъ 
и= помыслw'мъ, взира'ти на суеты^ и= неистовл_е'нiя лw'жная 
ю=` па'ки ну'дящымъ: Совлеко'хся ри'зы моея`, ка'кw 
w=блеку'ся въ ню`; О_у=мы'хъ но'зjь мои`, ка'кw w=скверню` 
и=`хъ{Пjь'сн. гл. _е~, ст. г~.};

ч~s. Души` бл~голюби'выя _е='сть глаго'лати дерза'ющiя 
къ бг~у: возвjьсти' ми па'стырю до'брый, гдjь` пасе'ши 
_о='вцы твоя^, и= гдjь` почива'ти твори'ши въ полу'днjь 
а='гнц_емъ твои^мъ; да си^мъ послjь'дующи, не бу'ду jа='кw 
w=блага'ющаяся над\ъ ста'ды другw'въ твои'хъ{Пjь'сн. гл. а~, 
ст. s~.}.

ч~з. И='щущiи моли'твенное дjь'ятельная о_у=держа'ти 
сло'во душа`, и= не могу'щи, такова` jа='коже jа=`же въ 
пjь'снехъ и= та` вопiе'тъ: На ло'жи мое'мъ въ но'щехъ 
и=ска'хъ, _е=гw'же возлюби'хъ: и=ска'хъ, и= не w=брjьто'хъ 
_е=гw`, воззва'хъ _е=го`, и= не послу'ша мене`{Пjь'сн. гл. 
г~, ст. а~.}. (с. 1122) Воста'ну о_у='бw моли'твою 
притру'днjьйшею, и= w=бше'дше во гра'дjь, на сто'гнахъ, и= 
на то'ржищахъ, поищу` _е=го'же возлюби'хъ, не'гли 
w=бря'щется мно'ю, и='же во все'мъ се'мъ сы'й, и= всегw` 
внjь`. Насы'щуся внегда` jа=ви'тимися сла'вjь твое'й{_Псал. 
s~_i, ст. _е~_i.}.

ч~и. _Е=гда` вся^ сле'зна w\т ра'дости jа='же въ 
моли'твjь на'чнетъ быва'ти душа`, тогда` и= та` не 
w=бину'ющися, jа='кw къ своему` си` жениху` невjь'ста 
вопiе'тъ: Да сни'детъ бра'тъ мо'й въ вертогра'дъ сво'й, и= 
да jа='стъ сле'зъ мои'хъ, jа='кw плодw'въ 
древе'сныхъ{Пjь'сн. гл. _е~, ст. а~.}, содjь'янное 
о_у=тjьше'нiе.

ч~f. _Е=гда` дjь'ятельная душа` w\т мно'жества и= 
добро'ты тва'рей чуди'тися на'чнетъ творцу`, и= 
наслажда'тися су'щею w\т ни'хъ сла'достiю, си'ми и= та` 
о_у=жа'сшися вопiе'тъ: Что` о_у=краси'лся _е=си` женише`, 
раю` _о=ц~а` твоегw`; цвjь'тъ по'лный и= ке'дръ _е=гw`, 
jа='коже ке'дры лiва'нстiи. Под\ъ сjь'нь _е=гw` восхотjь'хъ 
и= сjьдо'хъ, и= пло'дъ _е=гw` jа=ви'ся сла'докъ въ горта'ни 
мое'мъ{Пjь'сн. гл. в~, ст. а~ и= г~.}.

р~. А='ще царя` под\ъе'мляй въ до'мъ сво'й, та'кw 
свjь'телъ w=брjьта'ется и= знамени'тъ, и= вся'кiя ра'дости 
и=спо'лнь, кольми` па'че душа` цр~я` царе'й внегда` 
w=чи'ститися _е='й под\ъе'мшая по нело'жному _о='нагw 
w=бjьща'нiю. _О=ба'че благоговjь'йнw sjьлw` такова'я себjь` 
о_у=держа'ти должна` _е='сть. Внjь` о_у='бw поме'щущи все` 
_е='же не ко о_у=покое'нiю _о='нагw мня'щееся: вну'трь же 
вводя'щи все` _е=го` ко _о='нагw о_у=гожде'нiю.

р~а. W=жида'яй зва'нъ бы'ти w\т царя` воу'трiе, w= 
чесо'мъ въ попече'нiи и=но'мъ ви'дjьнъ бу'детъ, то'чiю w= 
поуче'нiи слове'съ ко _о='нагw су'щихъ о_у=гожде'нiю. Сiе` 
блюду'щи душа`, не jа=ви'тся не о_у=гото'вленна къ 
та'мошнему суди'щу.

р~в. Блаже'нна душа`, jа='же, за jа=`же дне'сь прiити` 
ча'яти гд\са своего`, ничто'же вмjьня'ющая ве'сь тру'дъ 
дневны'й ниже` нощны'й за _е='же а='бiе воу'трiе сегw` 
ча'яти jа=вля'тися.

р~г. Вся^ о_у=`бо ви'дитъ бг~ъ, зря'тъ же бг~а, зря'щiи 
ничто'же внегда` моли'тися. И= _е=ли'цы о_у='бw зря'тъ бг~а, 
и= о_у=слы'шаваеми (с. 1123) су'ть w\т негw`, _е=ли'цы же не 
су'ть о_у=слы'шаваеми, ниже` зря'тъ _е=го`, блаже'нъ же 
вjь'руяй, jа='кw ви'димь _е='сть w\т бг~а: не подви'гнется 
бо нога` _е=гw` без\ъ о_у=гожде'нiя _о='нагw.

р~д. Вну'трь на'съ су'щагw ца'рствiя{Луки` гл. з~_i, ст. 
к~а.} блага^я, и=`хже добролюби'во _о='ко не ви'дjь, и= 
слу'хъ честолюби'въ не слы'ша, и= на се'рдце тще` дх~а ст~а 
не взыдо'ша, w=бруче'нiя су'ть и=му'щихъ дая'тися 
пра'ведникwмъ бла^гъ, въ бу'дущемъ ца'рствiи w\т бг~а, и= 
и='же въ си'хъ не наслажда'яйся, и=`же су'ть плоды` дх~а, въ 
наслажде'нiи _о='нjьхъ бы'ти не мо'жетъ.

р~_е. Дjь'ятельныхъ по'мыслы, _е=ле'нямъ 
о_у=подо'бишася. Jа='коже бо сi'и _о=вогда` горjь` су'ть на 
высота'хъ, ра'ди стра'ха ловц_е'въ: _о=вогда' же ни'зу во 
о_у=до'лiяхъ ра'ди жела'нiя су'щихъ въ ни'хъ: та'кw и= тi'и, 
ниже` всегда` въ видjь'нiи дх~о'внjьмъ бы'ти мо'гутъ ра'ди 
не'мощи и='хъ: ниже` при'снw въ _е=сте'ственнjьмъ, зане'же 
не при'снw поко'я и='щутъ. _О=ба'че зри'тельнiи земны'хъ 
видjь'нiй презри'тели быва'ютъ.

р~s. Ка^пли о_у=`бо росы`, земли` о_у=поева'ютъ бразды^: 
завjьща^нiя же душе'вная въ моли'твjь, сл_е'зная воздыха^нiя 
w\т се'рдца и=здаю'тъ.

р~з. Разумjьва'емаго въ тр\оцjь бж~ества`, никто'же 
о_у='зритъ въ видjь'нiи, веще'ственныя дво'ицы, и= бли'зкiя 
то'й _е=ди'ницы превы'ше не jа=ви'выйся, ниже` сея` бу'детъ 
вы'шшiй, не содjь'лавъ сво'й _е=ди'нъ въ познава'емыхъ 
о_у='мъ.

р~и. Не толи'кw не о_у=до'бнw w=бря'щется пресjьщи` 
пу'ть рjьки`, дабы` не стреми'тися до'лу, коли'кw 
стремле'нiе о_у=ма` о_у=держа'ти, да въ ви'димыхъ не 
разсjьва'ется, къ гw'рнимъ же и= срw'днымъ моля'щемуся, 
_е=гда` восхо'щетъ, совозво'дится: а='ще сiе` о_у='бw и= по 
_е=стеству`, то'же па'че _е=стества` быва'етъ.

р~f. W=чища'емiи вну'трь въ ви^димая о_у='мъ 
направля'юще, толи'кагw и=сполня'ются о_у='жаса, и= толи'кiя 
ра'дости, jа='кw ничто'же и='но w\т земны'хъ вмjьсти'ти 
мо'гутъ, ниже` а='ще бы и= вся^ стека'лися къ ни^мъ 
вожделjь^нная.

(с. 1124)

р~_i. Довлjь'ютъ то'чiю рече'нiи зако'ны _е=стества`, да 
чуди'мся _о='нjьмъ: разсужда'емiи же вертогра'ди w=бря'щутся 
благоцвjь'тнiи, jа='коже w\т небе'снагw сладкопи'тiя 
чи'стыми цвjь'ты точа'ще дх~о'внагw пирова'нiя сла'дость.

ра~_i. Роси'стыми о_у='бw цвjь'ты цвjьтникw'въ цари'цу 
роя` w=кружа'ютъ пче'лы: во о_у=миле'нiи же быва'ющемъ 
непреста'ннw ду'шы, jа='кw сво'йственны о_у='мныя си^лы 
w=кружа'юще, вку'пjь содjь'ловаютъ жела'т_ельная.

рв~_i. Во ви'димjьмъ о_у=`бо мi'рjь, jа='кw и='нъ 
нjь'кiй ви'димь _е='сть мi'ръ человjь'къ. Въ 
разумjьва'емjьмъ же по'мыслъ, небесе' бо и= земли`, и= 
су'щихъ посредjь`, се'й _о='нjьхъ _е='сть возвjьсти'тель. 
О_у=ма' же и= чу'вства, и= _е='же _о='нjьмъ и=сповjь'датель 
_е='сть по'мыслъ, и='хже кромjь`, _о='ба мi'ра глу'ха бы'ли 
бы'ша.

рг~_i. Не та'кw съ ра'достiю w\тпуще'нъ бы'въ плjь'нникъ 
вре'менемъ ше'ствуетъ jа='кw о_у='мъ о_у=свое'нiя 
свобожде'нъ бы'въ къ неб_е'снымъ jа='кw ко свои^мъ 
ше'ствуетъ ра'дующеюся ного'ю.

рд~_i. Не со внима'нiемъ моля'щемуся, и=ноязы'чникъ 
о_у='бw _псало'мъ вмjьни'тся, и= то'й _псалму` jа='кw 
и=ноязы'чникъ, и= jа='кw неи'стовящеся _о='ба бjь'сомъ.

р_е~_i. Не то'жде _е='сть, и='мже мi'ръ распя'тся, и= 
и=`же мi'ру: _о='вымъ бо гво'здiя, по'стъ, и= бдjь'нiе: 
_о='вымъ же нестяжа'нiе, и= о_у=ничиже'нiе. Кромjь' же 
вторы'хъ, труды` пе'рвыхъ безполе'зни.

рs~_i. Никто'же чи'стjь помоли'тися мо'жетъ, 
добротолюби'вою стра'стiю и= честолюби'вою держи'мь: си'хъ 
бо w=держа'нiемъ, и= су'етства по'мыслы о_у=свое'нiе 
и=му'ще, а='ки о_у='жи _о='нjьмъ сплета'ющеся быва'ютъ, 
низвлача'ще а='ки пти'цу свя'зани возлетjь'ти покуша'ющся 
о_у='мъ во вре'мя моли'твы.

рз~_i. Не возмо'жно во вре'мя моли'твы ми'рну бы'ти 
о_у=мо'мъ, други'ню не стяжа'вшему воздержа'нiе и= любо'вь: 
то' бо ю='же на ду'шу w\т тjь'ла вражду` разори'ти 
приподвиза'ется: сiя' же ю='же на бли'жняго гд\са ра'ди и= 
w\тсю'ду преиму'щiй вся'къ о_у='мъ ми'ръ приходя'щъ 
_о=би'тель твори'ти въ та'кw о_у=мири'вшемся w=бjьщава'ется.

(с. 1125)

ри~_i. Ну'ждно _е='сть въ цр\ствiе бж~iе подвиза'ющуся 
вни'ти{Матf. гл. а~_i, ст. в~_i.}, и=збы'точествовати во 
благи'хъ дjь'лу пра'вды _е=гw`, въ ми'лостыняхъ о_у='бw w\т 
лише'нiя подая'нiемъ, во трудjь'хъ же и='же w= ми'рjь 
и=зрече'нiемъ _е='же w= гд\сjь терпjь'нiя.

рf~_i. Ниже` w=скудjьва'й въ добродjь'тели за 
нерадjь'нiе, ниже` и=збы'точествуяй за возноше'нiе, вну'трь 
приста'нища _е='же въ безстра'стiи w=бря'щутся: ни _е=ди'нъ 
бо, ни другi'й, jа=`же w\т пра'вды въ наслажде'нiи бы'сть 
благи'хъ, сре'дственнику w=брjьта'ющуся въ ни'хъ, 
w=скудjь'нiю, и= превосхожде'нiю.

р~к. Ниже` земля`, а='ще не о_у=мно'жено земледjь'льцеви 
сjь'мя, дарова'ти и='мать, бога'та мо'жетъ содjь'лати 
_е=го`, то'чiю на сjь'мя подаю'щи, и=ли` и= ма'лъ нjь'кiй 
прило'гъ. Ниже` дjь'ятельными соверша'емое, а='ще не лу'чшее 
па'че произволе'нiя _е=гw` тща'нiе ко бг~у w=бря'щется, 
пра'ведна содjь'лати мо'жетъ.

рк~а. Не вси` не лю'бящiи бли'жняго ненави'дjьти 
мо'гутъ, ниже` не ненави'дящiи _е=го` люби'ти. И= и='но 
о_у='бw _е='сть _е='же зави'дjьти _о='наго предспjь'янiю: 
и='но же _е='же предпя'тiемъ тому` не быва'ти къ 
предспjь'янiю. Послjь'днiя же sло'бы сте'пень w=бря'щется, 
_е='же не то'кмw о_у=грыза'ему бы'ти w= _о='нагw 
предпочте'нiихъ, но и= w=болгова'ти _о='нагw дw'брая, jа='кw 
не такова^ су^ща.

рк~в. И='ны су'ть тjьл_е'сныя стра^сти, и= и='ны 
душ_е'вныя. И='ны же по _е=стеству`, и= и='ны jа=`же 
проти'ву _е=стества`. И= и='же _о='вы о_у='бw w\трjьва'яй, 
w= _о='вjьхъ же про'мысла не творя'й, подо'бенъ _е='сть 
человjь'ку, _о=пло'тъ о_у='бw высо'къ покрове'нъ на sвjь'ри 
поставля'ющу, соуслажда'ющуся же пти'цамъ jа=ду'щымъ 
мы'сленнагw вiногра'да грw'здiя, вои'стинну свjь^тлая.

рк~г. Вопе'рвыхъ душа` въ мечта'нiи быва'етъ sла'гw, 
та'же въ жела'нiи, посе'мъ въ сла'сти, и=ли` въ печа'ли, 
та'же си'це въ чу'вствjь, и= посе'мъ во w=сяза'нiи 
ви'димомъ, и= нея'вномъ во всjь'хъ, съ послjь'дующимъ, 
по'мысломъ, кромjь` пе'рвагw движе'нiя, _е=му'же прiя'ту не 
бы'вшу, все` _е='же по не'мъ sло` недjь'йственно 
w=бря'щется.

(с. 1126)

рк~д. Приближа'ющiися о_у='бw къ безстра'стiю, мечта'нiи 
_е=ди'нjьми коле'блеми су'ть, жела'нiи же, о_у=мjь'реннw 
стра'стнiи, въ чу'вствjь же быва'ютъ sла'гw. 
Sлоупотребля'ющiи о_у='бw потр_е'бная, но скорбя'щiи, во 
w=сяза'нiи же сопребыва'ющiи съ ни'мъ безпеча'льнw.

рк~_е. Сла'сть во всjь'хъ о_у='бw тjьле'сныхъ сjьда'лище 
и='мать о_у=десjь'хъ, не всjь^мъ же та'кожде стужа'ющи 
ви'дится, но _о='вjьмъ о_у='бw наипа'че въ жела'тельной 
ча'сти души`, _о='вjьмъ же въ jа='ростной, и=нjь'мъ же въ 
слове'снjьй, чревобjь'сiемъ, jа='ростiю и= лука'вствомъ, 
вино'ю всjь'хъ скве'рныхъ страсте'й.

рк~s. Ну'ждно о_у=`бо _е='сть чу^вства jа='кw врата` 
w\тверза'ти гра'да: ну'ждно же не попуща'ти во w\тверзе'нiи 
ну'ждныхъ совходи'ти jа=зы'кwмъ, хотя'щымъ бра'ней и= ра'ти 
винw'внымъ быва'ющiя.

рк~з. Сла'сть о_у='бw, ма'ти жела'нiя: jа='рости же 
w=строже'лчiе, за'висти же лука'вство быва'етъ: не и='мать 
же ми'ра съ послjь'дними, проти'ву нача'льныхъ не 
подвиза'яйся, ниже` въ приста'нище о_у=мjьренностра'стiя 
мо'жетъ входи'ти ну'ждею за'пwвjьди дjь'лая.

рк~и. Прило'ги w\тража'ющiи не попуща'ютъ вну'трь 
слове'снагw вiногра'да, jа='кw sвjьр_е'мъ, помыслw'мъ 
входи'ти, и= су'щихъ _е=гw` на вре'дъ быва'ти. 
Сочетава'ющiися же о_у='бw, но не соуслажда'ющiися, про'стjь 
входи'ти тjь^мъ попуща'ютъ. Не каса'тися же ничесогw` 
су'щихъ _е=гw`, сла'дцjь же о_у='бw сочетава'ющiися со 
страстьми` чрез\ъ по'мыслы, въ сосложе'нiе же не 
приходя'щiи, о_у=подо'бишася w=ста'вльшымъ в_е'при ди^вiя 
вну'трь села`, и= _о=пло'та вни'ти, въ сы'тости же тогw` 
вiногра'дныхъ бы'ти гро'здiй не попусти'вшымъ. Та'же 
w=брjьто'ша того` си'лы своея` крjь'пльша, въ сосложе'нiи 
мно'жицею страсте'й w=брjьта'ющееся.

рк~f. Не о_у=` дости'же въ простоту` _е=ще` тре'буяй 
прилjьжа'нiя w= _о=пло'тjь воздержа'нiя: соверше'нный бо, 
глаго'летъ, не возде'ржится, но _е=ще` подвиза'яйся. 
Подо'бенъ же _е='сть и=му'щему вiногра'дъ и=ли` ни'ву, не 
посредjь` мно'гихъ и=ны'хъ вiногра^дъ и=ли` ни'въ, но во 
о_у='глjь нjь'гдjь: и= сегw` ра'ди тре'бующему мно'га 
хране'нiя, и= трезве'нiя. Въ простоту' бо прише'дшагw w\т 
всегw` вiногра'дъ (с. 1127) неприкоснове'нъ быва'етъ. 
Jа='коже царю` и=ли` и=но'му кому` вку'пjь нача'льствующу 
стра'шну, и= w\т _е=ди'нагw слу'ха, тат_е'мъ же и= 
приходя'щымъ, о_у=жаса'тися творя'щымъ начина'нiе.

р~л. Мно'зи о_у='бw на кре'стъ sлострада'нiя восхо'дятъ, 
ма'ли же и= гвw'здiя _е=гw` прiе'млютъ: трудw'въ бо и= 
скорбе'й jа=`же по произволе'нiю послушли'ви мно'зи, без\ъ 
произволе'нiя же приходя'щихъ, _е=ди'ни мi'ру сему` 
соверше'ннjь о_у=ме'ршiи и= поко'ю _е=гw`.

рл~а. Всjь'хъ о_у='бw ко'жаныхъ ри'зъ мно'зи 
совлеко'шася, послjь'днiя же jа=`же тщесла'вiя, _е=ди'ни 
и=`же ма'тери _е=гw` самоуго'дiя возгнуша'вшiися.

рл~в. Похвалу` человjь^къ и= _о=тра'ду тjь'ла прiе'мляй, 
о_у='бw не стерпjьва'яй же, се'й послjь'днiя тщесла'вiя 
ри'зы на'гъ бы'въ, со мно'гими воздыха'нiи взыску'емагw 
жили'ща нб\снагw въ свjь'тлость w\тсю'ду сподо'бися 
w=блещи'ся.

рл~г. И='но дjь'йство, и= и='но дjь'йстованiе, и= сiе` 
о_у='бw грjьха` соверши'вшагwся _е='сть показа'тельно, то' 
же сладостра'стiя _е=ди'нагw внутрьу'ду дjь'йствуемагw, но 
не внjь`: jа='коже w\т своея` о_у='бw не преходя'щiи земли`, 
да'нь же нося'щiи _о=ба'че нача'льствующымъ тоя` жела'нную.

рл~д. Вку'су держа'щуся въ сласте'хъ, не возмо'жно и= 
всjь^мъ чу'вствамъ не спослjь'дствовати, а='ще хла'днjьйшихъ 
и= ми'рна бы'ти мня'тся подчр_е'вная, jа='коже jа=`же 
состарjь'вшихся, разжже'нiя не стра'ждущихъ w\т 
о_у=вяде'нiя. Но не за _е='же не ражда'ти цjьлому'дренна 
непло'ды прелюбодjь'йствующи сужде'на бу'детъ. 
Цjьлому'дрствовати же вся'каго не стра'ждущаго вну'трь, 
рекли` бы'хомъ ни зрjь'нiемъ о_у=слажда'ющагося.

рл~_е. Въ пи'щи и= зрjь'нiи и= гла'сjьхъ жела'тельное 
души` w=блича'ется, jа=ково` _е='сть: о_у=слади'тельными же 
и= и='накw су'щими во вку'сjь, и= зрjь'нiи, и= слу'хjь, 
и=ли` jа='кw о_у=потребля'юще и=`хъ, и=ли` jа='кw 
sлоупотребля'юще, и=ли` сре'дственнw ко _о=бои'мъ 
w=брjьта'ющеся.

рл~s. Въ ни'хже стра'хъ не предваря'етъ, jа='кw _о='вцы, 
не и=му'ще па'стыря въ смуще'нiи по'мыслы w=бря'щутся, во 
благочи'нiи же (с. 1128) и= вну'трь w=гра'ды су'щыя по 
благозако'нiю, послjь'дующу и=ли` пред\ъиду'щу _е=му`.

рл~з. Вjь'ры сы'нъ _е='сть стра'хъ, за'повjьдей же се'й 
_е='сть па'житникъ: и= и='же ма'терь не стяжа'вый, _о=вча` 
jа=ви'тся, jа='же w= гд\сjь па'жити не сподо'бится.

рл~и. _О='ви о_у='бw нача^ла _е=ди^на и='мутъ до'брыхъ, 
_о='ви же и= си'хъ среды^ _о='ви же и= концы` и='хъ: без\ъ 
ни'хже jа='кw во'инъ на'гъ кi'йждо w=бря'щется, и=ли` 
сано'вникъ без\ъ _о=бро'кwвъ. И= сегw` ра'ди то'й о_у='бw 
свою` то'кмw хра'мину, w\т начина'ющихъ тjь'й стужа'ти 
соблюда'я, се'й же не въ че'сти прили'чнjь w=брjьта'яся, съ 
ни'миже а='ще собира'ется.

рл~f. Подуща'ющiи на'съ со сластьми` ходи'ти горта'нiю 
несоверше'нныхъ су'щихъ, подо'бно нjь'что творя'тъ 
срjь'зовати побужда'ющымъ ра^ны во здра'вiе о_у=же` 
прише'дшыя, и=ли` кра'сты за сла'дость чеса'ти, и=ли` 
возжига^ющая _о=гне'вицу jа='сти, и=ли` разгражда'ти 
вiногра'дъ сво'й, и= попуща'ти входи'ти jа='кw ве'прю ди'вiю 
мудрова'нiю пло'ти, и= мы^сли благi^я jа='кw грw'здiя 
пояда'ти, и=`мже повинова'тися не подоба'етъ, ниже` 
безвре'менными прекланя'тися ласка'нiи, человjь^къ же и= 
страсте'й, о_у=крjьпля'ти же па'че _о=пло'тъ воздержа'нiемъ, 
до'ндеже преста'нутъ и= sвjь'рiе плотскi^я стра^сти рыка'ти, 
и= jа='кw пти'цы по'мыслы не сходи'ти губи'ти вiногра'дъ, 
гобзу'ющу ду'шу видjь'нiи, jа='же во хр\стjь` i=и~сjь гд\сjь 
на'шемъ, _е=му'же сла'ва во вjь'ки, а=ми'нь.
