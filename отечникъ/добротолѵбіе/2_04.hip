<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 337)



Fеолi'птъ, вели'кое вои'стинну фiладелфi'йское свjьти'ло, 
возрасте` во вре'мя а=ндронi'ка втора'гw и=з\ъ палеоло'гwвъ, 
_о='колw ты'сячи тре'хъ сw'тъ два'десять пя'тагw лjь'та. Во 
ст~jь'й же горjь` пе'рвjье подвиза'вся во w\тше'льническомъ 
житiи`, и= w\т_ону'ду пото'мъ предсjьда'тельство въ 
фiладелфi'и воспрiе'мши, бы'лъ наста'вникъ и= тайноучи'тель 
добро'тнjьйшихъ о_у=че'нiй свято'му григо'рiю 
fессалонi'йскому. Свяще'нному бо трезвjь'нiю и= о_у='мной 
моли'твjь _о='наго тайнонаучи'лъ, _е=ще` въ мi'рjь бы'вша, 
jа='коже въ житiи` тогw'жъ Григо'рiа, w\т фiлоfе'а 
патрiа'рха спи'санномъ соде'ржится. 

Настоя'щее же трудолю'бнjь напи'санное и='мъ сло'во, 
w='бразъ сы'й и=зря'днjьйшiй, и= пра'вило и=звjь'стное 
сокрове'ннагw во хр\стjь` поуче'нiя, съ послjь'дующими 
_о='ному глава'ми, ра'зумомъ бж~е'ственнымъ и= чистото'ю 
глаго'ланiя и=зря'днjьйшjь сложе'нными, здjь` съ про'чiими 
совокупи'шася. Пол_е'зна бо па'че, не'жели и='но что`, и= 
достосла^вна су'ть вкра'тцjь собра'ти тща'щымся духо'внагw 
любому'дрiя бг~опрему'дрое о_у=че'нiе.

(с. 338)



Fеолi'пта митрополi'та фiладелфi'йскагw сло'во, сокрове'нное 
во хр\стjь` дjь'ланiе и=з\ъясня'ющее, и= показу'ющее 
вкра'тцjь тру'дъ мона'шескагw чи'на.

Мона'шескiй чи'нъ, дре'во _е='сть высоколи'ственное и= 
плодови'тjьйшее, _е=гw'же ко'рень _е='сть, w\т всjь'хъ 
тjьле'сныхъ w\тчужде'нiе, вjь^тви же без\ъпристра'стiе 
души`, и= _е='же ни _е=ди'но и=мjь'ти о_у=свое'нiе веще'й, 
и=`хже w\тбjьже`. Пло'дъ же, добродjь'телей стяжа'нiе, и= 
бг~отворя'щая любо'вь, и= непресjьца'емое w\т си'хъ 
весе'лiе. Пло'дъ бо глаго'летъ а=по'столъ, духо'вный _е='сть 
любы`, ра'дость, ми'ръ, и= прw'чая.{Гала'т. гл. _е~, ст. 
к~в.} О_у=дале'нiе w\т мi'ра, ко хр\сту` прибjь'жище 
да'руетъ. Мi'ръ же глаго'лю, любле'нiе чу'вственныхъ веще'й 
и= пло'ти. W\тчуждава'яйся w\т си'хъ въ позна'нiи и='стины, 
о_у=своя'ется хр\сту`, стяжава'я любо'вь _е=гw`, _е=я'же 
ра'ди w\три'нувъ вся^ мi'ра сегw`, купи'лъ _е='сть 
многоцjь'нный би'серъ хр\ста`. W=бле'клся _е=си` во хр\ста` 
сп~си'тельнымъ креще'нiемъ: w\тве'рглъ _е=си` скве'рну 
бж~е'ственною ба'нею: прiя'лъ _е=си` свjь'тлость духо'вныя 
благода'ти и= благоро'дство созда'нiя. Но что` бы'сть; па'че 
же, что` пострада` человjь'къ w\т безсовjь'тiя: любле'нiемъ 
мi'ра и=змjьни'лъ _е='сть бж~е'ств_енная начерта^нiя: 
сострада'нiемъ къ пло'ти непотре'бнымъ содjь'ла w='бразъ: 
мра'къ встра'ственныхъ помыслw'въ помрачи` зерца'ло души`, 
и='мже jа=вля'ется вну'трь мы'сленное со'лнце хр\сто'съ. Ты` 
стра'ху бж~iю ду'шу пригвозди'лъ _е=си`. Позна'лъ _е=си` 
помраче'нiе мiрска'гw нестрое'нiя. О_у=разумjь'лъ _е=си` w\т 
мо'лвъ собира'емое во о_у=мjь` расточе'нiе. О_у=ви'дjьлъ 
_е=си` w\т многомяте'жнагw житiя` срjьта'ющее люде'й 
су'етное попече'нiе. О_у=язви'лся _е=си` (с. 339) стрjьло'ю 
раче'нiя безмо'лвiя. Взыска'лъ _е=си` ми'ра по'мыслwвъ. 
Научи'лся бо _е=си` сему`: взыщи` ми'ра, и= пожени` 
и=`:{_Псал. л~г, ст. _е~_i.} Вожделjь'лъ _е=си` та'мошнягw 
поко'я, поне'же слы'шалъ _е=си`: w=брати'ся душе` моя` въ 
поко'й тво'й.{_Псал. рд~_i, ст. s~.} Си'хъ о_у='бw ра'ди и= 
воспомяну'лъ _е=си` благоро'дство, _е='же прiя'лъ _е=си` въ 
креще'нiи по благода'ти, w\тве'рглъ же _е=си` по 
произволе'нiю страстьми` въ мi'рjь, воззва'ти про'чее ти'мъ 
произволе'нiемъ, _е='же и= въ дjь'ло и=зве'лъ _е=си`, 
прише'дъ во свяще'нное о_у=чи'лище, и= w=бо'лкся въ честна^я 
w=дjья^нiя покая'нiя, да'же до сме'рти въ монастырjь` 
пребыва'ти благоду'шнjь w=бjьща'вый. Вторы'й о_у=же` ко бг~у 
завjь'тъ сотвори'лъ _е=си`. Пе'рвый, входя` въ настоя'щее 
житiе`: вторы'й, спjьша` къ концу` настоя'щагw житiя`. 
Тогда` благоче'стiя ра'ди прiя'тъ хр\сто'мъ бы'лъ _е=си`, 
ны'нjь присовокупи'лся _е=си` хр\сту` покая'нiемъ. Та'мw 
благода'ть w=брjь'лъ _е=си`, здjь` до'лгъ и=сповjь'далъ 
_е=си`. Тогда` младе'нецъ сы'й, да'нное ти` досто'инство не 
w=щути'лъ _е=си`, а='ще и= по'слjьжде возра'стши, 
вели'чество сегw` да'ра позна'лъ _е=си`, и= о_у=зду` на 
о_у=стjь'хъ но'сиши: ны'нjь, въ соверше'ннjь сы'й 
мудрова'нiи, познава'еши си'лу w=бjь'та сегw`. Ви'ждь, да не 
презрjь'въ и= сiе` w=бjьща'нiе, jа='кw нjь'кiй сосу'дъ 
сокруше'нный, всесоверше'ннjь w\тве'рженъ бу'деши во тьму` 
кромjь'шную, и=дjь'же бу'детъ пла'чь и= скре'жетъ зубw'мъ. 
кромjь' бо пути` покая'нiя, нjь'сть и=ны'я стези` 
возвраща'ющiя ко спасе'нiю. О_у=слы'ши, что` дв~дъ тебjь` 
w=бjьщава'етъ: вы'шняго положи'лъ _е=си` прибjь'жище 
твое`.{_Псал. ч~, ст. f~.} И= а='ще тjь'сный по хр\стjь` 
и=збра'лъ _е=си` живо'тъ, то` не прiи'дутъ къ тебjь` sла^я, 
w\т мiрска'гw житiя` прибы^вшая тебjь`. Не и='мать 
послjь'довати тебjь` и=зволя'ющу ка'ятися, раче'нiе 
пjь'нязей, наслажде'нiе, че'сть, о_у=краше'нiе, неудержа'нiе 
чу'вствъ. Не пребу'дутъ законопресту^пницы пред\ъ 
тобо'ю,{_Псал. _е~, ст. s~.} пар_е'нiя мы'сли, плjьне'нiе 
о_у=ма`, w=слабле'нiе ча'стыхъ пw'мыслъ, и= и='но вся'кое 
во'льное о_у=клоне'нiе и= смуще'нiе. Ниже` сря'щетъ тя` 
любле'нiе роди'телей, бра'тiй, сро'дникwвъ, другw'въ и= 
сонра'вныхъ. Ниже` присели'тся къ тебjь` безвре'менное и= 
неполе'зное (с. 340) съ си'ми срjь'тенiе и= бесjь'дованiе. 
А='ще возлю'биши w\т си'хъ w\трече'нiе тjь'ломъ и= душе'ю: 
то` ра'на болjь'зни не прибли'жится къ души` твое'й, и= 
печа'ли стрjьла` не о_у=язви'тъ се'рдце твое`, ниже` 
w=печа'литъ лице` твое`. Всла'ственный бо _о=бы'чай 
w=ставля'ющiи и= ко всjь^мъ реч_е'ннымъ пристра'стiе 
w\три'нувшiи, _о=строту` печа'ли притупля'ютъ. Хр\сто'съ бо 
въ подвиза'ющейся душjь` jа=вля'ется, и= ра'дость 
неизглаго'ланную подае'тъ се'рдцу, и= духо'вную ра'дость 
ничто'же и=з\ъ сла'дкихъ, и=ли` лю'тыхъ веще'й мi'ра, 
взима'ти когда` мо'жетъ. Размышл_е'нiя бо блага^я, и= 
па'мятwванiя спаси'т_ельныя, и= разумjьва^нiя 
бж~е'ств_енная, и= словеса` прему'дрости служа'ще 
подви'жнику, сохраня'ютъ _е=го` во всjь'хъ путе'хъ дjь'лъ 
_е=гw`, jа=`же по бз~jь. Тjь'мже и= наступа'етъ на вся'кую 
безслове'сную по'хоть, и= проде'рзливую jа='рость, jа='кw на 
а='спiда и= васiлi'ска, и= попира'етъ гнjь'въ jа='кw льва`, 
и= сла'сть jа='кw sмi'я. 

Вина' же сегw`, jа='кw всю` свою` наде'жду w\т человjь^къ и= 
рече'нныхъ веще'й w\тложи'въ, къ бг~у w=брати'лъ ю=` 
_е='сть, и= ра'зумомъ бж~iимъ и=з\ъwби'луетъ, и= бг~а 
при'снw о_у='мнjь на по'мощь свою` призыва'етъ. Jа='кw на 
мя`, глаго'летъ гд\сь, о_у=пова`, и= и=зба'влю и=`, покры'ю 
и=`, jа='кw позна` и='мя мое`. Воззове'тъ ко мнjь`, и= 
о_у=слы'шу _е=го`: и= не то'чiю w\т w=скорбля'ющихъ 
и=зба'влю, но и= просла'влю _е=го`.{_Псал. ч~, ст. д~_i и= 
_е~_i.} Зри'ши ли подвиза'ющихся по бз~jь по'двиги, и= 
jа=`же w\твсю'ду пw'чести; Потщи'ся о_у=`бо зва'нiе сiе` 
сотвори'ти дjья'нiемъ. И= jа='коже о_у=едини'лся _е=си` 
тjь'ломъ, w\тверга'я и= веще'й разумjь^нiя, премjьни'лъ 
_е=си` _о=де'жду: то` и= стра'нна сотвори` себе`, и= 
слове'съ w\тве'ржися, и= по родству` сро'дникwвъ. А='ще бо 
не преста'неши w\т _о='крестъ скита'нiя внjь'шнихъ, то` не 
возста'неши на вну'трь подсjьда'ющихъ. А='ще не побjьди'ши 
jа='вjь ра'тующихъ, то не сокруши'ши нея'вныхъ 
навjь'тникwвъ. _Е=гда' же внjь^шнiя молвы^ о_у=праздни'ши, 
и= вну'тр_еннiя по'мыслы w=ста'виши, воздви'жется тогда` 
о_у='мъ въ дjь'лjьхъ и= словесjь'хъ ду'ха. И= вмjь'стw 
w=браще'нiя со сро'дники и= дру'ги, соверша'еши w='бразы 
добродjь'телей: и= вмjь'стw су'етныхъ (с. 341) слове'съ 
ражда'ющихся w\т мiрскi'я бесjь'ды, просвjьща'етъ и= 
вразумля'етъ ду'шу jа=вле'нiе бж~е'ственныхъ слове'съ, въ 
мы'сли дви'жимыхъ. Разрjьше'нiе чу'вствъ, о_у='зы быва'ютъ 
душjь`: а= о_у='зы чу'вствъ, свобо'ду да'руютъ душjь`. 
Со'лнца за'падъ, но'щь твори'тъ: и= хр\сту` w\т души` 
w\тходя'щу, w=б\ъе'млетъ _о='ную страсте'й помраче'нiе, и= 
мы'сленнiи sвjь'ри расте'рзываютъ ю=`. Возсiя` чу'вственное 
со'лнце, и= sвjь'ри собира'ются въ пещ_е'ры своя^. 
Возсiява'етъ и= хр\сто'съ на тве'рди моля'щiяся мы'сли, и= 
вся'кiй мi'ра сегw` _о=бы'чай w\тхо'дитъ, и= любле'нiе 
пло'ти прехо'дитъ, и= о_у='мъ и=схо'дитъ на дjь'ло свое`, 
си'рjьчь на поуче'нiе бж~е'ственно до ве'чера, не 
вре'меннымъ разстоя'нiемъ w=предjьля'я дjь'ланiе духо'внагw 
зако'на, и= въ мjь'ру сiе` творя`: но и= до'ндеже настоя'щую 
жи'знь коне'цъ пости'гши, и=схо'дъ души` w\т тjь'ла 
содjь'лаетъ. _Е='же о_у='бw jа=вля'я и= проро'къ глаго'летъ: 
ко'ль возлюби'хъ зако'нъ тво'й гд\си, ве'сь де'нь поуче'нiе 
мое` _е='сть,{_Псал. ри~_i, ст. ч~з.} де'нь нарица'я 
всетече'нiе настоя'щiя жи'зни коегw'ждо. Воздержи'ся о_у='бw 
w\т внjь'шнихъ бесjь'дъ, и= подви'гнися на вну'тр_еннiя 
по'мыслы, до'ндеже w=бря'щеши мjь'сто чи'стыя моли'твы, и= 
до'мъ, въ не'мже хр\сто'съ живе'тъ, просвjьща'яй и= 
о_у=слажда'яй тя` позна'нiемъ и= посjьще'нiемъ свои'мъ, и= 
сотвори'тъ скw'рби, jа=`же за него`, мнjь'ти ра'дость, 
мiрскi'я же сла^сти, jа='коже нjь'кiй пелы'нь, не прiима'ти. 
Вjь'тры воздвига'ютъ во'лны мwрскi'я, и= а='ще не 
преста'нутъ вjь'тры, не о_у=тиха'ютъ во'лны, и= не 
о_у=кроща'ется мо'ре, и= ду'си лука'вствiя въ души` 
неради'вагw воздвига'ютъ па'мять роди'телей, бра'тiй, 
сро'дникwвъ, другw'въ, пирова'нiй, торже'ствъ, позо'рищъ, и= 
и=ны'хъ всjь'хъ сла'сти мечта'нiй: и= собесjь'дованiе 
под\ъуща'ютъ твори'ти зрjь'нiемъ, и= я=зы'комъ, и= тjь'ломъ, 
да су'етнjь и=знуря'ется и= настоя'щее вре'мя, и= 
послjь'дующее, внегда' же _е=ди'нъ пребыва'еши вну'трь 
ке'ллiи, и=ждива'ется въ па'мятехъ ви'дjьнныхъ и= 
глаго'ланныхъ веще'й. И= та'кw житiе` мона'ха безполе'зно 
быва'етъ, зане` таковi'и на мiрска^я дjь^ланiя па^мяти своя^ 
и=звая'ютъ мы^сли, jа='коже но'зjь человjь'ка на снjь'зjь 
ходя'ща своя^ слjьды`. А='ще (с. 342) бра'шно sвjьр_е'мъ 
подае'мъ, когда` _о='ныхъ о_у=мори'мъ: и= а='ще въ дjь'лjьхъ 
и= въ по'мыслjьхъ безслове'сному дру'жеству и= _о=бы'чаю 
при'снw поуча'емся, когда` о_у=мертви'мъ пло'ти мудрова'нiе; 
когда` житiе'мъ по хр\стjь`, и='мже w=бjьща'хомся, 
поживе'мъ; w='бразъ но'гъ на снjь'зjь, и=ли` возсiя'вшу 
со'лнцу разруша'ется, и=ли` разсjь'дшейся водjь` 
и=счеза'етъ. И= па^мяти состоя'щыя въ мы'сли и=з\ъ 
сластолюби'выя скло'нности и= дjья'нiй, w\т возсiява'ющагw 
въ се'рдцjь моли'твою хр\ста`, и= благоуми'льнагw дождя` 
сле'зъ, о_у=ничтожа'ются. Не по ра'зуму о_у='бw творя'й 
мона'хъ, когда` и=згла'дитъ предпрiя^тiя въ мы'сли; 
Соверша'ется дjья'нiе добродjь'телей въ тjь'лjь, а='ще 
w=ста'виши мi'ра сегw` _о=бы'чай. W=бразу'ются па^мяти 
благi^я, и= любопребыва'ютъ въ души` бж~е'ств_енная 
словеса`, а='ще ча'стыми моли'твами съ горя'чимъ 
о_у=миле'нiемъ, соверша'емыми въ мы'сли, па^мяти 
пе'рвjьйшихъ дjья'нiй и=згла'диши. Просвjьще'нiе бо па'мяти 
бж~iя съ вjь'рою и= сокруше'нiе се'рдца, а='ки бри'тва, 
лука^выя и=зглажда'ютъ па^мяти. Подража'й прему'дрости 
пче'лъ: _о=ни' бо вjь'дуще ро'й _о='съ, _о='крестъ и='хъ 
лета'нiе творя'щихъ вну'трь о_у='лiя пребыва'ютъ, и= вре'да 
w\т навjь'тникwвъ си'хъ и=збjьга'ютъ. _О='сы разумjьва'й 
бы'ти собесjь'дwванiя мiрска^я, си'хъ бjь'гая мно'гимъ 
тща'нiемъ, пребыва'й въ ке'ллiи монасты'рстjьй. И= w\тсю'ду 
покуша'йся па'ки входи'ти во вну'треннjьйшее души` 
стра'жбище, _е='же до'мъ хр\сто'въ _е='сть, въ не'мже ми'ръ 
и= ра'дость, и= тишина` и=звjь'стнw зри'тся, мы'сленному 
со'лнцу хр\сту` да'ры сiя^, jа='кw нjь^кiя лучи` w\т себе` 
и=спуща'ющу, и= jа='кw нjь'кую мзду` подаю'щу, прiе'млющей 
_е=гw` души` съ вjь'рою и= добротолю'бiемъ. Сjьдя` о_у=`бо 
въ ке'ллiи, па'мятуй бг~а, возводя` о_у='мъ w\т всjь'хъ, и= 
ко бг~у невjьща'тельнjь приверга'я, все` расположе'нiе 
се'рдца пред\ъ ни'мъ и=злива'й, и= любо'вiю къ нему` 
прилjьпля'йся. Па'мять бо бг~а, видjь'нiе бг~а _е='сть, 
влеку'щагw зрjь'нiе и= жела'нiе о_у=ма` къ себjь`, и= 
свjь'томъ w\т себе` w=заря'ющагw _о='ной. W=браща'яся бо 
о_у='мъ ко бг~у, внегда` престава'ти всjь^мъ видотвw'рнымъ 
су'щымъ мы'слемъ, зри'тъ безви'днjь, и= превосходя'щимъ 
невjь'дjьнiемъ непристу'пныя ра'ди _о='ныя сла'вы, 
воззрjь'нiе свое` просвjьща'етъ. И= не познава'я за 
непостижи'мость (с. 343) ви'димагw, познава'етъ и='стины 
ра'ди сво'йственнjь су'щаго, и= _е=ди'наго могу'щаго 
превы'ше бы'ти: и= бога'тствомъ и=сточа'ющiяся w\т_ону'ду 
бла'гости пита'я свое` раче'нiе, и= свое` быстроу'мiе 
и=звjьству'я, сподобля'ется непреста'ннагw и= блаже'ннагw 
поко'я. Сiя^ о_у='бw су'ть зна'м_енiя рачи'тельныя па'мяти. 
Моли'тва же _е='сть бесjь'да мы'сли ко гд\су, соверша'ющая 
глаго'лы моле'нiя съ соверше'ннымъ о_у=ма` ко бг~у 
взира'нiемъ. Мы'сли бо ча'стjь глаго'лющей и='мя гд\сне, и= 
о_у=му` jа='снjь внима'ющу призыва'нiю бж~е'ственнагw 
и='мене, ра'зума бж~iя свjь'тъ а='ки _о='блакъ свjь'телъ 
всю` w=сjьня'етъ ду'шу. Послjь'дуетъ же прилjь'жнjьй па'мяти 
бг~а, любы` и= ра'дость. Помяну'хъ бо, глаго'летъ проро'къ 
дв~дъ, бг~а, и= возвесели'хся.{_Псал. _о~s, ст. д~.} 
Чи'стjьй же моли'твjь, ра'зумъ и= о_у=миле'нiе. Во'ньже бо 
а='ще де'нь, глаго'летъ то'йже, призову` тя`: се` позна'хъ, 
jа='кw бг~ъ мо'й _е=си` ты`.{_Псал. н~_е, ст. _i~.} И= 
па'ки: же'ртва бг~у ду'хъ сокруше'нъ.{_Псал. н~, ст. f~_i.} 
О_у=му' бо и= мы'сли предстоя'щымъ бг~ови дjь'йственнымъ 
взира'нiемъ и= горя'чимъ моле'нiемъ, послjь'дуетъ и= 
душе'вное о_у=миле'нiе. О_у=му' же, и= сло'ву, и= ду'ху 
припа'дающымъ бг~ови, _о='вому о_у='бw внима'нiемъ, _о='вому 
же призыва'нiемъ, _о='вому же о_у=миле'нiемъ, и= любо'вiю 
ве'сь вну'треннiй человjь'къ слу'житъ гд\сви: возлю'биши бо, 
глаго'летъ воплоще'нная и='стина, гд\са бг~а твоего` w\т 
всегw` се'рдца твоегw`.{Луки` гл. _i~, ст. к~з.} _О=ба'че 
вjь'дjьти тебjь` и= сiе` хощу`: да не ка'кw мня` моли'тися, 
дале'че w\т моли'твы хо'диши, и= труди'шися без\ъ 
прiwбрjь'тенiя, и= вотще` тече'ши. _Е='же во о_у='стнjьмъ 
_псалмопjь'нiи соверша'ется, о_у='мъ же и='ндjь но'сится, 
раздjьля'яся во стра^сти и= в_е'щи, jа='кw w\т сея` вины` 
поврежда'тися и= ра'зуму _псалмопjь'нiя: сiе` быва'етъ и= въ 
мы'сли. Мно'жицею бо _е='й глаго'лющей словеса` моли'твы, 
о_у='мъ не сопу'тствуетъ, ко бг~у не взира'етъ, къ нему'же 
и= моли'твою бесjь'да быва'етъ, но о_у=клоня'ется _о='тай 
w\т мы'слей нjь'кiихъ. И= мы'сль о_у='бw глаго'летъ 
_о=бы'чнjь словеса`, о_у='мъ же ра'зума бж~iя w\тбjьга'етъ. 
Тjь'мже jа=вля'ется тогда` душа` и= неуразумjьва'ема и= 
неустро'ена, jа='кw о_у=му` расточа'ющуся въ нjь^кая (с. 
342) мечта^нiя, и= паря'щу и=ли` къ тjь^мъ, и='миже быва'етъ 
крадо'мъ, и=ли` къ тjь^мъ, jа=`же хо'щетъ. Моли'твенному бо 
ра'зуму не прису'тствующу, ниже` моля'щемуся предстоя'щу, 
побужда'ющему моли'тися, ка'кw о_у=слади'тся душа`; ка'кw 
се'рдце возвесели'тся притворя'ющееся моли'тися, а= не 
и='стинну моли'тву стяжава'ющее; возвесели'тся се'рдце 
и='щущихъ гд\са. И='щетъ же гд\са, и='же все'ю мы'слiю и= 
о_у=се'рдiемъ горя'чимъ ко бг~у припа'даяй, и= вся'къ 
ра'зумъ мi'ра сегw` w\тража'яй, ра'ди ра'зума бж~iя и= 
любве`, и=сточа'ющихся w\т ча'стыя и= чи'стыя моли'твы. 
А='зъ же, ра'ди и=з\ъясне'нiя разсмотри'тельства во о_у=мjь` 
бж~е'ственныя па'мяти, и= досто'инства въ мы'сли чи'стыя 
моли'твы, во w='бразъ предлага'ю тjьле'сное _о='ко и= 
я=зы'къ: _е='же бо _е='сть зjь'ница _о=чеси`, и= я=зы'ку 
произноше'нiе сло'ва, сiе` _е='сть о_у=му` па'мять, и= 
мы'сли моли'тва. Jа='коже бо _о='ко зри'тельнымъ чу'вствомъ 
_е='мшися за предлежа'щее ви'димое, ни _е=ди'нагw гла'са не 
твори'тъ, но и=ску'сомъ зрjь'нiя прiе'млетъ позна'нiе 
ви'димагw: та'кw и= о_у='мъ, па'мятiю рачи'тельнjь къ бг~у 
пред\ъиду'щiй, прилjьпле'нiемъ горяча'йшiя любви` и= 
молча'нiемъ простjь'йшагw разумjь'нiя, w\т бж~е'ственнагw 
w=заря'ется w=сiя'нiя, прiе'млетъ w=бруче'нiе бу'дущiя 
свjь'тлости. И= jа='коже па'ки я=зы'къ произнося` глаго'лы 
сло'ва, jа=вля'етъ слы'шащему нея'вную во'лю о_у=ма`: та'кw 
и= мы'сль краткослw'жныя глаго'лы моли'твы ча'стjь и= 
те'плjь глаго'лющи, w\ткрыва'етъ проше'нiе души` вся^ 
вjь'дущему бг~у: и= моли'твеннымъ присjьдjь'нiемъ, и= 
пребыва'тельнымъ се'рдца сокруше'нiемъ, бога'тое спасе'нiе 
вну'трь прiе'млетъ, и= сокруше'нiе то w\тверза'етъ 
о_у=тро'бу милосе'рдагw бг~а. Се'рдце бо, глаго'летъ, 
сокруше'нно и= смире'нно бг~ъ не о_у=ничижи'тъ.{_Псал. н~, 
ст. s~_i.} Нау'читъ тя` чи'стjьй моли'твjь, и= _е='же 
соверша'ется пред\ъ царе'мъ земны'мъ: _е=гда' бо къ царю` 
присту'пиши, то` и= тjь'ломъ предстои'ши, и= я=зы'комъ 
мо'лишися, и= _о='комъ къ нему` взира'еши, и= та'кw ца'рскую 
прiя'знь къ себjь` привлека'еши. Сiе` и= ты` соверша'й, и= 
въ собра'нiи церко'внjьмъ, и= во о_у=едине'нiи келе'йнjьмъ. 
Собира'яся бо w= гд\сjь (с. 345) съ бра'тiею, jа='коже 
тjь'ломъ предстоя'нiе твори'ши, и= я=зы'комъ _псалмопjь'нiе 
_е=му` прино'сиши: та'кw и=мjь'й и= о_у='мъ внима'ющъ 
словес_е'мъ, и= бг~ови, и= вjь'дущъ, кому` бесjь'дуетъ и= 
мо'лится. Крjь'пцjь и= чи'стjь мы'сли въ моли'твjь 
пребыва'ющей, сподобля'ется се'рдце ра'дости неw\те'млемы и= 
ми'ра неизглаго'ланна. Наединjь' же па'ки въ ке'ллiи 
присjьдя`, въ мы'сли моли'твы держи'ся, трезвя'щимся 
о_у=мо'мъ и= сокруше'ннымъ ду'хомъ: и= видjь'нiе w=сjьни'тъ 
тя` трезвjь'нiемъ, и= ра'зумъ въ тя` всели'тся моли'твою, и= 
прему'дрость возля'жетъ въ тебjь` о_у=миле'нiемъ, 
безслове'сную сла'сть и=згоня'ющи, и= бж~е'ственную любо'вь 
вселя'ющи. Вjь'руй ми`, и='стину глаго'лющему, а='ще во 
вся'комъ твое'мъ дjь'ланiи неw\тлу'чну и=мjь'ти бу'деши w\т 
себе` ма'терь до'брыхъ моли'тву, то` не воздре'млетъ _о=на`, 
до'ндеже о_у=ка'жетъ ти` черто'гъ _о='ный, и= вну'трь 
поведе'тъ тя`, и= неизрече'нныя сла'вы и= весе'лiя 
и=спо'лнитъ тя`. Поне'же вся^ препя^тствiя w\те'млющи, 
стезю` добродjь'тели о_у=глажда'етъ, и= о_у=до'бну и='щущему 
сотворя'етъ. Ви'ждь же w='бразъ въ мы'сли мл~твы. Бесjь'да 
сiя` о_у=бива'етъ встра'ств_енныя по'мыслы. Смотре'нiе сiе` 
о_у=ма` ко бг~у прогоня'етъ помышл_е'нiя мi'ра сегw`. 
О_у=миле'нiе сiе` души` w\тгоня'етъ любле'нiе пло'ти. И= 
мл~тва сiя`, w\т _е='же глаго'лати немо'лчнjь бж~е'ственное 
и='мя, зри'тся согла'сiемъ и= соедине'нiемъ бы'ти о_у=ма`, 
и= сло'ва, и= души`. И=дjь'же бо, глаго'летъ хр\сто'съ, 
_е=ста` два`, и=ли` трiе` со'брани во и='мя мое`, ту` 
_е='смь посредjь` и='хъ.{Матf. гл. и~_i, ст. к~} Та'кw 
о_у='бw моли'тва сiя` душ_е'вныя си^лы w\т раздjьле'нiя 
страсте'й воззыва'ющи, и= къ дру'гъ дру'гу, и= къ себjь` 
трича'стную ду'шу связу'ющи, о_у=своя'етъ въ трiе'хъ 
v=поста'сjьхъ _е=ди'ному бг~у. Пе'рвjье бо чрез\ъ w='бразы 
добродjь'телей, сту'дъ грjьха` w\т души` и=згла'дивши: та'же 
добро'ту бж~е'ственныхъ начерта'нiй, су'щимъ въ себjь` 
ст~ы'мъ ра'зумомъ возживонаписа'вши, представля'етъ ду'шу 
бг~ови: сiя' же а='бiе познава'етъ творца` своего`. Во'ньже 
бо, глаго'летъ, де'нь призову` тя`, се` позна'хъ, jа='кw 
бг~ъ мо'й _е=си` ты`.{_Псал. н~_е, ст. _i~.} И= познава'ется 
w\т негw`: позна' бо глаго'летъ, гд\сь су'щыя своя^.{в~ Тiм. 
гл. в~, ст. f~_i.} Позна'етъ чистоты` (с. 346) ра'ди 
w='браза: вся'къ бо w='бразъ къ первоwбра'зiю и='мать 
w\тноше'нiе. Познава'ется подо'бiя ра'ди, _е='же по 
добродjь'телемъ: и='миже и= позна'нiе и='мать бг~а, и= w\т 
бг~а познава'ется. Моля'йся получи'ти ца'рскую прiя'знь, 
трегу'бъ w='бразъ о_у=потребля'етъ: и=ли` гла'сы моля'ся, 
и=ли` молчя` предстои'тъ, и=ли` пред\ъ нога'ми могу'щагw 
помощи` поверга'етъ себе`. И= чи'стая моли'тва, о_у='мъ, и= 
сло'во, и= ду'хъ къ себjь` совокупля'ющи, сло'вомъ и='мя, 
о_у=мо'мъ же къ бг~у моли'мому взира'етъ без\ъ паре'нiя, 
дх~омъ же о_у=миле'нiе, смире'нiе и= любо'вь вну'трь 
jа=вля'етъ. И= та'кw о_у=моля'етъ безнача'льную тр\оцу, 
_о=ц~а`, и= сн~а, и= ст~а'го дх~а, _е=ди'наго бг~а. Jа='коже 
разли'чiе снjь'дей возбужда'етъ жела'нiе къ снjьде'нiю 
и='хъ, та'кw разли'чнiи ви'ды добродjь'телей возбужда'ютъ 
быстроусе'рдiе о_у=ма`. Сегw` ра'ди ше'ствуя путе'мъ 
мы'сленнымъ, чти` глаго'лы моли'твы, и= бесjь'дуй гд\сни 
при'снw вопiя` и= не о_у=ныва'я: ча'стjь моля'ся, и= 
безсту'дiю подража'й _о='ныя вдови'цы о_у=моли'вшiя 
неукроти'магw судiю`. Тогда` дх~омъ хо'диши, и= плотски^мъ 
похот_е'мъ не внима'еши, и= по'мыслы мiрски'ми ча'стость 
моли'твы не пресjьца'еши: но хра'мъ бж~iй _е=си`, 
безмо'лвнjь бг~а воспjьва'я. Та'кw въ мы'сли моля'ся, 
сподобля'ешися преходи'ти и= въ па'мять бж~iю, и= входи'ти 
въ невхw'дная о_у=ма`, и= взира'ти та'инственными видjь'нiи 
неви'димаго, и= _е=ди'нственнjь разумjьва'тельными и= 
люби'тельными и=злiя'нiи, _е=ди'нъ наединjь` служя` 
_е=ди'ному бг~у. _Е=гда` о_у=`бо себе` о_у=ви'диши въ 
моли'твjь w=слабля'ющася, возми` въ ру'цjь кни'гу: и= 
чте'нiю внима'я, ра'зумъ вну'трь прiе'мли, не 
мимоходи'тельнjь словеса` преходя`, но разсмотрjьва'я сiя^ 
разу'мнjь, и= ра'зумъ сокро'виществуя. Та'же размышля'й 
прочт_е'нная, да w\т разумjьва'нiя сегw` о_у=слажда'ется 
мы'сль твоя`, и= незабв_е'нна пребыва'ютъ чт_е'нiя: и= w\т 
сея` вины` привозжига'ется горя'честь твоя` въ 
бж~е'ственныхъ разумjь'нiихъ. Въ поуче'нiи бо мое'мъ, 
глаго'летъ _псало'мникъ, разгори'тся _о='гнь.{_Псал. л~и, 
ст. д~.} Jа='коже бо бра'шно о_у=слажда'етъ вку'съ, зуба'ми 
раздробля'емо: та'кw и= бж~е'ств_енная словеса` въ (с. 347) 
души` w=браща'ющася о_у=тучня'ютъ мы'сль и= о_у=веселя'ютъ. 
Ко'ль бо сладка`, глаго'летъ порфv"роро'дный проро'къ, 
горта'ни моему` словеса` твоя^.{_Псал. ри~_i, ст. р~г.} 
Глаго'ли и=з\ъ о_у='стъ и= словеса` _е=v\гльская, и= 
блаже'нныхъ _о=т_е'цъ провjьща^нiя, и= житiя^ и='хъ 
и=спыту'й, да и='маши сiя^ размышле'нiемъ въ но'щехъ: jа='кw 
да мы'сль w\т моли'твы о_у=ны'вшую, чте'нiемъ и= 
размышле'нiемъ бж~е'ственныхъ слове'съ w=бновля'еши, и= 
о_у=се'рднjьйшу на моли'тву сотворя'еши. _Псалмопjь'нiе 
о_у=сты^ соверша'й: _о=ба'че безмо'лвнымъ sjьлw` гла'сомъ, 
и= съ настоя'тельствомъ о_у=ма`, не терпя` w=ста'вити 
неразумjьва'емо что` и=з\ъ глаго'лемыхъ: но а='ще когда` 
что` и=збjьжи'тъ w\т о_у=ма`, то` па'ки начни` _о='ный 
стi'хъ, _е=ли'жды ни случа'ется, до'ндеже о_у='мъ и=мjь'ти 
бу'деши послjь'дствующь глаго'л_емымъ. Мо'жетъ бо о_у='мъ и= 
о_у=сты^ пjь'ти, и= бг~а па'мятовати. И= сiе` 
о_у=разумjьва'й w\т _е=сте'ственнагw и=ску'са. Jа='коже бо 
срjьта'яйся съ нjь'кимъ и= бесjь'дуяй, на сего` и= _о=чи'ма 
вне'млетъ: та'кw и= о_у=стна'ма поя'й, и= ко бг~у па'мятiю 
взира'ти мо'жетъ. Колjьнопреклоне'нiй не w=ставля'й: 
колjьнопреклоне'нiемъ бо w=бразу'ется паде'нiе грjьха`, 
и=з\ъявля'ющее и=сповjь'данiе. А= w\т востава'нiя 
w=зна'меновывается покая'нiе, _о=бjь'тъ житiя`, _е='же по 
добродjь'тели, предпоказу'ющее. Ко'еждо же 
колjьнопреклоне'нiе да соверша'ется со о_у='мнымъ хр\ста` 
призыва'нiемъ, да припа'дая душе'ю и= тjь'ломъ ко гд\су 
ду'шъ и= тjьле'съ, бг~а о_у=добопримиря'ема содjь'лаеши. 
А='ще ли же и= дjь'ло безмяте'жное рука'ма сотвори'ши съ 
моли'твою въ мы'сли, во _е='же w\тража'ти со'нъ и= 
о_у=ны'нiе: то` и= сiе` мона'шескiй по'двигъ составля'етъ. 
Вся' бо jа=вл_е'нная дjь^ланiя, съ моли'твою соверша'_емая, 
и=з\ъwщря'ютъ о_у='мъ, о_у=ны'нiе и=згоня'ютъ, ю='ностнjьйшу 
сотворя'ютъ ду'шу, и= быстрjь'йшимъ и= горяча'йшимъ о_у='мъ 
ко о_у=пражне'нiю въ мы'сленномъ дjь'ланiи творя'тъ. 
О_у=да'рившу би'лу, и=сходи` и=з\ъ ке'ллiи, тjьле'сныма 
_о=чи'ма зря` на зе'млю, мы'сль же къ па'мяти бж~iей 
о_у=стремля'я. Вше'дъ во хра'мъ и= ли'къ соисполня'я, ниже` 
я=зы'комъ праздносло'ви съ су'щимъ близ\ъ мона'хомъ, ниже` 
о_у=мо'мъ пари` на су'_етствiя: (с. 348) но я=зы'къ 
_е=ди'нjьмъ _псалмопjь'нiемъ, мы'сль же моли'твою 
о_у=твержда'й. W\тпу'ску бы'вшу, и=ди` въ ке'ллiю твою`, и= 
о_у=ста'вленное тебjь` пра'вило начина'й. На трапе'зу ше'дъ, 
не w=бсма'тривай ча'сти бра'тнiя, ниже` раздjьля'й ду'шу 
твою` недо'брыми подзира'ньми: но предлежа^щая пред\ъ тобо'ю 
зря`, и= тjь'хъ прикаса'яся, тjь'лу дава'й пи'щу, слу'ху же 
слы'шанiе чте'нiя, души' же моли'тву, да тjь'ломъ и= ду'хомъ 
пита'яся, всесоверше'ннjь восхва'лиши и=сполня'ющаго во 
благи'хъ жела'нiе твое`. W\т_ону'ду воста'въ, съ 
скро'мностью и= молча'нiемъ входи` въ ке'ллiю твою`, и= 
jа='кw трудолюби'ва пчела`, со о_у=се'рдiемъ твори` 
добродjь'т_ели. _Е=гда` соверша'еши съ бра'тiею слу'жбу, то` 
ру'цjь да дjь'лаютъ, о_у=стнjь` да молча'тъ, и= о_у='мъ да 
па'мятуетъ бг~а: и= а='ще бы нjь'когда кто` подви'гнулся 
праздносло'вити, ко пресjьче'нiю безчи'нiя, востая` твори` 
покло'нъ. По'мыслы w\твраща'й, и= не попуща'й си^мъ 
протека'ти се'рдце, и= въ не'мъ о_у=коснjьва'ти. Косне'нiе 
бо встра'ственныхъ по'мыслwвъ стра^сти живи'тъ, о_у='мъ же 
о_у=мерщвля'етъ: но приража'ющыяся _о='ныя а='бiе w\т 
первомы'слiя спjьши` стрjьло'ю моли'твы о_у=бива'ти: а='ще 
ли же бы пребыва'ли о_у=даря'ти, и= мы'сль смуща'ти, и= 
_о=вогда` о_у=ступа'юще, _о=вогда' же находя'ще, то` 
вjь'ждь, jа='кw о_у=крjьпля'_емы су'ть w\т предвари'вшiя 
во'ли. Сегw` ра'ди пра'вw и=му'ще на ду'шу за побjьжде'нiе 
произволе'нiя, стужа'ютъ и= смуща'ютъ ю=`: подоба'етъ 
о_у=`бо и=з\ъявля'ти _о='ныя и=сповjь'данiемъ, позо'рствуеми 
бо лука'вiи по'мыслы, прогоня'еми быва'ютъ. Jа='коже бо 
свjь'ту сiя'ющу тьма` о_у=ступа'етъ, та'кw и= свjь'тъ 
и='сповjьди потребля'етъ по'мыслы страсте'й, jа='кw и= сi'и 
тьма` су'ть: поне'же тщесла'вiе и= w\тра'да, въ ни'хже 
и=мjь'яху мjь'сто по'мыслы, низврати'шася w\т сра'ма 
и=сповjь'данiя и= sлострада'нiя _е=пiтiмiи`. Тjь'мже и= 
мы'сль w=брjьта'юще свободи'вшуся о_у=же` w\т страсте'й 
ча'стою и= благоуми'льною моли'твою, о_у=бjьга'ютъ со 
сра'момъ. _Е=гда' бо подви'жникъ покуша'ется посjьца'ти 
моли'твою смуща'ющыя _е=го` по'мыслы, посjьца'етъ на ма'ло 
вре'мя, и= возбраня'етъ многомы'слiе и='хъ, jа='коже боря'ся 
и= пря'ся, но не и=збавля'ется во'все: поне'же вины^ 
стужа'ющихъ по'мыслwвъ лю'битъ, поко'й пло'ти и= мiрско'е 
любоче'стiе, (с. 349) и='хже ра'ди и= къ и=сповjь'данiю не 
о_у=стремля'ется. Тjь'мже и= ми'ра не и='мать, зане` вины^, 
_е='же ра'товати супоста'тwмъ, содержи'тъ. Кто' же содержа` 
чу^жды сосу'ды, w\т господе'й и='хъ не и=стязу'емъ быва'етъ 
въ си'хъ; Кто' же и=стязу'емь, и= не w=ставля'я _о='ныя, 
jа=`же соде'ржитъ sлjь`, и=збавля'ется w\т сопе'рникwвъ 
свои'хъ; _Е=гда' же подвиза'ющiйся, па'мятiю бж~iею 
возмо'гши возлю'битъ о_у=ничиже'нiе и= w=sлобле'нiе пло'ти, 
и= непосты'днjь сотвори'тъ и=сповjь'данiе по'мыслwвъ: то 
а='бiе супоста'ты w\тхо'дятъ, мы'сль же свобо'дна су'щи, 
ча'стость моли'твы и= бж~е'ственныхъ размышле'нiе 
непресjьца'емо и='мать. Вся'кое подозрjь'нiе, дви'жимое въ 
се'рдцjь на кого`, w\тверга'й всесоверше'ннjь, jа='кw 
разоря'ющее любо'вь и= ми'ръ. Вся'кое же sлоключе'нiе, 
и=звнjьу'ду находя'щее, до'блественнjь прiе'мли, jа='кw 
спаси'тельнагw терпjь'нiя вино'вно быва'ющее, терпjь'нiя 
_о=би'тель и= поко'й да'рующагw на небесjь'хъ. Та'кw дни` 
соверша'я, съ благоду'шiемъ поживе'ши въ настоя'щей жи'зни, 
веселя'ся блаже'нною наде'ждою, во и=схо'дjь же съ 
дерзнове'нiемъ w\т здjь'шнягw свjь'та преста'вишися, и= 
вмjь'стw о_у=покое'нiя, jа=`же о_у=гото'ва ти` гд\сь, мзду` 
за здjь^шнiя труды` воздая` тебjь`, по'йдеши съ ни'мъ 
соца'рствовати. _Е=му'же подоба'етъ вся'кая сла'ва, че'сть 
и= поклоне'нiе, ку'пнw со безнача'льнымъ _е=гw` _о=ц~е'мъ, 
и= всест~ы'мъ, и= благи'мъ, и= животворя'щимъ _е=гw` дх~омъ, 
ны'нjь и= при'снw, и= во вjь'ки вjькw'въ, а=ми'нь. 



Тогw'жде fеолi'пта фiладелфi'йскагw.

а~. О_у='мъ, о_у=даля'яся внjь'шнихъ и= собира'яся во 
вну'тр_енняя, возвраща'ется къ себjь`, си'рjьчь соединя'ется 
съ су'щимъ въ мы'сли _е=сте'ственнjь свои'мъ сло'вомъ: и= 
чрез\ъ су'щее съ ни'мъ суще'ственнjь сло'во совокупля'ется 
съ моли'твою: и= моли'твою восхо'дитъ въ ра'зумъ бж~iй со 
все'ю люби'тельною си'лою и= о_у=се'рдiемъ. Тогда` по'хоть 
пло'ти погиба'етъ: и= вся'кое всла'ственное чу'вство 
пра'здно быва'етъ, и= красоты` земны^я jа=вля'ются 
непрiя^тны. Созади' бо себе` поло'жши душа` вся^ 
тjьл_е'сная, и= jа=`же _о='крестъ тjь'ла су'ть, (с. 350) 
хо'дитъ въ слjь'дъ красоты` хр\сто'вы, тому` послjь'дующи съ 
дjь'лы честны'ми и= съ чистото'ю мы'сли, и= пою'щи: 
Приведу'тся цр~ю` дjь^вы въ слjь'дъ _е=гw`,{_Псал. м~д, ст. 
_е~_i.} хр\ста` воwбража'ющи и= предзря'щи, и= глаго'лющи: 
предзрjь'хъ гд\са предо мно'ю вы'ну, jа='кw w=десну'ю мене` 
_е='сть.{_Псал. _е~_i, ст. и~.} Ко хр\сту` любо'вiю 
прилjьпля'ющися и= взыва'ющи: гд\си, пред\ъ тобо'ю все` 
жела'нiе мое`.{_Псал. л~з, ст. _i~.} На хр\ста` вы'ну 
взира'ющи и= вопiю'щи: _о='чи мои` вы'ну ко гд\су.{_Псал. 
к~д, ст. _е~_i.} Ко хр\сту` бесjь'дующи чи'стою моли'твою, 
и= о_у=слажда'я _е=го`, веселя'щися: Да о_у=слади'тся _е=му` 
бесjь'да моя`, а='зъ же возвеселю'ся w= гд\сjь.{_Псал. р~г, 
ст. л~д.} Прiе'мля бо бг~ъ бесjь'ду w\т моли'твы, и= jа='кw 
люби'мь, и= jа='кw и=мену'емь, и= jа='кw на по'мощь 
взыску'емь, моля'щейся души` неизрече'нную да'руетъ 
ра'дость. Помина'я бо бг~а бесjь'дою моли'твы, 
о_у=веселя'ема быва'етъ w\т гд\са: помяну'хъ бо, глаго'летъ 
проро'къ дв~дъ, бг~а, и= возвесели'хся.{_Псал. _о~s, ст. 
д~.}

в~. Бjь'гай чу'вствъ, и= сотвори'ши недjь'йственну 
чу'вственныхъ сла'сть. Бjь'гай и= мы'сленныхъ мечта'нiй 
сла'дкихъ, и= сотвори'ши недjь'йственно сладостра'стiе 
помыслw'въ. О_у='мъ же безмечта'теленъ пребыва'я, jа='кw 
непрiе'млющъ, ниже` w\т w=бразw'въ сла'сти, ниже` w\т 
помыслw'въ по'хоти w=бразова'тися и= w=знача'тися, въ 
простотjь` w=брjьта'ется. И= бы'въ превы'ше всjь'хъ 
чу'вственныхъ и= мы'сленныхъ веще'й, возво'дитъ мы'сль къ 
бг~у: ничто'же и='но, ра'звjь то'чiю и='мя гд\сне ча'стою 
па'мятiю глубо'цjь и=зглаша'я, jа='кw младе'нецъ _о=тца` 
своего`. Воззову' бо, глаго'летъ, и='менемъ мои'мъ, гд\сь 
пред\ъ тобо'ю.{И=схо'д. гл. л~г, ст. f~_i.} И= jа='коже 
а=да'мъ, руко'ю бж~iею со'зданъ бы'въ w\т пе'рсти, бы'сть въ 
ду'шу жи'ву дунове'нiемъ бж~е'ственнымъ: та'кw и= о_у='мъ, 
добродjь'тельми w=бразова'нъ бы'въ, ча'стымъ призыва'нiемъ 
w\т чи'стыя мы'сли и= те'плагw о_у=се'рдiя _о='тай пою'щымъ, 
бж~е'ственнымъ и=змjьне'нiемъ и=змjьня'ется, w=животворя'емь 
и= бг~отвори'мь, w\т _е='же познава'ти и= люби'ти бг~а. 	

г~. А='ще w\тсту'пиши w\т по'хоти земны'хъ веще'й ча'стою и= 
чи'стою моли'твою, и= вмjь'стw сна` почi'еши w\т вся'кiя 
мы'сли, jа='же по бз~jь, и= о_у=тверди'шися соверше'ннjь во 
_е=ди'нjьй па'мяти бж~iей: (с. 351) то` сози'ждется въ 
тебjь`, а='ки и=на'я помо'щница, любы` бж~iя. W\т моли'твы 
бо о_у=се'рдное вопи'тiе и=сточа'етъ бж~е'ственную любо'вь, 
и= бж~е'ственная любы` возбужда'етъ о_у='мъ къ jа=вле'нiю 
сокрове'нныхъ. Тогда` о_у='мъ, съ любо'вiю совоку'пленъ 
бы'въ, прему'дрость плодопрiwбрjьта'етъ и= прему'дростiю 
неизреч_е'нная возвjьща'етъ. Бг~ъ бо сло'во въ моли'твjь 
вопи'тiемъ, по о_у=се'рдiю и=мену'емь, взе'млетъ помышле'нiе 
о_у=ма` jа='коже ребро`, и= да'руетъ ра'зумъ: и= вмjь'стw 
_е=гw`, и=сполня'я благо'е расположе'нiе, да'рствуетъ 
добродjь'тель: созида'етъ свjьтотворя'щую любо'вь: и= 
приво'дитъ ко и=зступи'вшему о_у=му`, и= спя'щу и= 
почива'ющу w\т вся'кiя земны'я по'хоти. Любы' же, и='на 
w=брjьта'ется помо'щница почи'вшагw о_у=ма` w\т 
безслове'снагw къ чу'вств_еннымъ веще'мъ пристра'стiя. 
Тjь'мже и= возбужда'етъ о_у='мъ jа='кw чи'стый во глаго'лы 
прему'дрости. Тогда` къ не'й зря` о_у='мъ, и= 
о_у=слажда'яся, та^йныя добродjь'телей располож_е'нiя, и= 
неви^димыя дjь^йствiя ра'зума и=з\ъявля'етъ протяже'нiемъ 
слове'съ. 

д~. W\тступи` w\т всjь'хъ, jа=`же по чу'вству, и= w=ста'ви 
зако'нъ пло'ти, и= духо'вный зако'нъ напи'шется въ мы'сли 
твое'й. Jа='коже бо ду'хомъ ходя'й, по'хwти плотскi^я не 
соверша'етъ,{Гала'т. гл. _е~, ст. s~_i.} по сло'ву а=п\сла: 
та'кw и= w\тступа'яй w\т чу'вствъ и= чу'вственныхъ веще'й, 
пло'ти си'рjьчь и= мi'ра, ко _е='же ду'хомъ ходи'ти, и= 
jа=`же ду'ха му'дрствовати прихо'дитъ. И= w= се'мъ научи'ся 
w\т тjь'хъ, jа=`же бг~ъ на а=да'мjь пре'жде преслуша'нiя 
содjь'ла. 

_е~. Подвиза'ющагwся въ хране'нiи за'повjьдей, и= въ раю` 
моли'твы пребыва'ющаго, и= бг~ови присjьдя'щаго ча'стою 
па'мятiю, бг~ъ w=ставля'етъ w\т сластолюби'выхъ пло'ти 
дjь'йствiй, и= w\т всjь'хъ jа=`же по чу'вству движе'нiй, и= 
w\т всjь'хъ jа=`же по мы'сли w=бразw'въ, и= ме'ртва 
содjьва'я страсте'мъ и= грjьху`, бж~е'ственныя жи'зни 
прича'стника сотворя'етъ. Jа='коже бо спя'й и= ме'ртву 
о_у=подобля'ется, и= жи'въ _е='сть: то` по дjь'йству тjь'ла, 
сiе' же по содjь'йству души`: та'кw и= въ ду'сjь пребыва'яй, 
пло'ти и= мi'ру о_у=мерщвля'ется, живе'тъ же мудрова'нiемъ 
ду'ха. 

(с. 352)

s~. А='ще зна'еши, jа=`же пое'ши, то` позна'нiе прiе'млеши. 
W\т позна'нiя стяжава'еши ра'зумъ, w\т ра'зума прозяба'етъ 
дjья'нiе о_у=вjь'дjьнныхъ, w\т дjья'нiя ра'зумъ по 
навыкнове'нiю плодопрiwбрjьта'еши, ра'зумъ же, и='же во 
и=ску'сjь, и='стинное видjь'нiе w\ткрыва'етъ: w\т сегw` 
прему'дрость возсiява'етъ свjьтоза'рными благода'ти 
словесы^, и=сполня'ющи возду'хъ мы'сли, и= внjь'шними 
и=з\ъясня'ющи сокров_е'нная. 

з~. Пе'рвjье о_у='мъ и='щетъ и= w=брjьта'етъ: та'же 
соединя'ется со w=брjь'тшимся. И= и=ска'нiе твори'тъ 
сло'вомъ, соедине'нiе же любо'вiю. И= и=ска'нiе, _е='же 
сло'вомъ, быва'етъ и='стины ра'ди, соедине'нiе же любве` 
бла'га ра'ди. 

и~. Скороте'чное настоя'щихъ веще'й _е=стество` 
превосходя'щiй, и= по'хоть преходя'щихъ претека'ющiй, не 
зри'тъ на дw'льняя, не вожделjьва'етъ красо'тъ земны'хъ: но 
гw'рняя видjь^нiя w\тверза'_ема и='мать, и= на добрw'ты, 
jа=`же на небесjь'хъ, взира'етъ, и= нетлjь'нныхъ 
о_у=сма'триваетъ блаже'нство. Jа='коже бо зiя'ющему на 
вещества` земли`, и= ко сласте'мъ пло'ти поница'ющему, 
затвор_е'на су'ть небеса`, jа='кw и=му'щему о_у='мная 
_о=чеса` помрач_е'на: та'кw презира'яй дw'льняя, и= 
w\твраща'яйся w\т ни'хъ, возвы'шенъ и='мать о_у='мъ, и= 
сла'ву присносу'щныхъ зри'тъ, и= w\тложе'нную ст~ы^мъ 
разумjьва'етъ свjь'тлость. Се'й и= любо'вь бж~iю, свы'ше 
сходя'щу на него`, прiе'млетъ, и= хра'мъ ст~а'гw дх~а 
быва'етъ, и= бж~е'ственныхъ велjь'нiй вожделjьва'етъ, и= 
дх~омъ бж~iимъ во'дится, и= сыноположе'нiя сподобля'ется, и= 
бг~а и='мать благоволя'ща w= не'мъ и= о_у=гожда'ема. 
_Е=ли'цы бо дх~омъ бж~iимъ во'дятся, сi'и су'ть сы'нове 
бж~iи.{Ри'мл. гл. и~, ст. д~_i.}

f~. Не'мощи ра'ди да не w=ста'виши моли'тву ни въ како'й и= 
ни во _е=ди'ный де'нь, до'ндеже возды'шеши, слы'шя 
глаго'лющаго: _Е=да` немощству'ю, тогда` си'ленъ _е='смь.{в~ 
Кор. гл. в~_i, ст. _i~.} Сiе' бо творя`, бо'лjье 
воспо'льзуешися, и= _о='ная вско'рjь тя` возста'витъ по 
дjь'йствующей благода'ти: и=дjь'же бо о_у=тjьше'нiе ду'ха, 
ту` не'мощь и=ли` о_у=ны'нiе не пребыва'етъ. 
