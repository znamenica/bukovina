<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


(с. 755)

ДОБРОТОЛЮ'БIЕ,

И=ЛИ`

СЛОВЕСА` И= ГЛАВИ^ЗНЫ СЩ~Е'ННАГW ТРЕЗВJЬ'НIЯ.

Ча'сть четве'ртая.

(с. 755)



(с. 757)

W= и='же во ст~ы'хъ _о=тцjь` на'шемъ i=wа'ннjь 
карпаfi'йскомъ, кто` _о='ный бjь`, въ ко'е процвjьта'ше 
вре'мя, и= гдjь` тече'нiе подви'жничества соверша'ше, и= 
прw'чая, jа=`же w= не'мъ, неявл_е'нна су'ть. Сiе' же то'чiю 
свидjь'тельствуетъ фw'тiй, (въ w\тдjьле'нiи с_о~а, на 
страни'цjь с_кс~s). _О='нъ же (си'рjьчь дiадо'хъ) слjь'дуетъ 
мно'гw и= i=wа'нну карпаfi'йскому, и='же и= дае'тъ 
надписа'нiе свое` труду` _е=гw`, пи'санному 
о_у=тjь'шительнымъ сло'вомъ прише'дшымъ и='нокwмъ, и=`же w\т 
i=ндi'и, _е='же се'й въ со'тницjь глави'знъ глаго'лъ сво'й 
скончава'етъ, въ ни'хже мно'гw _о=те'чески чту'щихъ 
о_у=вjьщава'етъ благоду'шествовати въ ско'рбехъ, и= 
терпjь'нiе и=мjь'ти въ находя'щихъ и=скуше'нiяхъ.

(с. 758)

Преподо'бнагw _о=тца` на'шегw

I=WА'ННА,

_е=пi'скопа карпаfi'йскагw, ко и='нокwмъ и=`же во 
i=ндi'и, писа'вшымъ _е=му`.

О_у=тjь'шит_ельныя главы^ р~.

Су'щымъ на земли` цар_е'мъ весе'нны цвjьты` принося'ще 
нjь'цыи проси'тели, не то'кмw w\тве'ржени не бы'ша 
мно'жицею, но и= нjь^кiя воспрiима'ху да'ры. И= а='зъ 
о_у=`бо w\т ва'съ повелjь'нъ бы'въ, _е=ди'ну со'тницу 
w\тнjь'куду заи'мствовавъ, и= принося` слове'съ до'брыхъ 
ва'мъ, жи'тельство на небесjь'хъ и=му'щымъ, благопрiя'тенъ 
же да бу'ду, и= моли'твъ да'ръ w\т ва'съ да воспрiиму`.

а~. _Е=ли'кw при'сный _е='сть цр~ь всjь'хъ, ни нача'ла, 
ни конца` ца'рствiю своему` и=мjь'я, толи'кw w= не'мже и= w= 
добродjь'телехъ труди'тися произволя'ющымъ прiwбрjь'тншу 
бы'ти случи'ся тща'нiю: ч_е'сти бо настоя'щагw житiя`, а='ще 
и= sjьлw` су'ть свjь'тлый, съ настоя'щимъ житiе'мъ 
разоря'ются вся'кw: раздjьля'емыя же w\т бг~а достw'йнымъ 
а='ки съ нетлjь'нiемъ дае'мы, w\тню'дъ{при'снw.} 
пребыва'ютъ.

в~. Блаже'нный давi'дъ пjь'снь w\т всея` дjь'лая тва'ри 
бг~ови, воспомяну` а='гг~лы и= неви'димыя си^лы вся^: сни'де 
же да'же и= до земли`, jа='коже ни sвjьре'й, ни скотw'въ, ни 
пти'цъ, ни га'дwвъ о_у=даля'тися, поне'же сотво'ршему 
покланя'тися, и= w\т си'хъ пjь'нiю (с. 759) мня'щеся, jа='кw 
хотя` все` бы'вшее w\т негw` подо'бное соверша'ти 
вноше'нiе{да'нь} и= ка'кw о_у='бw и='нокъ вку'пjь 
приноси'мый со зла'томъ, и='же w\т сапфi'ра, не чу'вствовати 
когда`, и=ли` лjьни'тися претерпи'тъ къ пjьснопjь'нiю.

г~. Jа='коже купину` _о='гнь w=бдержа'ше, не w=паля'ше 
же ю=`: та'кw и= прiе'мшихъ дарова'нiе безстра'стiя, а='ще 
и= тя'жко и= sjьлw` теплjь'йше но'сятъ тjь'лw, ничто'же 
пло'ти и=ли` о_у=му` стужа'етъ и=ли` вреди'тъ теплота` 
тjь'ла: гла'съ бо гд\снь пресjьче` пла'мень _е=стества`, 
зане'же хотjь'нiе бж~iе и= сло'во соедин_е'нная по 
_е=стеству` разста'вило _е='сть.

д~. Луна`, расту'щи и= па'ки о_у=маля'ющися, jа=вля'етъ 
человjь'ка о_у=строе'нiе: ны'нjь о_у='бw дw'брая 
дjь'лающагw, ны'нjь же согрjьша'ющагw, та'же покая'нiемъ 
па'ки теку'щагw къ жи'зни добродjь'тельной. Тjь'мже не 
поги'бе о_у='мъ согрjьши'вшагw, jа='коже нjь'цыи о_у= ва'съ 
мня'тъ, jа='коже и= луны` тjь'ло не о_у=ма'лися, но свjь'тъ. 
Возстяжава'етъ о_у='бw человjь'къ па'ки свою` свjь'тлость 
покая'нiемъ, jа='коже и= луна` по _е='же о_у=ма'литися, w\т 
себе` свjь'томъ w=дjьва'ется: вjь'руяй бо во хр\ста`, а='ще 
и= о_у='мретъ, жи'въ бу'детъ: и= о_у=вjь'сть, рече`, jа='кw 
а='зъ гд\сь глаго'лахъ, и= сотворю`{I=езек. гл. л~з, ст. 
д~_i.}.

_е~. А='ще воста'вшу на тя` въ мы'сли мно'жеству 
вра'жiихъ воwбраже'нiй, посла'бивъ{вма'лjь о_у=ступи'въ.} 
побjьди'шися, вjь'ждь себе`, jа='кw разлучи'лся _е=си` на 
вре'мя w\т бж~е'ственныя бл~года'ти. Тjь'мже и= пре'данъ 
бы'лъ _е=си` въ руцjь` паде'нiя твоегw`, по пра'ведному 
суду`. Сегw` ра'ди подвиза'йся никогда'же нерадjь'нiемъ 
w=ста'вленъ бы'ти w\т благода'ти, ниже` къ чертjь` вре'мене. 
А='ще же возмо'жеши, лу'чшiй поползнове'нiя бы'въ, превзы'ти 
стjь'ну страстны'хъ пw'мыслъ, и= ча^стыя скв_е'рныя прило'ги 
многоу'мiя врагw'въ. да не не разумjь'еши да'ръ свы'ше 
да'нный тебjь`. Глаго'летъ бо а=по'столъ: Не а='зъ же, но 
благода'ть бж~iя, jа='же со мно'ю, таково` содjь'ла 
зна'менiе побjь'ды{а~ Кор. гл. _е~_i, ст. _i~.}, и= w\т 
востаю'щихъ на мя` скве'рныхъ помышле'нiй вознесе' мя: и= 
w\т му'жа непра'ведна, си'рjьчь дiа'вола, и= ве'тхагw 
человjь'ка (с. 760) и=зба'ви мя`. Тjь'мже крило'мъ ду'ха 
возвы'сився, и= w\тпуще'нъ бы'въ w\т тjь'ла, возмого'хъ 
полетjь'ти верху` ловя'щихъ бjьсw'въ, _е='млющихъ 
человjь'ческiй о_у='мъ сладостра'стiемъ, _е='же 
понуди'тельнjь и= ну'жднjь поwщря'юще предлага'ютъ. 
И=зведы'й мя` о_у=`бо w\т земли` _е=гv'петскiя, си'рjьчь w\т 
душепоги'бели мiрскi'я, се'й та'йною руко'ю w= мнjь` ра'туя, 
порази` а=мали'ка, и= подаде' ми о_у=пова'ти, jа='кw и= 
про'чыя скве'рныхъ страсте'й jа=зы'ки потреби'тъ гд\сь w\т 
лица` на'шегw{И=са'iи гл. з~_i, ст. и~.}. Се'й бг~ъ на'шъ 
да'стъ прему'дрость и= си'лу: нjь'цыи бо прему'дрость 
о_у='бw прiя'ша, не о_у=' же и= си'лу дх~а, во _е='же 
побjьди'ти враги`. Се'й вознесе'тъ главу` твою` на врага` 
твоего`, и= да'стъ ти` крилjь^ jа='кw голуби^нjь, и= 
полетjь'въ почiе'ши о_у= бг~а{_Псал. н~д, ст. з~.}. 
Положи'тъ гд\сь лу'къ мjь'дянъ мы^шцы твоя^, тве'рда и= 
ско'ра и= крjь'пка показу'я тя` на супоста'та, и=спина'я 
под\ъ тя` вся^ проти'вящыяся тебjь`{_Псал. з~_i, ст. л~_е.}. 
Возда'ждь о_у=`бо гд\сви благодаре'нiе w= чистотjь`, jа='кw 
не затвори' тя въ рука'хъ по'хотей пло'ти твоея` и= кро'ве, 
и= о_у=праждня'ющихся въ си'хъ тлетво'рныхъ и= нечи'стыхъ 
духw'въ, но о_у=тверди' тя десни'цею свое'ю: сози'жди _е=му` 
_о=лта'рь, jа='коже и= мwv"се'й по _е='же побjьди'ти 
а=мали'ка{И=схо'д. гл. з~_i, ст. _е~_i.}. Сегw` ра'ди 
и=сповjь'мся, и= восхвалю' тя гд\си, и= и='мени твоему` 
воспою`, велича'я си^лы твоя^{_Псал. з~_i, ст. и~. }, jа='кw 
и=зба'вилъ _е=си` w\т тли` живо'тъ мо'й, и= и=схи'тилъ мя` 
_е=си` w\т сjьте'й и= ловле'нiй о_у=добоwбстоя'тельныя и= 
многоwбра'зныя и= о_у='треннiя sло'бы.

s~. Возжига'ютъ въ на'съ скв_е'рныя стра^сти, и= 
w=бновля'ютъ, и= возвыша'ютъ, и= о_у=множа'ютъ лука'вiи 
бjь'си: посjьщ_е'нiя же бж~е'ственнагw сло'ва, и= па'че же 
лiя'нiемъ сле'зъ быва^ющая мертвотворя'тъ{о_у=мерщвля'ютъ.} 
стра^сти, а='ще и= многовре'менны су'ть, и= разоря'ютъ, и= 
пома'лу ма'лу въ небытiе` превраща'ютъ губи'т_ельная души` 
и= тjь'ла согрjьша'т_ельная дjь^йствiя: то'чiю мы` да не 
о_у=ны'емъ, _е='же моли'твою и= о_у=пова'нiемъ неwсла'бнымъ 
и= безсту'днымъ присjьдjь'ти гд\сви.

з~. Почто` и=з\ъ о_у='стъ sло'бою младе'нчествующихъ 
вjь'рныхъ, хр\сто'съ соверша'етъ хвалу`; То'чiю вои'стинну, 
да пjьснопjь'нiемъ (с. 761) разруши'тъ врага` и= ме'стника, 
мучи'тельствующа вельми`: врага` о_у='бw добродjь'телей, 
ме'стника{защи'тника.} же sло'бы дiа'вола. Тjь'мже и= мы` 
вл\дку простото'ю се'рдца пою'ще, сокруша'емъ же и= 
разруша'емъ кw'зни вра^жiя: мно'жествомъ бо сла'вы твоея` 
сте'рлъ _е=си` супоста'тwвъ и= сопроти'вныхъ, ра'тующихъ 
ны`.

и~. А='ще кто` _е='сть по ви'ду и='звергъ, по'лъ 
глаго'лется ны'нjь w\т плотски'хъ пояда'ти, другу'ю же по'лъ 
въ бу'дущемъ вjь'цjь: пути' бо своегw` плоды` кi'йждо 
позна'етъ.

f~. Добрjь'йшее поще'нiе, и= не прельща'тися страстьми`, 
произволя'ти до'лженъ _е='сть и='нокъ, и= вели'ко безмо'лвiе 
воздjь'ловати вы'ну.

_i~. Ненави'дящiи ду'шы на'шя бjь'си совjь'туютъ 
нjь^кiимъ, jа='кw студе'ну нjь'кую похвалу` на'мъ дарова'ти, 
та'же w= се'мъ возвесели'тися на'съ под\ъуща'ютъ. А='ще 
о_у=`бо разсла'бившеся мнjь'нiемъ, да'мы мjь'сто и= 
тщесла'вiю, не о_у=томля'ются про'чее врази` на'ши плjьни'ти 
на'съ.

а~_i. Прiими` па'че руга'ющагося тебjь`, не'жели 
похваля'ющаго, и='же ничто'же ра'знствуетъ клену'щагw, 
пи'сано _е='сть.

в~_i. _Е=гда` w= по'стнjьй потща'вся добродjь'тели, 
не'мощи ра'ди погрjьша'еши _е=я`, и= сокруши'въ се'рдце, на 
благодаре'нiе прилага'ешися всjь'хъ промы'сленника и= 
судiи`. А='ще сегw` ра'ди смире'нна вы'ну показу'еши себе` 
гд\сви, и= ни на _е=ди'наго когда` человjь'ка вознесе'шися.

г~_i. Вjь'дая вра'гъ моли'тву на'мъ о_у='бw су'щу 
побо'рну, тому' же навjь'тну, и= w\тто'ргнути на'съ w\т сея` 
тща'ся, въ жела'нiе на'съ влага'етъ _е='ллинскихъ слове'съ, 
w\т ни'хже w\тступи'хомъ, и= w= се'мъ о_у=пражня'тися 
под\ъуща'етъ: _е=му'же да не повине'мся, да не w\т _о='сей 
своегw` земледjь'льства заблу'ждше, вмjь'стw смо'квъ и= 
гро'здiя, те'рнiе и= волчцы` w=бере'мъ: прему'дрость бо 
мi'ра сегw`, бу'йство о_у= бг~а вмjьни'ся{а~ Кор. гл. г~, 
ст. f~_i.}.

д~_i. Ра'дость, глаго'летъ, ве'лiю благовjьству'ю ва'мъ, 
jа='же бу'детъ всjь^мъ лю'демъ{Луки` гл. в~, ст. г~.}, не 
ча'сти люде'й. И=, вся` земля` да покло'нится (с. 762) 
тебjь`, и= пое'тъ тебjь`{_Псал. _кс~и, ст. д~.}: не бо` 
подоба'етъ ча'сти земли`. Пjь'нiе же нjь'сть со слеза'ми 
моля'щихся, но ра'дующихся. А='ще о_у='бw сiя^ та'кw су'ть, 
никогда'же да w\тча'емся, но благоду'шни настоя'щее да 
пре'йдемъ житiе`, w\тсю'ду _о='ныя ра'дости и= благоду'шiя 
прiе'млюще мы'сль: _о=ба'че бж~е'ственнымъ стра'хомъ 
весе'лiе раствори'мъ, jа='коже глаго'летъ: ра'дуйтеся гд\сни 
съ тре'петомъ{_Псал. в~, ст. а~_i.}. И='бо jа=`же w= марi'и 
со стра'хомъ и= ра'достiю ве'лiею бjьжа'ша w\т гро'ба: 
не'гли и= на'съ нjь'когда связу'етъ и= ра'дость, w\т 
мы'сленнагw о_у=стреми'мся гро'ба. О_у=дивля'юся бо, а='ще 
без\ъ стра'ха, зане'же никто'же безгрjь'шенъ, а='ще бы и= 
мwv"се'й, а='ще бы и= пе'тръ а=по'столъ бы'лъ: но _о=ба'че 
въ таковы'хъ бж~е'ственная любы` побjьди'вши, во'нъ 
и=зго'нитъ стра'хъ во вре'мя и=схо'да{а~ I=wа'н. гл. д~, ст. 
и~_i.}.

_е~_i. Jа='кw а='ще встра'стенъ вjь'ровавъ 
всесерде'чнjь, и= смири'вся, прiе'млетъ дарова'нiе 
безстра'стiя, и='маши свидjь'тельствующее писа'нiе: дне'сь 
бо глаго'летъ, со мно'ю бу'деши въ раи`{Луки` гл. к~г, ст. 
м~г.}: и=, вjь'ра твоя` спасе' тя, и=ди` въ ми'ръ 
блаже'ннjьйшагw безстра'стiя{Матf. гл. f~, ст. к~в.}. И=, 
_е=ли^ка таковоwбра^зна, и= въ сjь'мени созрjь'етъ гро'здъ: 
и=, по вjь'рjь ва'ю бу'ди ва'ма{Матf. гл. f~, ст. к~f.}.

s~_i. _Е=гда` приболjь'зненнjь проти'ву страсте'мъ 
w=брjьта'ющеся, sjь'льнjье сту'дными помышле'нми w\т 
бjьсw'въ стужа'еми _е=смы`, тогда` наипа'че въ вjь'рjь 
гд\сней о_у=твержда'имся, и= и=звjь'стншу w\т 
w=бjьтова'нныхъ вjь'чныхъ благи'хъ показу'имъ наде'жду, 
_е=я'же лиши'тися на'мъ врази`, и= w\тчужди'тися за'вистiю 
тща'тся. А='ще бо не sjьлw` вели^ка бы'ша бы'ли _о='на 
блага^я, не бы'ша толи'кою за'вистiю на ны` бjь'сове 
возже'гшеся, скве'рными пw'мыслы ча'стjь стрjьля'ти: поне` 
си'мъ неи'стовство свое` и=звjь'стно твори'ти мня'ще, и= ко 
w\тча'янiю на'съ спорjьва'ти непщу'юще, несно'снымъ и= 
мно'гимъ стуже'нiемъ.

з~_i. Ра'зумъ и='стиннjьйшъ нjь'цыи бы'ти дjья'нiе 
w=предjьля'ютъ. Тщи'тся о_у=`бо наипа'че дjь'лы и= вjь'ру и= 
ра'зумъ пока'зовати: w= (с. 763) ра'зумjь бо _е=ди'нjьмъ 
воскича'выйся, о_у=слы'шитъ, jа='кw бг~а и=сповjь'дуютъ 
вjь'дати, а= дjь'лы w\тме'щутся _е=гw`.

и~_i. Jа='кw наимно'жайше во вре'мя пра'здникwвъ и= 
святы'хъ собра'нiй, и= па'че же _е=гда` и='мать кто` къ 
та'йнjьй трапе'зjь приступа'ти, тогда` скве'рными мечта'нiи 
и= тече'нiемъ сjь'мене по'стника бjь'сове w=скверни'ти 
тща'тся: но ниже` си'мъ да сокруша'тъ, и=ли` разсла'бятъ 
вся^ терпjьли'внjь и= до'блественнjь носи'ти w=буче'ннаго: 
ниже` да хва'лятся на ны` дjьворастли'тели, jа='кw пра'ви.

f~_i. Нра'ву и= о_у=се'рдiю врази` w\тмщева'ютъ, 
разли'чными и= неизрече'нными и=скуше'ньми ду'шу зауша'юще: 
w\т скорбе'й же мно'гихъ и= неисповjьди'мыхъ вjьне'цъ тебjь` 
плете'тся, и= въ не'мощехъ же соверша'ется си'ла 
хр\сто'ва{в~ Кор. гл. в~_i, ст. f~.}, и= въ печа'льншихъ 
о_у=строе'нiихъ процвjьта'ти w=бы'че благода'ть дх~а: 
возсiя' бо во тьмjь` свjь'тъ пра^вымъ{_Псал. ра~_i, ст. 
в~.}, а='ще о_у='бw дерзнове'нiе и= похвалу` о_у=пова'нiя 
да'же до конца` и=звjь'стну о_у=де'ржимъ.

к~. Ничто'же та'кw и=стребля'ти добродjь'тель w=бы'че, 
jа='коже кощу'ны, и= _е='же и=гра'ти, и= праздносло'вiе. И= 
напроти'въ ничто'же та'кw w=бетша'вшую w=бновля'етъ ду'шу, 
и= прибли'житися къ бг~ови о_у=строя'етъ, jа='коже стра'хъ 
бж~iй, и= до'брое внима'нiе, и= _е='же поуча'тися 
непреста'ннw словес_е'мъ бж~iимъ, и= моли'твою себе` 
воwружа'ти, и= бдjь'нiя прiwбрjь'тенiе и=зслjь'довати.

к~а. Прили'чнjьйше ку'пнw и= поле'зно души`, _е='же 
тве'рдjь носи'ти вся'ку ско'рбь, и=ли` w\т человjь^къ, и= 
w\т бjьсw'въ наводи'му, и= вjь'дjьти и=звjь'стнw, jа='кw 
должницы` _е=смы` о_у=друче'нiя. И= никого'же и=но'го, 
то'чiю _е=ди'наго себе` всегда` порица'ти: и=но'го бо w= 
свои'хъ ско'рбныхъ порица'яй, поползе'ся w\т пра'веднагw 
прили'чности суда`.

к~в. _О=вогда` w\т десна'гw человjь'къ 
w\тдви'жится{о_у=даля'ется.} стоя'нiя, а='ще бы и= тщали'въ 
бы'лъ, о_у=мно'жившымся и=скуше'нiямъ, и=зступа'я w\т 
своегw` чи'на: за _е='же все'й _е=гw`, jа='коже глаго'летъ 
писа'нiе, поглоще'ннjьй бы'ти му'дрости же и= 
худо'жеству{_Псал. р~s, ст. к~з.}. Jа='кw да не о_у=пова'юще 
(с. 764) бу'демъ на ся`, и= да не похва'лится i=и~ль 
глаго'ля: рука` моя` спасе' мя{Суде'й гл. з~, ст. в~.}. Но 
о_у=пова'й па'ки о_у=стро'итися въ пре'жнемъ кра'сномъ 
о_у=строе'нiи, w\тпа'дшу w\т тебе` бж~е'ственнымъ 
велjь'нiемъ, и= w\тгна'ну бы'вшу лука'вому, и='же вся^ 
о_у='бw стра'стнjь и= ви'дjьти и= слы'шати под\ъуща'етъ, и= 
ко грjьху` побужда'етъ: w=дебели'въ же о_у='мъ jа='коже 
_о='блакомъ густы'мъ, твори'тъ и= пло'ть w=щуща'ти 
неизрече'нну тяготу' же и= бре'мя: и= всажде'нный по'мыслъ 
про'стъ нjь'кiй су'щъ и= непритво'ренъ, по подо'бiю 
новорожде'нныхъ младе'нц_евъ, разли'ченъ показу'етъ, и= 
sjьлw` многоиску'сенъ вся'ческагw грjьха`, w=бая'въ и= 
преврати'въ сего` къ нечистотjь` приклоне'нiемъ.

к~г. Вели'ка нjь'кая ве'щь человjь'къ, расты'й вну'трь, 
и= велича'емь добродjь'тельми: но _о=ба'че се'й вели'кiй 
бои'тся грjьха`, jа='коже мы'ши сло'нъ, да не ка'кw и=ны^мъ 
проповjь'дуя, са'мъ неключи'мь бу'детъ{а~ Кор. гл. f~, ст. 
к~з.}.

к~д. Не то'чiю близ\ъ сконча'нiя мi'ра дiа'волъ словеса` 
возглаго'летъ на вы'шняго{Данiи'л. гл. з~, ст. к~_е.}, 
jа='коже глаго'летъ данiи'лъ: но о_у='бw и= ны'нjь нjь'когда 
тя^жкiя чрез\ъ по'мыслы на'шя до самагw` тогw` небесе` 
возсыла'етъ хулы^: и= на сама'го хуля` вы'шняго, и= на 
созда'нiя _е=гw`, и= на ст~ы^я хр\стw'вы та^йны. Но мы` 
водруже'ни су'ще на ка'мени ра'зума, да не о_у=бои'мся w= 
си'хъ, ни да о_у=диви'мся w= де'рзости нечести'вагw: вjь'ру 
же и= моли'тву те'плшу о_у=потребля'юще, и= свы'шнее 
посо'бiе получи'вше w\тмщева'емъ врагу`.

к~_е. Ра'туя и= поноша'я съ де'рзостiю нахо'дитъ вра'гъ 
на ду'шу и=зше'дшую w\т тjь'ла, клеветни'къ бы'въ го'рекъ же 
и= стра'шенъ w= согрjьше'нныхъ. Но возмо'жно _е='сть 
ви'дjьти тогда` боголюби'вую и= вjь'рнjьйшую ду'шу, а='ще и= 
мно'жицею о_у=я'звлена бы'сть грjьха'ми, не о_у=жаса'ющуюся 
_о='нагw стремле'нiй же и= преще'нiй: но па'че 
о_у=крjьпля'ему w= гд\сjь, и= воскриля'ему ра'достiю, и= 
дерзотвори'му наставля'ющими святы'ми си'лами, и= 
w=стjьня'ему свjь'томъ вjь'ры, и= противовзыва'ющу со 
мно'гимъ дерзнове'нiемъ лука'вому дiа'волу: что` тебjь` и= 
на'мъ, чу'ждый бг~а; что` тебjь` и= на'мъ, бjьжа'телю (с. 
765) небе'сныхъ и= ра'бе лука'вый; не и='маши ты` вла'сти 
над\ъ на'ми: хр\сто'съ бо сн~ъ бж~iй, над\ъ на'ми же и= 
над\ъ всjь'ми вла'сть и='мать: тому` согрjьши'хомъ, тому` и= 
w\твjь'тствовати бу'демъ, w=бруче'нiе{зало'гъ.} и=му'ще 
_е='же къ на'мъ милосе'рдiя и= спасе'нiя, кре'стъ сегw` 
честны'й. Ты' же бjьжи` дале'че w\т на'съ губи'телю, 
ничто'же тебjь` и= рабw'мъ хр\стw'вымъ. Сiя^ глаго'лющей 
души` съ де'рзостiю, пл_ещи` про'чее дае'тъ дiа'волъ, и= 
вопiе'тъ плача'ся: не возмо'гъ противоста'ти и='мени 
хр\сто'ву. Превы'шше же су'щи душа`, пари'тъ верху` врага`, 
зауша'ющи _е=го`, jа='коже глаго'лемый борзокри'лъ вра'на. 
И= по си'хъ ра'дующися w\т бж~е'ственныхъ а='гг~лъ 
прено'сится въ мjьста` w=предjьл_е'нная _е='й по 
о_у=строе'нiю _е=я`.

к~s. Jа='кw и= ма'лымъ нjь'кимъ и=скуше'нiемъ по 
попуще'нiю возбраня'емь _е='сть пред\ъуспjь'ти тщали'вый, да 
о_у=вjьря'етъ тя`, _е=хеннiе`{корабледе'ржица.}, малjь'йшая 
ры'бица, тьма'ми w=бремене'нъ кора'бль прикоснове'нiемъ 
_е=ди'нjьмъ о_у=праздня'ющая, и= пред\ъити` возбраня'ющая, 
и= помяни` вся'кw глаго'лющаго: jа='кw а='зъ толи'кiй 
па'vелъ _е=ди'ною и= два'жды восхотjь'хъ прiити` къ ва'мъ, 
и= возбрани` на'мъ сатана`{а~ Сол. гл. к~, ст. и~_i.}. Но не 
сегw` ра'ди да смяте'шися, противоподвиза'йся же па'че 
терпjь'нiемъ, и= получи'ши благода'ть.

к~з. И='же добродjь'тельми sjьлw` и=з\ъwби'луяй, а='ще 
о_у=ны'нiемъ о_у=клони'тся w\т подоба'ющагw, восхо'дятъ на 
него` сы'нове sлы'хъ востw'къ w\т а=мали'ка, и= па'че же 
мадiа^мъ{Суде'й гл. s~.}, блудолюби'вая си'ла, съ велблю'ды 
свои'ми, си'рjьчь со стра'стными па'мятьми, и=`мже нjь'сть 
числа`, и= разоря'ютъ вся^ плоды` з_емны'я, си'рjьчь 
и=зря'днjьйшагw дjья'нiя же и= _о=бы'чая. И= тогда` про'чее 
w=бнищава'етъ i=и~ль, и= sjьлw` малоду'шествуетъ, и= 
понужда'емь _е='сть возопи'ти ко гд\су. И= та'кw посыла'ется 
съ небесе` по'мыслъ бла'гъ, гедеw'ну подража'ющъ мно'гою 
вjь'рою и= смиренному'дрiемъ: ты'сяща бо моя`, рече`, 
ху'ждша въ манассi'и, jа='кw w=полчи'тися на толи^кая 
мно'ж_ества, треми` сты` немощны'ми человjь'ки, и= 
зна'м_енiя побjь'ды пресла'внw поста'вити на сопроти^вныя 
спобо'рствомъ благода'ти.

(с. 766)

к~и. Не о_у='бw возмо'жеши на а='спiда и= васiлi'ска 
наступи'ти, и= прw'чая, а='ще не мно'гою мольбо'ю бг~а 
о_у=моли'въ прiи'меши побо'рникwвъ а='гг~лъ w=блегчава'ющихъ 
тя` свои'ми рука'ми, и= горjь` тя` творя'щихъ тиме'ннагw 
произволе'нiя.

к~f. _Е=гда` кто` подвиза'яся крjь'пкw побjьжде'нъ вы` 
бы'лъ, никто'же да печа'луетъ, ниже` да о_у=томля'ется: но 
глаго'лы и=са'iи да и=спра'вится, да благоду'шествуетъ 
такwва` напjьва'я: Могу'щiи покаря'йтеся! _w лука'вiи 
бjь'си, а='ще бо и= па'ки возмо'жете, па'ки побjьжде'ни 
бу'дете. И= и='же а='ще совjь'тъ совjьщава'сте, разори'тъ 
гд\сь, jа='кw съ на'ми бг~ъ _е='сть, бг~ъ низве'рж_енныя 
возставля'яй, и= о_у=строя'яй враги` на'шя пла'кати, внегда` 
бы'хомъ ка'ялися.

л~. Невозмо'жно _е='сть без\ъ печа'ли прейти` 
наказу'емому во и=скуше'нiихъ: и= посе'мъ мно'гiя ра'дости 
и=сполня'ются таковi'и, и= сле'зъ сла'дкихъ, и= разумjь'нiй 
бж~е'ственныхъ, _е=ли'цы воздjь'лаша болjь'знь и= ско'рбь въ 
сердца'хъ свои'хъ.

л~а. А='ще хотя` i=саа'къ: и= течя` нjь'когда и=са'vъ къ 
жела'нiю благослове'нiя погрjьши'ста{Ри'м. гл. f~, ст. 
s~_i.}: ми'лующагw бг~а и= бл~гословя'щагw дх~омъ 
помазу'ющагw. Не _е=гw'же мы` вся'кw восхотjь'хомъ, но 
_е=го'же бг~ъ, пре'жде не'же созда'ти пред\ъуста'ви въ 
служе'нiе. Ника'коже да смяте'мся ниже` о_у='бw зави'дjьти 
да и='мамы, _е=гда` о_у=ви'димъ бра'тiю нjь'кую о_у=ми'льну 
и= малjь'йшу въ добродjь'тели пред\ъуспjь'вшую. Слы'шалъ 
_е=си` и= гд\са глаго'лющаго: Да'ждь сему` мjь'сто, jа='коже 
сjь'сти вы'ше{Луки` гл. д~_i, ст. f~.}. О_у=дивля'емся же 
па'че w= си'хъ судiи` прему'дрjь и= неизрече'ннw суди'вшу, 
_о='ному о_у=`бо малjь'йшему и= послjь'днему пе'рвенствовати 
и= наставля'ти: на'мъ же послjь^днимъ бы'ти, по'стничествомъ 
и= вре'менемъ па'че _о='нагw пе'рвенствующымъ. Коему'ждо бо 
человjь'ку, jа='коже раздjьли` гд\сь, та'кw и= ходи'ти да 
и='мамы: А='ще ду'хомъ живе'мъ, ду'хомъ и= да 
хо'димъ{Гала'т. гл. _е~, ст. к~_е.}, по пи'санному.

л~в. Никогда'же прiе'мли су'щаго въ повинове'нiи 
твое'мъ, да'ждь ми`, глаго'люща тебjь`, вла'сть нjь'кое 
вре'мя на добродjь'тель, (с. 767) сiю`, и=ли` сiю` ве'щь 
и=скуси'ти, и= та'кw и=спра'вити: та'кw бо глаго'ляй, 
jа='вjь _е='сть, jа='кw свою` соверша'яй во'лю и= 
добрjь'йшагw повинове'нiя сло'ги{w=бjь'ты.} w\тме'щетъ.

л~г. Стра^сти о_у='бw пло'ти и= души`, jа='коже 
о_у='зриши, вре'менемъ, и= бж~е'ственнымъ 
ма'нiемъ{хотjь'нiемъ.} потребя'тся, а='ще и= 
приращ_е'ны{о_у=мно'жены.} су'ть: ми'лость же хр\сто'ва 
никогда'же разори'тся: ми'лость бо гд\сня, w\т вjь'ка сегw` 
и= до вjь'ка бу'дущагw на боя'щихся _е=гw`{_Псал. р~в, ст. 
з~_i.}.

л~д. Сокрw'вища ца^рска о_у=мно'жатся зла'та, и= 
о_у='мове су'щихъ вои'стинну и='нwкъ и=спо'лнятся ра'зума.

л~_е. _О=вогда` о_у=чи'тель въ безче'стiе предае'тся за 
духо'внjь по'льзовавшихся и=скуш_е'нiя терпя`: мы' бо 
глаго'летъ, безче'стни и= безче'стими па'костникомъ и= 
не'мощни: вы' же сла'вни и= крjь'пцы w= хр\стjь` _е=сте`{а~ 
Кор. гл. д~, ст. _i~.}.

л~s. И=сто'чникъ и= подло'гъ{вина`.}, _е='же пло'тiю 
тлjь'нiя стра'стный по'мыслъ, _е=го'же покая'нiемъ 
и=зпредjьля'етъ{и=зго'нитъ.} w\т души`, тре'звенъ бы'вый по 
паде'нiи: до'брjь бо пла'касте па'че, да и='змется w\т 
среды` ва'съ под\ъусти'вый дjь'ло сiе` содjь'яти лука'вый и= 
неподо'бный по'мыслъ{а~ Кор. гл. _е~, ст. в~.}. Тjь'мже 
пла'чь сопротивля'ется ду'ху тлjь'нiя.

л~з. Кто` возвjьсти'тъ и=згнjьте'нному безсла'вiемъ и= 
безси'лiемъ добродjь'телей, jа='кw о_у='зритъ i=и~са не 
то'чiю въ бу'дущемъ, но и= здjь` о_у=же` съ си'лою и= 
сла'вою вели'кою гряду'ща къ нему` безстра'стiемъ. Jа='коже 
рещи` jа='кw са'рра души` въ непло'дствjь состарjь'вшейся, 
и= па'че ча'янiя ро'ждшей сы'на пра'вды, jа='кw смjь'хъ 
мнjь` сотвори` бг~ъ: си'рjьчь, велича'йшу ра'дость дарова` 
мно'жайшими лjь'ты w=печа'ленному многостра'стiемъ. И=ли` 
jа='коже и='нъ толкова'тель и=здаде`: мла'дость мнjь` 
сотвори` бг~ъ: си'рjьчь, w=бнови'ся jа='кw _о='рля ю='ность 
моя`{_Псал. р~в, ст. _е~.}, w=бетша'вшая пре'жде во 
грjьсjь'хъ и= страсте'хъ безче'стiя: ны'нjь бо па'ки 
роди'хся, и= па'ки ю='нъ _е='смь и= мя'гокъ w=жесточе'нный 
пре'жде вещество'мъ, и= гла'дцjь ви'жду ны'нjь про'чее 
jа=`же въ мi'рjь в_е'щи: прiе'мь _е='же по _е=стеству` 
про'стое неразли'чное здра'ву бы'вшу о_у=му` 
многомилосе'рдiемъ (с. 768) бж~iимъ. И= бы'сть пло'ть моя` 
jа='коже неема'на сv"рi'анина, jа='коже младе'нц_евъ, за 
_е='же и=змы'тися ми` во i=_орда'нjь ра'зума, и= _е='смь 
_е=диномы'сленъ благода'тiю бж~iею, и=зба'вленъ совjь'та 
sмi'ева и= полка`, и='хже проти'ву _е=стеству` стяжа'въ 
пе'рвjье многоиску'сныхъ же и= многовеще'ственныхъ пw'мыслъ 
sло'бы.

л~и. Вмjьни` къ тебjь` глаго'лати гд\су, jа='кw во 
вре'мя нjь'кое w\тя'хъ w\т тебе` сiе` и= сiе` дарова'нiе, w= 
ни'хже непщева'лъ _е=си` о_у='мъ тво'й и=звjь'ствовати и= 
почива'ти: да'хъ же тебjь` вмjь'стw си'хъ и='но равнова'жно 
дарова'нiе сiе` и= сiе`. Ты' же w\тя^тая о_у='бw помышля'я: 
да^нная же па'че _о='нjьхъ не созира'я, дря'хлуеши и= 
болjь'знуеши и= печа'лiю о_у=язвля'ешися. Но весели'ши мя`, 
прiе'мля ско'рбь w\т мене`{в~ Корi'н. гл. в~, ст. в~.}: 
ско'рбь бо творю` а='зъ на по'льзу, спасти` па'че, а= не 
погуби'ти о_у=строя'я вмjьне'ннаго ми` сы'на.

л~f. Заповjь'ждь себjь` и= о_у=зако'ни не jа='сти ры'бы, 
и= назира'й по си'хъ, jа='кw къ жела'нiю ры'бы неwсла'бнw 
вра'гъ порjьва'етъ тя`, и= ты` па'ки подо'бнjь къ 
наслажде'нiю нево'льнагw тебjь` неи'стовнw тщи'шися, jа='кw 
да науча'ешися w= а=да'млихъ w=бра'знjь слу'чаяхъ: слы'шавъ 
бо _о='нъ, да не jа='си w\т сея` _е=ди'ныя ве'щи, на сiю` 
па'че со мно'гимъ жела'нiемъ _е=ди'ну 
w\трече'нную{возбране'нную.} потече`.

м~. И=на'го о_у='бw ра'зумомъ бг~ъ спаса'етъ, а= и=на'го 
простото'ю и= неsло'бiемъ: вjь'дjьти бо до'лженъ _е=си`, 
jа='кw не w\три'нетъ бг~ъ неsло'биваго.

м~а. _Е=ли'цы моли'тву sjь'льнее о_у=потребля'ютъ, сi'и 
w\т стра'шныхъ и= свирjь'пыхъ и=скуше'нiй плjьня'еми су'ть.

м~в. А='ще въ безстра'стiе произво'лилъ _е=си` 
w=дjь'ятися, не без\ъ попече'нiя бу'ди, но и= _е=ли'ка 
си'ла, тщи'ся сiе` получи'ти: воздыха'емъ бо, въ жили'ще 
на'ше небе'сное w=блещи'ся жела'юще. Да поже'рто бу'детъ не 
то'чiю тjьле'снjь по сконча'нiи вjь'ка, но и= здjь` о_у=же` 
мы'сленнjь во w=бруче'нiи ме'ртвенное живото'мъ{в~ Кор. гл. 
_е~, ст. в~ и= д~.}: поже'рта бо бы'сть сме'рть побjь'дою{а~ 
Кор. гл. _е~_i, ст. н~д.}, и= пож_е'рты бу'дутъ вси` (с. 
769) _е=гv'птяне w=скорбля'ющiи на'съ и= гоня'щiи въ слjь'дъ 
на'съ, волна'ми съ небесе` на'мъ низпw'сланныя си^лы.

м~г. А='ще забу'деши ре'кшагw: jа='кw бою'ся, да не 
ка'кw и=ны^мъ проповjь'дуя, са'мъ неключи'мь бу'ду{а~ Кор. 
гл. f~, ст. к~з.}: и= мня'йся стоя'ти, да блюде'тся да не 
паде'тъ: и=, ты` духо'вный, блюды'й себе`, да не и= ты` 
и=скуше'нъ бу'деши{а~ Кор. гл. _i~, ст. в~_i.}: и= а='ще 
забу'деши соломw'ново по толи'цjьй благода'ти о_у=клоне'нiе 
и= беззако'нiе: и= а='ще забве'нiю преда'си неча'янное 
вели'кагw петра` w\тверже'нiе{Гала'т. гл. s~, ст. а~.}: 
возупова'й на ра'зумъ тво'й, и= велехвали'ся w= 
жи'тельствjь, и= вре'мени мно'гагw по'стничества твоегw` 
велему'дрствуй, и= да'си мjь'сто го'рдости. Но ника'коже 
взна'къ да возля'гнеши, _w бра'те, бо'йся же па'че, 
доне'лjьже дыха'еши, а='ще и= въ число` дости'глъ _е=си` 
мwv"се'евыхъ лjь'тъ, и= моли'ся, глаго'ля: гд\си, не 
w\тве'ржи мене` во вре'мя ста'рости моея`, внегда` 
w=скудjьва'ти крjь'пости мое'й, не w=ста'ви мене` бж~е 
сп~си'телю мо'й{_Псал. _о~, ст. f~.}. W= тебjь` пjь'нiе мое` 
вы'ну{_Псал. _о~, ст. s~.}.

м~д. Глаго'летъ тебjь` гд\сь, jа='коже матfе'ю, по мнjь` 
гряди`. Ты` о_у=`бо твоегw` многовожделjь'ннагw 
о_у=се'рдiемъ въ слjь'дъ теча` вл\дки, а='ще на пути` 
жите'йстjьмъ преткне'ши w= ка'мень стра'стенъ но'гу твою`, 
и= паде'ши во грjь'хъ неча'яннw: и=ли` мно'жицею тимjь^ннымъ 
w=брjьта'ющымся мjьстw'мъ, jа='коже не хотjь'лъ _е=си`, 
поползну'лся _е=си` и= па'лъ, _е=ли'жды а='ще случи'тся 
па'сти же и= пому'чити тjь'ло, толи'кожды воста'въ, тjь'мже 
о_у=се'рдiемъ въ слjь'дъ тецы` своегw` гд\са, до'ндеже 
пости'гнеши _е=го`. Та'кw во святjь'мъ помышле'нiи jа=ви'хся 
тебjь`, ви'дjьти спаса'ющую мя` си'лу и= сла'ву, и= w= 
и='мени твое'мъ гд\си воздежу` ру'цjь мои`{_Псал. _кс~в, ст. 
_е~.}. И= возмню` и= вознепщу'ю ту'ка и= ма'сти 
и=сполня'тися, и= возра'дуются о_у=стнjь` мои` пою'ще 
тебjь`. Ве'лiе бо ми` _е='сть, jа='кw прозва'хся 
хрiстiа'нинъ, jа='коже глаго'летъ ми` гд\сь и=са'iемъ: 
Ве'лiе ти` _е='сть, _е='же назва'тися тебjь` рабо'мъ 
мои'мъ{И=са'iи гл. м~f, ст. s~.}.

м~_е. Нjь'гдjь о_у='бw глаго'летъ, jа='кw да'стъ бла^га 
_о=ц~ъ прося'щымъ о_у= негw`{Матf. гл. з~, ст а~_i.}: 
нjь'гдjь же, jа='кw да'стъ дх~а ст~а'го моля'щымся. (с. 770) 
И='миже глагw'лы разумjь'емъ не то'кмw прегрjьше'нiй 
w=ставле'нiе, но и= нб\сныхъ дарова'нiй подая'нiе получа'ти 
моле'бникwмъ бж~iимъ, о_у=крjьпля'ющымся таково'ю мы'слiю: 
jа='кw не пра'ведникwмъ, но грjь'шникwмъ такwва` бла^га 
w=бjьщава'етъ гд\сь: а='ще бо вы`, глаго'летъ, sли` су'ще, 
о_у=мjь'ете дая^нiя бла^га дая'ти ча'дwмъ ва'шымъ, кольми` 
па'че _о=ц~ъ ва'шъ небе'сный да'стъ прося'щымъ о_у= негw` 
дх~а ст~а'го{Луки` гл. а~_i, ст. г~_i.}. Проси` о_у=`бо 
неwсла'бнw, и= несумнjь'ннымъ произволе'нiемъ, а='ще и= 
ху'дъ _е=си` въ добродjь'тельномъ жи'тельствjь, и= sjьлw` 
безси'ленъ, и= па'че досто'инства, и= прiи'меши вели^кая.

м~s. Ка'кw бы мо'глъ вjь'ровати невjь'рный и=ли` 
маловjь'рный, jа='кw мра'вiй воскриля'ется, и= че'рвь 
нjь'кiй пти'ца быва'етъ, и= jа='кw и='на мнw'жайша 
пресла'внw быва'ютъ во тва'ри: да поне` та'кw w\тложи'въ 
невjь'рiя неду'гъ и= безнаде'жiя, крилjь` и=зрасти'тъ 
про'чее, и= прораща'етъ jа='кw дре'во всехва'льный 
ра'зумъ{I=езек. гл. з~_i, ст. к~д.}. А='зъ бо _е='смь, 
глаго'летъ, дре'во сухо'е, прораща'яй и= w=животворя'яй 
и=зсо'хшыя кw'сти{I=езек. гл. л~з.}.

м~з. Ника'коже потре'бы ра'ди тjьлесе` попече'нiи 
восхощи'мъ та'яти, все'ю же душе'ю о_у=вjь'римъ бг~ови: 
jа='коже нjь'кiй нjь'когда глаго'ла му'жъ бла'гъ: 
О_у=вjь'рите бг~ови, и= о_у=вjь'рено бу'детъ ва'мъ. И= 
jа='коже пи'шетъ блаже'нный пе'тръ а=п\слъ: 
О_у=цjьлому'дритеся и= трезви'теся въ моли'твахъ{а~ Петра` 
гл. д~, ст. з~.}: и=, всю` ва'шу печа'ль на бг~а возве'ргше, 
jа='кw то'й пече'тся w= ва'съ{а~ Петра` гл. _е~, ст. з~.}. 
А='ще же _е=ще` сумни'шися и= не вjь'руеши, jа='кw w\тню'дъ 
пече'тся то'й w= тебjь`, во _е='же пропита'ти тя`, воззри` 
на паука`, и= разсмотря'й, коли'кw человjь'къ паука` 
ра'знствуетъ, паука` глаго'лю, _е=гw'же ничто'же 
не'мощнjьйше, ниже` безси'льнjьйше: се'й во ни стяжа^нiя 
и=мjь'я, ни чрезмw'рная w\тш_е'ствiя творя`, ни судя'ся, ни 
гнjь'ваяся, ни жи^тницы и=мjь'я, во всеконе'чнjьй кро'тости 
и= цjьлому'дрiи, и= кра'йнjьмъ безмо'лвiи свое` под\ъизводя` 
житiе`: w\тню'дъ ни jа=`же бли'жнихъ любопы'тствовавъ, 
_е=ди^на же своя^ дjь'йствуя, дjь'ломъ свои'мъ ти'хо нjь'кое 
и= немяте'жно о_у=потребля'етъ о_у=строе'нiе: то'чiю и= 
гла'съ не и=спуща'я (с. 771) честолюби^вымъ w= пра'здности, 
jа='кw вся'къ человjь'къ пра'зденъ бы'ти хотя'й, ниже` 
jа='сти да восхо'щетъ{до'лженъ.}. Толи'кw же молчи'тъ, 
jа='коже пv"fагw'ра превосходи'тельнw побjьди'ти, _е=му'же 
_е='ллини па'че всjь'хъ любому'дрц_евъ о_у=дивля'ются, за 
_е='же воздержа'нiю я=зы'ка и=з\ъучи'тися. Пv"fагw'ръ 
о_у='бw про'чее не со всjь'ми глаго'лаше, но о_у='бw съ 
возлю'бленнjьйшими _е=му` человjь'ки бесjь'доваше w='тай 
вре'менемъ, и= вола'мъ же мно'жицею и= _о=рла'мъ провjьща` 
любоче'стнjь блядjь^нiя нjь^кая и= безу'мствwванiя. Вiна' же 
w\тню'дъ о_у=даля'яся, во'ду о_у=потребля'ше. Се'й же 
преиму'ществующимъ и= кра'йнимъ безгла'сiемъ превзы'де 
пv"fагw'рово я=зы'ка воздержа'нiе, заплева' же съ 
вiнопи'тiемъ и= водопи'тiе. Въ таково'мъ же о_у=`бо 
о_у=строе'нiи безмо'лвнjь пребыва'ющу немощно'му и= 
смире'нному пауку`, и= нигдjь'же внjь` терпя'щу ходи'ти, 
ниже` _о='крестъ скита'тися здjь` и= _о='ндjь мечта'тельнjь, 
ниже` труди'тися и= sлострада'ти безконе'чнw, и='же на 
высо'кихъ живы'й, и= на смир_е'нная призира'яй гд\сь, 
(ничто'же бо паука` _е='сть смире'ншее), и= да'же до тогw` 
простира'я про'мыслъ: посыла'етъ сему` на вся'къ де'нь 
пи'щу, близ\ъ ски'нiйцы _е=гw` о_у=строя'я впа'дати во 
мре'жы сегw`, jа=`же къ потре'бjь ма^лая живw'тна.

м~и. Но не'гли рече'тъ кто` w\т гортанобjь'сiемъ 
порабоще'нныхъ, jа='кw а='зъ sjьлw` мно'гw jа='мъ, и= 
поне'же мно'гw и=ждиви'теленъ _е='смь, ну'жда ми` _е='сть 
безчи'сленными жите'йскими ку'плями w=бя'зоватися. Но и= 
се'й да смотря'етъ ки'ты вели^кiя во а=тлантi'йстjьй 
пасу'щыяся пучи'нjь w\т бг~а и=з\ъ_оби'льнw пита'_емыя, и= 
никогда'же гла'да и=ску'съ прiе'мшыя. Толи'кw во кi'йждо w\т 
тjь'хъ sвjь^рь поглоща'етъ ры^бы, _е=ли'кw ниже` гра'дъ 
нjь'кiй многочеловjь'ченъ на вся'къ де'нь и=жди'ти мо'жетъ. 
Вся^ къ тебjь` ча'ютъ, да'ти пи'щу и=`мъ во бла'го 
вре'мя{_Псал. р~г, ст. к~з.}. Тjь'мже и= многояду'щаго, и= 
малопи'щнаго бг~ъ _е='сть пита'яй. Сiя^ слы'шавъ и= са'мъ 
широ'кое и= простра'нное и=мы'й чре'во, бг~ови и= вjь'рjь 
про'чее всего` себе` возложи`, вся'ческое w\ттря'съ мiрско'е 
попече'нiе, и= о_у='мъ многопопечи'теленъ, и= не бу'ди не 
вjь'ренъ, но вjь'ренъ.

(с. 772)

м~f. А='ще хо'щемъ вои'стинну благоугоди'ти бг~у, и= 
блаже'ннjьйшимъ возлю'блени бы'ти любле'нiемъ, на'гъ о_у='мъ 
на'шъ бг~ови предста'вимъ, ничи'мже привлачи'мь прису'щагw 
вjь'ка, ни худо'жествомъ, ни ра'зумомъ, ни 
и=зму'дрствованiемъ, ни словоwправда'нiемъ, а='ще и= все'й 
нака'зани бу'демъ прему'дрости мi'ра. W\твраща'ется бо бг~ъ 
съ мнjь'тельнымъ нра'вомъ приступа'ющихъ къ нему`, и= 
тщесла'вiемъ о_у=питава'емыхъ и= надме'нныхъ: до'брjь бо 
нjь'цыи w\т сказа'телей, о_у=пита'тельство и= дме'нiе, 
су'етное и=здадо'ша мнjь'нiе.

н~. Ка'кw возмогли` бы'хомъ боре'нiемъ побjьди'ти 
пред\ъудержа'вшiй грjь'хъ; ну'жды потре'ба: му'жъ бо, 
глаго'летъ, во трудjь'хъ труди'тся, и= понужда'ется 
поги'бель свою` любопря'ся всегда` возрjьва'ти къ ст~ы'нjь 
свои'хъ пw'мыслъ. Ну'ждою же ну'жду рjьши'ти не w\трече'но 
_е='сть зако'ны. Про'чее а='ще о_у='бw и= вно'симъ ну'жду 
нjь'коегw тща'тельства, а='ще и= немощнjь'йшу, w=жида'емъ же 
про'чее и=му'щыя найти` на ны` съ высоты` си^лы, сjьдя'ще во 
i=ерусали'мjьхъ{Луки` гл. к~д, ст. м~а.}, си'рjьчь въ 
непреста'ннjьй моли'твjь и= и=нjь'хъ добродjь'телехъ: когда` 
прiи'детъ къ на'мъ ну'ждою крjь'пкою, ниже' бо 
немощнjь'йшею, по на'шей ну'ждjь дjь'лающею, но ну'ждою 
нjь'коею и=зглаго'латися не могу'щею плотски'ма о_у=стна'ма: 
побjьжда'ющею мно'гою держа'вою{крjь'постiю.} и= 
w=долjьва'ющею sлjь'йшiй же нра'въ и= бjьсо'вское 
w=sлобле'нiе: побjьжда'ющею же и= къ го'ршему о_у=клоне'нiе 
ду'шъ на'шихъ, побjьжда'ющею же и= неподw'бная тjьлесе` 
движ_е'нiя. Бы'сть бо, глаго'летъ, шу'мъ съ небесе` jа='кw 
носи'му дыха'нiю бу'рну{Дjь'ян. гл. г~, ст. в~.}: да 
и=зве'ржетъ sло'бу при'снw на го'ршее ну'дящую на'съ.

н~а. Лови'тъ вра'гъ, jа='кw ле'въ во w=гра'дjь 
свое'й{_Псал. f~, ст. л~.}, и= кры'етъ на'мъ сjь^ти и= 
мр_е'жи пw'мыслъ нечи'стыхъ и= нечести'выхъ: но и= мы` а='ще 
не спи'мъ, возмо'жемъ бо'льшы и= лютjь'йшы тому` поставля'ти 
сjь^ти и= мр_е'жи и= подса^ды: моли'тва бо и= _псало'мъ, 
бдjь'нiе же и= смиренному'дрiе, и= _е='же къ бли^жнимъ 
служе'нiе, и= ми'лость, и= благодаре'нiе, и= бж~е'ственныхъ 
слове'съ слы'шанiе, (с. 773) подса'да врагу` и= сjь'ть и= 
jа='ма и= ра^ны и= о_у=да'ва и= мр_е'жы быва'ютъ.

н~в. Во мно'зjь{мно'гимъ вре'менемъ.} sjьлw` во'зрастомъ 
пред\ъуспjь'въ бж~е'ственный давi'дъ, благодаря` 
и=збра'вшему и=` бг~у, глаго'летъ w= коне'чныхъ 
благослове'нiя: jа='кw ны'нjь w=брjь'те ра'бъ тво'й се'рдце 
свое` помоли'тися моли'твою се'ю. Сiе' же рече'ся, да мы` 
о_у=разумjь'емъ, jа='кw мно'га по'двига и= вре'мене потре'ба 
въ моли'твахъ. Jа='кw да _е=два` w=бря'щемъ нестужа'емое 
о_у=ма` о_у=строе'нiе, и='но нjь'кое серде'чно не'бо, 
и=дjь'же живе'тъ хр\сто'съ, jа='коже глаго'летъ а=п\слъ: 
И=ли` не зна'ете, jа='кw i=и~съ хр\сто'съ живе'тъ въ 
ва'съ{в~ Кор. гл. г~_i, ст. _е~.};

н~г. А='ще хр\сто'съ на'мъ бы'сть пра'вда и= 
прему'дрость, и= прw'чая: jа='вjь, jа='кw и= поко'й{а~ Кор. 
гл. а~, ст л~.}. Прiиди'те бо, глаго'летъ, ко мнjь` вси` 
тружда'ющiися и= w=бремене'ннiи, и= а='зъ о_у=поко'ю 
вы`{Матf. гл. а~_i, ст. к~и.}. До'брjь о_у=`бо рече'ся, 
jа='кw суббw'та, си'рjьчь поко'й, человjь'ка ра'ди бы'сть: 
въ са'момъ бо _е=ди'номъ хр\стjь` поко'й полу'читъ 
человjь'ческiй ро'дъ.

н~д. Jа='коже _е='сть ча'ша паде'нiя и= ча'ша jа='рости, 
та'кw _е='сть и= не'мощи ча'ша, ю='же взе'мь w\т на'съ гд\сь 
въ прили'чествующее вре'мя, дае'тъ въ ру'ки вра^гъ на'шихъ: 
да про'чее не ктому` мы`, но бjь'си и=знемога'ютъ и= 
па'даютъ.

н~_е. Jа='коже во внjь'шнихъ веще'хъ су'ть 
торжницы`{пjь'няжницы.} тка'тели, ловцы`, ра'тницы, 
со_оружи'тели: та'кw и= во вну'треннихъ разумjьва'й, jа='кw 
су'ть и= въ помышле'нiихъ, котw'рницы, w=бава'тели, морстi'и 
разбо'йницы, лови'тели, скверни'тели, о_у=бi'йцы, и= 
прw'чая: и=`хже подоба'етъ ско'рw 
предзатворя'ти{предвозбраня'ти.} внjь` благочести'вымъ 
сопротиворjь'чiемъ и= моли'твою, и= па'че же скверни'телей: 
да не w=скверня'тъ ст~о'е мjь'сто, и= да не w=скверня'тъ 
человjь'ка бж~iя.

н~s. Не то'кмw я=зы'комъ разбо'йничествуемь _е='сть 
гд\сь, ко _е='же спасти`, jа='коже на разбо'йницjь бы'сть, 
и='же вопiя'ше w\т креста`, но и= по'мысломъ: глаго'лаше бо, 
рече`, въ себjь` кровоточи'вая, (с. 774) а='ще прикосну'ся 
воскри'лiю ри'зъ _е=гw`, спасе'на бу'ду. И= ра'бъ 
а=враа'мовъ w= реве'ккjь глаго'ля бг~ови во о_у=мjь`{Быт. 
гл. к~д, ст. _е~_i.}.

н~з. Jа='снjь са'мой то'й грjь'хъ къ бг~у приво'дитъ 
раскаява'ющагося, чу'вство прiе'млющаго sлосмра'дiя и= 
тя'жести и= неи'стовства _е=гw`: не хотя'щаго же къ 
покая'нiю преклони'тися, не приво'дитъ къ бг~у: о_у= себе' 
же па'че держа`, о_у='зами нерjьши'мыми связу'етъ, 
крjь'пльша и= лютjь'йша про'чее жела^нiя поги'бели дjь'лая.

н~и. Внемли` себjь` w\т чарw'въ i=езаве'линыхъ{д~ Цар. 
гл. f~, ст. к~в.}, jа=`же па'че су'ть по'мыслы, кич_е'нiя и= 
су^етныя сла^вы. Возмо'жеши же сiя^ w=долjь'ти благода'тiю 
бж~iею, о_у=ничижа'я ду'шу, и= w=хужда'я ту`, и= поверга'я 
себе` пред\ъ гд\семъ, и= призыва'я _е=го`, во _е='же помощи` 
тебjь`, и= вjь'дая, jа='кw неб_е'сна су'ть дарова^нiя. 
Тjь'мже глаго'летъ: никто'же мо'жетъ прiима'ти ничесw'же, 
а='ще не бу'детъ дано` _е=му` съ небесе`{I=wан. гл. г~, ст. 
к~з.}.

н~f. Глаго'летъ зако'нъ: а='ще же бу'дутъ 
свидjь'тельствовавше _е=му`, и= не потреби'тъ _е=го`, да 
w\тда'стъ. _О=вогда` на о_у=чрежде'нiи предска'четъ 
тщесла'вный по'мыслъ возглаго'лати хотя` внjь` вре'мене: 
засвидjь'тельствуютъ же тебjь` а='гг~льстiи по'мыслы 
потреби'ти блядолюби'вый и= безвре'менный по'мыслъ. А='ще 
о_у='бw не потреби'ши _е=го` благи'мъ молча'нiемъ, но 
попу'стиши _е=му` произы'ти на внjь'шнее, напыще'нъ бы'въ 
киче'нiемъ, тогда` про'чее возда'си до'лгъ, и=ли` грjьху` 
вели'ку судо'мъ пре'данъ бы'въ, и=ли` тя'жкимъ нjь^кимъ 
болjь'знемъ тjьл_е'снымъ: и=ли` ча^стымъ бра'тiй 
прираже'нiямъ: и=ли` _е='же въ бу'дущемъ вjь'цjь муче'нiю: 
и='бо и= w= пра'зднjь и= тщесла'внjь сло'вjь сло'во возда'мы 
за я=зы'ка ненаказа'нiе: тjь'мже подоба'етъ я=зы'къ на'шъ 
тре'звеннjь храни'ти.

_кс~. _Е=ли'цы сластьми` и=скуша'еми су'ть и= 
jа='ростьми и= славолю'бiемъ и= про'чими, сi'и глаго'лются 
со'лнцемъ о_у='бw во дни` w=жига'тися, но'щiю же 
луно'ю{_Псал. р~к, ст. s~.}. Помоли'ся о_у=`бо 
бж~е'ственнымъ покрове'нъ бы'ти росоиспуща'ющимъ 
_о='блакомъ, jа='кw да зно'я врагw'въ о_у=бjьжи'ши.

(с. 774)

_кс~а. Ника'коже на тя` дерзнове'нiе да'ждь пiя'нства 
защи'тникwмъ и= рабw'мъ безчи'нныя трапе'зы, ниже` съ 
безсту'дiемъ глаго'лати съ тобо'ю хотя'щымъ, а='ще бы и= 
сjь'ды лице'мъ бы'ли, а='ще бы и= мно'го вре'мя и=мjь'ли во 
и='ночестjьмъ житiи`, да не по писа'нiю, гни'лость покры'етъ 
тя`, и= нечи'стыми и= се'рдцемъ неwбрjь'занными сведе'нъ 
бу'деши.

_кс~в. Пре'жде вручи'шася петру` ключи`, та'же попуще'нъ 
бы'сть па'сти во w\тверже'нiе, jа='коже о_у=цjьлому'дритися 
паде'нiемъ мудрова'нiю. И= ты` о_у=`бо, а='ще разумjь'нiя 
клю'чь прiе'мь. и= въ разли'чны по'мыслы впа'даеши, не 
о_у=жаса'йся: сла'ви же _е=ди'наго прему'драго на'шего 
гд\са, паде'нiи w=бузда'ющаго мнjь'нiе восходя'щее на 
бж~е'ственшiй ра'зумъ, и=скуш_е'нiя бо о_у=зда` су'ть 
w=буздова'ти могу'ща человjь'ческое дме'нiе про'мысломъ 
бж~iимъ.

_кс~г. А='ще дw'брая мно'жицею w\т на'съ w\те'млетъ 
гд\сь jа='коже бога'тство i='wвле: Гд\сь бо даде`, гд\сь 
взя'тъ{I='wва гл. а~, ст. к~а.}: вся'кw нjь'гдjь и= sла^я, 
jа=`же на'мъ наведе` вjь'чный, w\т руки` на'шея во'зметъ: 
блага^я бо, глаго'летъ, и= sла^я w\т гд\са. И= наводя'й на 
ны` sла^я, то'й наведе'тъ на ны` и= вjь'чное весе'лiе со 
сла'вою вjь'чною. Jа='коже бо бдjь'хъ, глаго'летъ гд\сь, во 
_е='же низврати'ти, и= sло` сотвори'ти ва'мъ, и= па'ки 
сози'жду, и= не низложу`, и= насажду` и= не и=сто'ргну. Да 
молчи'тъ о_у=`бо наро'дная глаго'лющи при'тча: w\тне'лjьже 
sлjь`, нjь'сть до'брjь. На го'ршее бо и=змjьни'вый в_е'щи 
гд\сь, мо'жетъ вся'кw сiя^ па'ки на свjьтлjь'йшее неча'яннw 
прелага'ти.

_кс~д. И='же на бjь'сы и=ли` воздержа'нiемъ, и=ли` 
моли'твою, и= вся'кою добродjь'телiю sjь'льнjье и= 
рjьти'тельнjье находя'й, глу'бшы w\т ни'хъ ра^ны 
воспрiи'метъ, до'ндеже и= въ безнаде'жiе прiити`: 
w=сужде'нiе мы'сленныя сме'рти о_у=смотрjьва'я въ свое'й 
души`, jа='коже приходи'ти глаго'лати _е=му`: кто' мя 
и=зба'витъ w\т тjь'ла сме'рти сея`{Ри'м. з~, ст. к~д.}; 
понужда'емь бо _е='смь нево'льнw повинова'тися зако'нwмъ 
супоста'та.

_кс~_е. Не про'стjь преднапи'сано бы'сть, jа='кw нjь'цыи 
къ себjь` глаго'лаху: воста'ните, и= прiи'демъ къ лю'демъ 
о_у=пова'ющымъ наде'ждею (с. 776) и= молча'щымъ{Су'дей гл. 
и~_i, ст. f~.}. И= па'ки: Прiиди'те возше'дше собесjь'дуимъ 
съ ни'ми я=зы'комъ о_у='мнымъ ле'стнымъ, и= w\тврати'мъ я=` 
къ на'мъ w\т и='стины{И=са'iи гл. з~, ст. s~.}. Лю'тiи бо 
бjь'сове w=быко'ша чрез\ъ всю` жи'знь на произво'лившихъ 
безмо'лвное житiе` и=з\ъwщря'ти мечи` и=скуше'нiй, и= 
неи'стовнjье наипа'че на благоговjь'йнjьйшыя же и= 
благочести'вjьйшыя во'инство о_у=стремля'ти сами'мъ тjь'мъ 
дjь'ломъ въ грjь'хъ рjь'юще си'хъ ра'тьми несно'сными. Да 
не'гли поне` та'кw возмо'гутъ w\т jа='же во хр\ста` вjь'ры 
и= моли'твы и= благонаде'жiя w=ста'вити ра'тwванныя. Но мы`, 
jа='коже глаго'летъ дв~дъ, не w\тсту'пимъ w\т тебе`, 
до'ндеже о_у=ще'дриши ны`, и= о_у=даля'тся w\т на'съ 
поглоща'ющiи ны`{_Псал. _о~f, ст. f~_i.}. Не w\тсту'пимъ w\т 
тебе`, до'ндеже повели'ши w\тити` w\т на'съ и=скуша'ющымъ 
ны`, и= w=живе'мъ терпjь'нiемъ и= крjь'пкимъ безстра'стiемъ. 
Зане'же и=скуше'нiе _е='сть житiе` человjь'ку, и= во вре'мя 
о_у=чине'нно мно'жицею под\ъ но'ги чужды'хъ па'дати 
о_у=готовля'ется w\т подвигополо'жника. Великоду'шныя же 
души` и= до'блественныя сво'йственно _е='сть не 
w\тчаява'тися въ напа'стjьхъ.

_кс~s. А='ще толи'кw мо'жетъ бjь'съ, jа='кw и= не 
хотя'щу человjь'ку престроя'ти сего`, и= преводи'ти къ 
своему` стремле'нiю, w\т _е='же по _е=стеству` и=зсту'пльша 
блага'гw о_у=строе'нiя: коли'кw мо'жетъ а='гг~лъ во 
w=предjьле'нное вре'мя повелjь'нiе бж~iе прiе'мь, все` на 
лу'чшее превести` человjь'че завjьща'нiе{зало'гъ.}: А='ще 
всехла'дный сjь'веръ толи'кw возмо'же, jа='кw въ ка'менную 
жесто'кость претвори'ти мягча'йшее воды` _е=стество`: что` 
о_у='бw сотвори'тъ теплjь'йшiй ю='гъ; А='ще возду'хъ sjьлw` 
w=хлажде'нъ, вся^ себjь` повину'ти твори'тъ: кто' бо 
постои'тъ проти'ву лица` мра'за{_Псал. рм~з.}: ка'кw о_у='бw 
къ себjь` теплота` вся^ не прелага'етъ: кто' бо постои'тъ 
проти'ву лица` теплоты`; вjь'руимъ о_у=`бо, хла'дный же и= 
че'рный о_у='гль о_у=ма` на'шегw по'здjь нjь'когда, и=ли` 
скорjь'е, горя'щь же и= свjьтови'дjьнъ бы'ти прило'гомъ 
бж~е'ственнjьйшагw _о=гня`.

_кс~з. _Е='сть нjь'кое и= въ настоя'щемъ о_у=строе'нiе, 
свидjь'тельство и= зна'менiе на'шему вта'йнjь i=w'сифу 
полага'емо безстра'стiя _е=ди'но (с. 777) _е=смы`, и='мже 
о_у='мъ и=зше'дъ w\т _е=гv'пта, w\те'млется о_у='бw 
стра'стныхъ бреме'нъ, и= jа='кw въ но'щи сту'днjьйшiя 
рабо'ты, я=зы'ка же, _е=гw'же не вjь'дяше, слы'шитъ, не 
ктому` я=зы'ка бjьсw'въ скве'рна и= тли'тельна пра'вагw 
ра'зума{о_у=ма`.}, но я=зы'ка свя'та свjьтоно'сныхъ 
а='гг~лъ, преwбража'ющихъ о_у='мъ w\т тjь'ла на 
безтjьле'сное, я=зы'ка просвjьти'тельна прiе'млющiя души`.

_кс~и. Слы'шахъ нjь'кiихъ бра'тiй неду'гующихъ тjь'ломъ 
неwсла'бнw, и= не могу'щихъ о_у=потреби'ти поще'нiя, 
ре'кшихъ ко мнjь`: ка'кw мо'жемъ без\ъ поще'нiя и=зба'витися 
дiа'вола и= страсте'й; Къ ни^мже глаго'лати подоба'етъ, 
jа='кw не то'кмw w=ша'янiемъ снjь'дныхъ, но и= во'племъ 
се'рдца потреби'ти и= и=згна'ти возмо'жете sла^я же и= 
sлы'хъ подме'тники: Воззва'ша бо, глаго'летъ, ко гд\су, 
внегда` скорбjь'ти и=`мъ, и= и=зба'ви и=`хъ{_Псал. р~s, ст. 
s~.}, и= па'ки пи'сано _е='сть: И=з\ъ чре'ва а='дова во'пль 
мо'й, о_у=слы'шалъ _е=си` гла'съ мо'й: и= да взы'детъ и=з\ъ 
и=стлjь'нiя живо'тъ мо'й{I='wва гл. г~, ст. г~ и= з~.}. 
Тjь'мже, до'ндеже пре'йдетъ беззако'нiе, си'рjьчь стуже'нiе 
грjьха`, воззову`, глаго'летъ, къ бг~у вы'шнему{_Псал. н~s, 
ст. в~ и= г~.}, jа='кw да велича'йшее благодjья'нiе да'руя, 
и= са'мый то'й прило'гъ грjьха` и=стреби'тъ свое'ю вла'стiю, 
и= стра'стнагw о_у=ма` i='дwлы и=згла'дитъ, и= 
без\ъi'дwльны{безстра'стны.} пока'жетъ, jа=`же о_у= на'съ 
по'лны i='дwлъ{мечта'нiй.} не'мwщи. А='ще о_у='бw не прiя'лъ 
_е=си` дарова'нiя воздержа'нiя, вjь'ждь, jа='кw моли'твою и= 
о_у=пова'нiемъ хо'щетъ тя` гд\сь о_у=слы'шати моля'щася. 
Позна'въ о_у=`бо вл\дчнюю судьбу`, не печа'луй w= 
по'стничества и=знеможе'нiи: па'че же потщи'ся и=збы'ти w\т 
врага` моли'твою и= терпjь'нiемъ бл~года'рнымъ. А='ще 
о_у='бw го'нятъ вы` пw'мыслы не'мощи и= sлострада'нiя w\т 
гра'да по'стническа, бjь'гайте въ другi'й, си'рjьчь, въ 
моли'тву и= благодаре'нiе.

_кс~f. Глаго'ла фараw'нъ моля'ся, да w\ти'метъ бг~ъ w\т 
мене` сме'рть сiю`, и= о_у=слы'шанъ бы'сть: подо'бнjь же и= 
вjь'си, моли'вшiи гд\са, да не во глубину` по'слани бу'дутъ, 
получи'ша проше'нiе: кольми` па'че о_у=слы'шанъ бу'детъ 
хрiстiа'нинъ человjь'къ, моля'йся свобо'ду получи'ти w\т 
мы'сленныя сме'рти.

(с. 778)

_о~. И='же вре'мя нjь'кое w\т бж~е'ственныя 
просвjьща'емый и= о_у=покоева'емый бjь` благода'ти, по 
спря'танiи же сея`, въ пар_е'нiя и= скв_е'рны впа'даяй, и= 
ропща'й сегw` ра'ди, и= не мужа'яйся моле'нiемъ па'ки 
воззва'ти спаси'тельное _о='но и=звjьствова'нiе, но 
негоду'яй: подо'бенъ _е='сть ни'щу прiе'мшу ми'лостыню w\т 
пала'ты, и= неудо'бь терпя'щу, зане'же не вни'де вну'трь 
споwбjь'дати царе'ви{поwбjь'дати съ царе'мъ.}.

_о~а. Блаже'ни не ви'дjьвшiи мя`, и= вjь'ровавше{I=wа'н. 
гл. к~, ст. к~f.}, jа='коже блаже'ни и=`же въ спря'танiи 
бл~года'ти не w=брjьта'ющiи о_у=тjьше'нiя въ себjь`, па'че 
же протяже'нiе ви'дящiи ско'рбныхъ и= тьму` тя'жку, и= не 
w\тчаява'ющiися: но вjь'рою о_у=крjьпля'ющiися, внегда` 
непщева'ти ви'дjьти неви'димаго, и= терпjь'ти 
до'блественнjь.

_о~в. _Е='же благода'тiю во свое` вре'мя по мно'зjьхъ 
по'двизjьхъ и= печа'ли и= слеза'хъ дае'мое съ небесе` 
и='щущымъ сегw` смиренному'дрiе, крjь'пльше по 
превосхожде'нiю и= бо'льшее _е='сть смире'нiя w\тпа'дшихъ 
w\т добродjь'тели: _е=гw'же сподо'бльшiися, соверше'нни 
вои'стинну су'ть му'жiе и= нестужа'еми.

_о~г. _Е=гда` w=ста'ви дiа'волъ гд\са, тогда` прiидо'ша 
а='гг~ли, и= служа'ху _е=му`{Матf. гл. д~, ст. л~г.}: 
подоба'етъ о_у=`бо вjь'дjьти, зане` jа='коже не пи'сано 
_е='сть, внегда` и=скуша'емь бя'ше то'й, jа='кw приступи'ша 
а='гг~ли: та'кw и= на'мъ и=скуша'_емымъ, во вре'мя нjь'кое 
w\тхо'дятъ не дале'че а='гг~ли бж~iи, та'же по w\тше'ствiи 
и=скуша'ющихъ, прихо'дятъ къ на'мъ, представля'юще 
бж~е'ств_енная разумjь^нiя: о_у=твержде'нiе, просвjьще'нiе, 
о_у=миле'нiе, о_у=тjьше'нiе, терпjь'нiе, о_у=слажде'нiе, и= 
_е=ли^ка спаса'ютъ, о_у=крjьпля'ютъ, и= возстяжава'ютъ ду'шу 
о_у=тружде'нну, рече'ся бо наfанаи'лу: jа='кw о_у='зриши 
а='гг~лы восходя'щыя и= нисходя'щыя над\ъ сн~а 
чл~вjь'ческаго{I=wа'н. гл. а~, ст. н~а.}, си'рjьчь, на ро'дъ 
человjь'ческiй служе'нiе а='гг~лwвъ и= по'мощь бога'тнjь 
и=злiе'тся.

_о~д. Помяни` а=рхiере'а _о='наго, _е=гw'же _о=десну'ю 
ста` дiа'волъ проти'витися _е=му`{Заха'р. гл. г~, ст. а~.}, 
вся'кому, си'рjьчь, десно'му помышле'нiю и= сло'ву и= 
дjь'лу, jа='кw да не о_у=жа'снешися w= случа'ющихся.

(с. 779)

_о~_е. Вjь'дати прили'чествуетъ и='ноку, что` о_у='бw 
_е='сть не'мощь; jа='коже _е='же, поми'луй мя`, jа='кw 
не'мощенъ _е='смь. Что' же w\тступле'нiе w\т бг~а, и='же 
неду'гъ _е='сть дiа'воль и= а='ггелwвъ _е=гw`;

_о~s. И='мже w='бразомъ желjь'зо неприкоснове'нно 
твори'тъ _о=гня` совокупле'нiе: та'кw ча^стыя мл~твы 
крjь'пльшь о_у=строя'ютъ о_у='мъ на бра'нь вра'жiю. тjь'мже 
все'ю си'лою лjь'ность на'мъ сотворя'ти тща'тся w= моли'твы 
присjьдjь'нiи, вjь'дяще сiю`, себjь` о_у='бw навjь'тну, 
о_у=му' же побо'рну.

_о~з. Прiя'тъ давi'дъ о_у=се'рдiе соизше'дшихъ съ ни'мъ 
w\т секела'га на и=ноплеме'нники, а='ще и=знемо'гше и= 
w=ста'шася на пото'цjь восо'ровjь: возврати'вся бо къ ни^мъ 
съ побjь'дою, jа='же на ва'рвары, и= слы'шавъ глаго'лющихъ, 
jа='кw не подоба'етъ да'тися ча'сти w\т плjь'на, 
сjьдjь'вшымъ w\т разслабле'нiя на пото'цjь: и= тjь'мъ 
стыдя'щымся и= ничто'же глаго'лющымъ. w\твjь'тствуетъ w= 
ни'хъ блаже'ннjьйшiй давi'дъ, глаго'ля: jа='кw при 
сосу'дjьхъ посажде'ни бы'ша блюду'ще, тjь'мже и= ра'вную 
тjь^мъ даде` ча'сть съ да'нною му'жеств_еннымъ и= 
благоду^шнымъ ра'тникwмъ{а~ Цар. гл. л~.}. Смотри` о_у=`бо, 
дабы` и= w= бра'тjь нjь'коемъ, нача'ло о_у='бw те'пло 
показа'вшемъ, по'слjьжде же вма'лjь w=блjьни'вшемся, сосу'ди 
спасе'нiя разумjь'лися, вjь'ра и= раска'янiе, смире'нiе и= 
пла'чь, терпjь'нiе и= о_у=пова'нiе, и= долготерпjь'нiе, и= 
прw'чая, въ ни'хже кто` не'мощенъ нра'вомъ присjьдjь'въ, и= 
потерпjь'въ, _е='же w= хр\стjь` ча'янiемъ: jа='коже лjь'по 
_е='сть, получа'етъ нjь'кiй вjь'ченъ да'ръ.

_о~и. Леvi'ты о_у='бw и= свяще'нницы нареко'шася, и=`же 
всjь'хъ w\тню'дъ себе` бг~ови возложи'вшiи и= дjья'нiемъ и= 
видjь'нiемъ: ско'ти же леvi'тстiи нарица'ются, и=`же не 
могу'щiи о_у='бw (не) ходи'ти въ слjь'дъ страсте'й: 
жела'ющiи же добродjь'тели, и= w= се'й по вмjь'стному 
о_у=се'рдствующiи, и= сея` жела'ющiи всегда`, а='ще и= 
погрjьша'ютъ мно'жицею, за _е='же w\т sло'бы и=зжи^леннымъ 
бы'ти. подоба'етъ же во вре'мя прили'чествующее, и= си^мъ 
дарова'нiе прiя'ти безстра'стiя, _е=ди'нjьмъ 
человjьколю'бiемъ бж~iимъ: жела'нiе бо о_у=бо'гихъ 
о_у=слы'ша гд\сь.

(с. 780)

_о~f. Jа='звы, jа=`же наво'дитъ на ны` вра'гъ и=ли` 
jа='вjь ви'димw, мно'жицею разумjь'емъ и= ви'димъ: муч_е'нiя 
же и= болjь^зни, jа=`же w\т на'съ те'рпитъ, и=справля'ющымъ 
на'мъ _о=вогда` добродjь'т_ели, и=ли` раскаява'ющымся w= 
прегрjьше'нiихъ, и=ли` долгоду'шествующымъ, и= терпя'щымъ w= 
приключе'нiихъ, и=ли` моля'щымся, и= прw'чая 
о_у=хищря'ющымъ, w= ни'хже то'й разпыха'ется и= му'чится, и= 
пла'четъ и= рыда'етъ: сiя^ вся^ мы` по смотре'нiю не 
ви'димъ, да не ка'кw w=слабjь'емъ: пра'ведно бо, глаго'летъ, 
о_у= бг~а возда'ти ско'рбь w=скорбля'ющымъ на'съ.

п~. А='ще состарjь'вшiйся на земли` и= на ка'мени 
пjь'нь, w\т вони` водны'я прораща'етъ jа='кw навосажде'нный: 
влjь'поту _е='сть и= на'мъ возбужда'ющымся си'лою ст~а'гw 
дх~а, возрасти'ти нетлjь'нiе, _е='же по _е=стеству` 
прiя'хомъ, и= сотвори'ти жа'тву jа='кw новосажде'нiе, а='ще 
и= въ ве'тхаго низпадо'хомъ человjь'ка.

п~а. Ко w\тча'явшей себе` за прехожде'нiе и=скуше'нiй и= 
грjьхw'въ мно'жество души`, и= глаго'лющей: Поги'бе наде'жда 
на'ша, о_у=бiе'ны бы'хомъ, рече'но бы'сть w\т 
неw\тчаява'ющагw спасе'нiе на'ше, бг~а, _е='же жи'ви 
бу'дите, и= о_у=вjь'сте, jа='кw а='зъ _е='смь гд\сь{I=езек. 
гл. л~з, ст. а~.}: къ недоумjьва'ющей же души`, ка'кw 
о_у='бw возмо'жетъ вели'кими добродjь'тельми роди'ти 
хр\ста`; глаго'лано бы'сть: дх~ъ ст~ы'й на'йдетъ на 
тя`{Луки` гл. а~, ст. л~_е.}: а= и=дjь'же _е='сть дх~а ст~а 
прише'ствiе, да не взы'щеши про'чее _е=стества` и= _о=бы'чая 
послjь'дованiя, и= зако'на: всеси'ленъ бо _е='сть покло'нный 
и= ст~ы'й дх~ъ, и= не су^щая въ _е=стество` произво'дитъ 
тебjь`, jа='кw да о_у=диви'шися: но и= побjьди'теля ны'нjь 
показу'етъ о_у=ма`, и='же пре'жде побjьжда'шеся. Свы'ше бо 
гряды'й на ны` за благоутро'бiе о_у=тjь'шитель, над\ъ 
всjь'ми _е='сть: над\ъ всjь'ми бо тя` поставля'етъ 
_е=сте'ственными движе'нми и= бjьсо'вскими страстьми`.

п~в. Подвиза'йся во влады'чественнjьмъ твое'мъ 
свjьтоза'рiе храни'ти невреди'мо. А='ще на'чнеши по стра'сти 
зрjь'ти, w=мрачи' тя гд\сь, и= посла` о_у=зду` лицу` 
твоему`, и= свjь'тъ _о='чiю тво_е'ю нjь'сть съ тобо'ю{_Псал. 
л~з, ст. а~_i.}, но а='ще сiя^ и= та'кw су'ть, да не 
о_у=томи'шися, (с. 781) ниже` w=слабjь'еши моля'ся со 
ст~ы'мъ давi'домъ: Посли` свjь'тъ тво'й и= и='стину твою`, 
мнjь` дря'хлующу, спасе'нiе лица` моегw`, и= бг~ъ 
мо'й{_Псал. м~в, ст. г~ и= _е~.}: По'слеши бо дх~а твоего`, 
и= сози'ждутся, и= w=бнови'ши лице` земли`{_Псал. р~г, ст. 
л~.}.

п~г. Блаже'нъ и='же несы'тнw и='мать jа='сти и= пи'ти 
моли^твы и= _псалмы` здjь` но'щь и= де'нь, и= о_у=крjьпи'тъ 
себе` сла'внымъ писа'нiя чте'нiемъ: таково'е бо причаще'нiе 
и=зрасти'тъ души` неувяда'емо весе'лiе въ бу'дущемъ вjь'цjь.

п~д. Все'ю си'лою о_у=твержда'йся не па'дати: па'дати 
бо, не подоба'етъ крjь'пкому подви'жнику: а='ще же случи'тся 
па'сти, а='бiе возскочи`, и= ста'ни па'ки въ до'бромъ 
по'двизjь. А='ще и= тмори'цею сiе` случи'тся спря'танiемъ 
благода'ти, тмори'цею и= _о='но да бу'детъ, си'рjьчь _е='же 
воста'нiя, и= до сконча'нiя твоегw`. Пи'сано бо _е='сть: 
jа='кw а='ще седмери'цею паде'тъ пра'ведникъ, си'рjьчь 
чрез\ъ все` житiе`, седмери'цею и= воста'нетъ{Матf. гл. 
и~_i, ст. к~а и= к~в.}. Доне'лjьже держи'ши _о=ру'жiе 
ст~а'гw w='браза, со слеза'ми и= моле'нiемъ _е='же къ бг~у, 
въ стоя'щихъ вмjьня'ешися, а='ще и= мно'жицею па'лъ _е=си`: 
доне'лjьже пребыва'еши со и='ноки, jа='кw му'жественъ во'инъ 
на пре'днихъ прiе'млеши jа='звы, и='миже и= похвале'нъ 
бу'деши па'че, jа='кw ниже` о_у=язвля'емь претерпjь'лъ 
_е=си` преда'ти и=ли` w\тступи'ти. А='ще же w\тсту'пиши w\т 
и='нокwвъ: по плеща'мъ о_у=язвля'ешися про'чее jа='кw 
бjьгу'нъ и= боязли'въ и= чиноwста'витель и= 
бездерзнове'ненъ.

п~_е. Лютjь'е, w\т _е='же согрjьша'ти, _е='сть, _е='же 
w\тчаява'тися: i=у'да бо преда'тель малоду'шенъ бjь` и= 
неискусобра'ненъ, и= сегw` ра'ди на w\тча'явшася того` 
прите'къ вра'гъ, сило` возложи`: Пе'тръ же ка'мень тве'рдый 
стра'шнымъ паде'нiемъ низведе'нъ бы'въ, jа='кw 
и=скусобра'ненъ не w=слабjь` ниже` w\тча'яся печа'ленъ 
бы'въ, но возскочи'въ принесе` горча'йшя сле'зы w\т се'рдца 
скорбя'ща и= смире'нна: и= а='бiе супоста'тъ на'шъ ви'дjьвъ 
сiя^ jа='кw пла'менми sjь'льнjьйшими на зра'цjьхъ пали'мь, 
w\тскочи` бjьжа` дале'че, и= лю'тjь плачево'пльствуя.

(с. 782)

п~s. Проти'ву си^мъ трiе'мъ наипа'че и='ночествуяй, 
бра'нь и=мjь'ти до'лженъ _е='сть непримири'тельну: проти'ву 
чревонеи'стовству, и= проти'ву безпрiwбрjь'тенной сла'вjь, 
и= проти'ву пjьнязолю'бiю{сребролю'бiю.}, _е='же _е='сть 
i=дwлослуже'нiе.

п~з. Ца'рь нjь'кiй i=сра'ильтянинъ, трwглодv'тянъ 
jа=зы'къ и= и=ны^я ва'рвары, _псалмы` и= пjь'нiи и= 
пjь'сньми духо'вными побjьди`, во словесjь'хъ и= 
_о=рга'нjьхъ давi'довыхъ{в~ Парал. гл. в~_i, ст. г~. и= 
глава` к~, ст. к~в.}: и='маши и= ты` ва'рвары трwглодv'тяны, 
въ чу^вства твоя^ и= о_у=деса` входя'щыя бjь'сы, и= пло'ть 
му'чащыя раждеже'нiемъ, и= о_у=строя'ющыя тя` стра'стнw 
зрjь'ти же и= слы'шати, и= w=бонява'ти, и= глаго'лати 
неподо'бны глаго'лы, и= _о='чи по'лны и=мjь'ти 
прелюбодjья'нiя, и= смуща'тися вну'трь и= внjь` jа='кw 
вавv"лw'нская пе'щь. Попецы'ся о_у=`бо и= са'мъ вjь'рою 
ве'лiею и= _псалмы` и= пjь'нiи и= пjь'сньми духо'вными, 
дjь'йствующихъ sла^я трwглодv'тянъ внеза'пу и=стреби'ти.

п~и. Jа='коже человjь'ку чрез\ъ человjь'ка спаса'тися 
хо'щетъ гд\сь, та'кw и= человjь'ку чрез\ъ человjь'ка 
поги'бнути тщи'тся сатана`. Тjь'мже не подоба'етъ 
прилjьпля'тися му'жу презри'телю и= лука'ву{sлоу'мну.}, и= 
не храня'щу я=зы'ка, да не съ ни'мъ въ му'ку w\ти'деши: 
_е=два' бо кто` пра'ведному приближа'яся спасе'нiе 
получа'етъ. А='ще же кто` съ лука'внующимъ соwбраща'тися 
бу'детъ, не наблюда'я ся`, jа='кw губи'тельство и= прока'зу 
гото'во w=бря'щетъ и=стопле'нiе{кораблекруше'нiе.}: и= кто` 
про'чее поми'луетъ, ра'достнjь приближа'ющагося ко sмi'ю; 
Бjь'гай о_у=`бо ненака'занныхъ я=зы'комъ и= ратосрази'телей, 
и= смуща'емыхъ вну'тренними и= внjь'шними о_у=десы`.

п~f. Кто` му'дръ, и= разу'менъ, и= дру'гъ бж~iй 
нарещи'ся хотя`, да ду'шу свою` потщи'тся предста'вити 
гд\сви такову`, jа=кову` ту` прiя'тъ w\т негw` чи'сту и= 
неуя'звлену, и= всю` непоро'чну, и= сегw` ра'ди да 
о_у=вjьнча'ется на небесjь'хъ, и= w\т а='гг~лъ о_у=блаже'нъ 
да бу'детъ.

ч~. _Е=ди'нъ глаго'лъ бла'гъ скве'рнаго нjь'когда 
_о='наго разбо'йника, чи'ста и= свя'та содjь'ла, и= въ ра'й 
введе`, и= _е=ди'нъ глаго'лъ неподо'бенъ, возбрани` 
мwv"се'ови зе'млю w=бjьтова'нiя, да не о_у='бw (с. 783) 
ма'лъ неду'гъ я=зыково'лiе вмjьни'мъ: досадолю'бцы бо и= 
блядосло'вцы затворя'ютъ себjь` ца'рствiе небе'сное: зане'же 
му'жъ я=зы'ченъ а='ще бы и= здjь` и=спра'вилъ, но та'мw не 
и=спра'вится, па'че же запне'тся, и= sла^я о_у=ловя'тъ и=` 
во и=стлjь'нiе{_Псал. рл~f, ст. в~_i.]. До'брjь о_у=`бо 
глаго'лаше прему'дръ нjь'кiй му'жъ: jа='кw лу'чше _е='сть 
па'сти w\т высоты` на зе'млю, не'жели w\т я=зы'ка. 
Вjь'ровати о_у='бw подоба'етъ i=а'кwву а=по'столу пи'шущему: 
Да бу'детъ вся'къ человjь'къ ско'ръ о_у=слы'шати, и= ко'сенъ 
глаго'лати{I=а'кwв. гл. а~, ст. f~_i.}.

ч~а. Jа='кw да не пари'мъ прельща'еми w\т чу'вствъ w= 
суетjь`, добро` внима'ти глаго'лющему: И=ди'те лю'дiе мои`, 
вни'дите въ хра'мину се'рдца ва'шегw, сокрове'нную вся'кому 
чу'вственному помышле'нiю, въ безви'дную _о='ну _о=би'тель, 
просвjьща'емую безстра'стiемъ же и= w=сjьне'нiемъ ст~ы'я 
благода'ти: затвори'те дв_е'ри своя^ всjь^мъ ви^димымъ: 
о_у=кры'йтеся ма'лw _е=ли'кw _е=ли'кw: мала' бо _е='сть вся` 
человjь'ческая жи'знь. И= посе'мъ глаго'летъ: До'ндеже 
мимои'детъ гнjь'въ гд\снь{И=са'iи гл. к~s, ст. к~.}. 
Jа='коже и='нъ глаго'ла: До'ндеже пре'йдетъ 
беззако'нiе{_Псал. н~s, ст. в~.}: гнjь'въ бо гд\снь _е='сть 
и= беззако'нiе, не'гли о_у='бw бjь'сове и= стра^сти и= 
грjьхи`, jа='коже глаго'летъ ко бг~у и=са'iа: Се` ты` 
разгнjь'вался _е=си`, и= мы` согрjьши'хомъ{И=са'iи гл. 
_кс~д, ст. _е~.}. О_у=бjьга'етъ же гнjь'ва сегw` человjь'къ, 
внегда' внима'я се'рдцу моли'твою, и= вну'трь бы'ти 
невхо'дныхъ любопря'ся: привлецы' бо, глаго'летъ, 
прему'дрость па'че вну'треннjьйшихъ: зане'же вся` сла'ва 
дще'ре царе'вы вну'трь{_Псал. м~д, гл. д~_i.}. Тружда'юся 
же, до'ндеже вни'ду во ст~и'ло бж~iе{_Псал. _о~в, ст. 
з~_i.}, и= въ го'ру достоя'нiя, глаго'летъ, въ гото'вое 
жили'ще, _е='же содjь'лалъ _е=си` гд\си, ст~ы'ню, ю='же 
о_у=гото'вастjь ру'цjь твои`.

ч~в. Хотя'й вои'стинну w\трещи'ся, блаже'нному да 
подража'етъ проро'ку _е=лiссе'ю, ни _е=ди'ну себjь` 
w=ста'вль ве'щь мно'зjьмъ и= _о=гнепла'меннымъ _е='же къ 
бг~у раче'нiемъ. Вся^ о_у=`бо и=мjь^нiя своя^ да разда'стъ 
тре'бующымъ, и= та'кw поне'съ кр\стъ гд\снь предложе'нiемъ, 
да понужда'ется на во'льную сме'рть вино'вну быва'ющу 
вjь'чнагw ца'рствiя.

(с. 784)

ч~г. _Е=гда` дости'гнеши о_у=разумjь'ти, jа='кw 
а=морре'й возмога'етъ въ тебjь` jа='кw ду'бъ: помоли'ся 
гд\сви прилjь'жнw, да и=зсуши'тъ пло'дъ _е=гw`{А=морре'евъ.} 
све'рху, си'рjьчь дjь'ятельный грjь'хъ: и= кор_е'нiя _е=гw` 
w\ти'споду, си'рjьчь нечи^стыя по'мыслы. И= да w\ти'метъ 
гд\си а=морре'а w\т лица` твоегw`.

ч~д. Не подоба'етъ о_у=жаса'тися, внегда` а='ще ви'дите 
посмjьва'ющихся безмо'лвiю на'шему, немогу'щихъ 
безмо'лвствовати: па'че же по'йте на ня`, _о=ба'че не 
sлопо'мняще, и= _е='же къ бг~у повинове'нiе ва'ше sjь'лнше 
проти'вw поста'вите и=`мъ, вопiю'ще внегда` пjь'ти: _о=ба'че 
бг~ови повини'ся душе` моя`{_Псал. _кс~а, ст. s~.}: вмjь'стw 
бо _е='же люби'ти мя`, w=болга'ху мя`, а='зъ же 
моля'хся{_Псал. р~и, ст. д~.}, w= мое'мъ же и= _о='нjьхъ 
и=сцjьле'нiи.

ч~_е. Не дхну'вшу на мо'ре вjь'тру жесто'ку, не о_у='бw 
о_у=ви'дится волна`, и= не наше'дшу на ны` бjь'су, не 
и='мать w=бурева'тися страстьми` душа` ниже` тjь'ло.

ч~s. А='ще согрjьва'ешися при'снw моли'твою и= 
бж~е'ственною благода'тiю, глаго'летъ къ тебjь` 
бж~е'ственное писа'нiе, jа='кw ко w=блече'нному во _о=ру^жiя 
свjь'та: твое' же w=дjья'нiе тепло`: врази' бо твои` 
jа='коже въ сугу'бо w=дjья'нiе, въ сту'дъ w=дjь'яшася и= 
дрожа'нiе.

ч~з. Па'мять прiе'мля прегрjьше'нiй твои'хъ, не лjьни'ся 
би'ти п_е'рси, jа='кw да таковы'ми о_у=язвле'нми 
каменносjьщи` и='маши w=камене'нное се'рдце: и= w=бря'щеши 
круше'цъ мытаре'вагw зла'та, и= возра'дуешися w= бога'тствjь 
та'йнjьмъ.

ч~и. _О='гнь моле'нiй w= лу'чшихъ, и= ст~а'гw поуче'нiя 
слове'съ дх~а, да гори'тъ вы'ну на же'ртвенницjь души` 
твоея`{Леvi'т. гл. s~, ст. в~_i.}.

ч~f. А='ще при'снw тщи'шися w=бу'ти но'зjь во 
о_у=гото'ванiе благовjьствова'нiя ми'ра{_Е=фес. гл. s~, ст. 
_е~_i.}, сози'ждеши вся'кw и= сво'й си` до'мъ и= бли'жнягw 
твоегw`: а='ще же о_у=ны'еши, w=плева'нъ бу'деши неви'димw, 
и= по зако'ну наслjь'диши и='мя и=зу'тагw и=з\ъ 
сапога`{Втор. гл. к~_е, ст. f~ и= _i~.}.

(с. 785)

р~. А='ще по i=wа'нну, бг~ъ любы` _е='сть: любя'й въ 
бз~jь пребыва'етъ, и= бг~ъ въ не'мъ{I=wан. гл. д~, ст. и~ и= 
s~_i.}. Ненави'дяй же бли'жняго въ любве` распряже'нiи, 
jа='вjь, jа='кw не'нависть составля'етъ. Ненави'дяй о_у=`бо 
тождеро'днаго въ разстоя'нiи w\т бг~а _е='сть, поне'же бг~ъ 
любы` _е='сть, и= пребыва'яй въ любви`, въ бз~jь 
пребыва'етъ, и= бг~ъ въ не'мъ. Тому` сла'ва и= держа'ва, 
ны'нjь и= при'снw, и= во вjь'ки вjькw'въ, а=ми'нь.

Коне'цъ глава'мъ кни'ги.