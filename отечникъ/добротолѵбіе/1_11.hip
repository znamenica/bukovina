<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 220)



Тогw'жде w= безмо'лвiи, и= w= дву` w='бразjьхъ моли'твы, 
въ _е~_i глава'хъ.

Глава` а~. 

Два` w='браза су'ть соедине'нiя: па'че же вхо'ды w\т 
_о=бою` страну^ о_у='мныя моли'твы, дjь'йствуемыя ду'хомъ въ 
се'рдцjь, и='миже о_у='мъ и=ли` предваря'етъ сiю`, та'мw 
прилjьпля'яйся гд\сви,{_Псал. _о~в, ст. к~и.} по писа'нiю: 
и=ли` дви'жущуся дjь'йству по предше'ствiю _о=гне'мъ 
весе'лiя привлека'етъ о_у='мъ, и=ли` привязу'етъ _е=го` къ 
призыва'нiю и= соедине'нiю гд\са i=и~са. А='ще бо ду'хъ и= 
_о=со'бь коему'ждо дjь'йствуетъ, jа='коже хо'щетъ,{а~ Кор. 
гл. в~_i, ст. а~_i.} по а=п\сльскому словеси`, но _о=вогда` 
въ нjь'кiихъ _е=ди'но друга'го предваря'етъ по 
предреч_е'ннымъ w=бразw'мъ. И= _о=вогда` о_у='бw дjь'йство 
дви'жется въ се'рдцjь, страст_е'мъ си'рjьчь о_у=маля'ющымся 
ча'стымъ призыва'нiемъ i=и~са хр\ста`, jа='вльшейся 
бж~е'ственнjьй теплотjь`: бг~ъ бо на'шъ _о='гнь _е='сть 
пояда'ющь стра^сти, глаго'летъ писа'нiе.{_Е=вр. гл. в~_i, 
ст. к~f.} _О=вогда' же дх~ъ привлачи'тъ къ себjь` о_у='мъ, 
водружа'я _е=го` во глубину` се'рдца, и= w\т _о=бы'чнагw 
скита'нiя о_у=де'рживая. И= тогда` не ктому` плjь'нникъ во 
а=ссv"рi'аны ведо'мь w\т i=ер\сли'ма, но w\т вавv"лw'на въ 
сiw'нъ преселе'нiе твори'тъ лу'чшее, jа='коже и= _е=му` съ 
проро'комъ вjьща'ти: Тебjь` подоба'етъ пjь'снь бж~е въ 
сiw'нjь, и= тебjь` возда'стся моли'тва во 
i=ерусали'мjь.{_Псал. _кс~д, ст. в~.} И= па'ки: Внегда` 
возврати'ти гд\су плjь'нъ сiw'нь.{_Псал. рк~_е, ст. а~.} И= 
_е='же: возра'дуется i=а'кwвъ, и= возвесели'тся 
i=и~ль:{_Псал. г~_i, ст. и~.} си'рjьчь дjь'ятельный и= 
зри'тельный о_у='мъ, и='же дjья'нiемъ стра^сти побjьжда'етъ 
съ по'мощiю бж~iею и= (с. 221) видjь'нiемъ зри'тъ _е=го`, 
_е=ли'кw дости'жно. Тогда' бо о_у='мъ jа='кw на трапе'зу 
_о=би'льнjьйшу призва'нъ, пи'щею бж~е'ственною веселя'ся 
пое'тъ: О_у=гото'валъ _е=си` предо мно'ю трапе'зу, пря'мw 
стужа'ющымъ ми`, бjьсовw'мъ же и= страст_е'мъ.{_Псал. к~в, 
ст. _е~.}



Глава` в~.

W= _е='же ка'кw подоба'етъ дjь'йствовати моли'тву. 

Въ зау'трiи сjь'й, глаго'летъ соломw'нъ, сjь'мя твое`, 
си'рjьчь моли^твы, и= въ ве'черъ да не w=ставля'етъ рука` 
твоя`.{_Е=кклес. гл. а~_i, ст. s~.} Да не разстоя'нiемъ 
вре'мени всегда'шность моли'твы лиши'тся тогw` часа`, 
во'ньже бы о_у=слы'шана была`: jа='кw не вjь'си, глаго'летъ 
соломw'нъ, ко'е произы'детъ, сiе` и=ли` _о='но.{Та'мже.} И= 
w\т о_у='тра о_у='бw сjьдя` на сjьда'лищи _е=ди'ныя пя'ди, 
низведи` о_у='мъ w\т влады'чественнагw въ се'рдце, и= держи` 
_е=го` въ не'мъ, болjь'зненнjь же прекло'нься и= пе'рсьми, 
ра'мены же и= вы'ею sjьлw` боля`, непреста'ннw зови` 
о_у='мнjь и=ли` душе'внjь: гд\си i=и~се хр\сте`, поми'луй 
мя`! Та'же тjьсноты` ра'ди и= приболjь'зненности, и= 
ча'стости ра'ди не'гли и= приско'рбнjь и=мjь'я. _Е='же 
_е='сть ра'ди _е=ди'ныя снjь'ди трiиме'ннагw, ча'стw 
jа=до'мыя: jа=ду'щiи бо мя`, глаго'летъ, _е=ще` вза'лчутъ. 
{Сiра'х. гл. к~д, ст. к~г.} Премjьня'я о_у='мъ во другу'ю 
полови'ну, глаго'ли: сн~е бж~iй, поми'луй мя`! И= 
многокра'тнjь глаго'ля полови'ну сiю`, не до'лженъ _е=си` 
ча'стw w\т лjь'ности _о='ная премjьня'ти: не о_у=кореня'ются 
бо са'дове ча'стw пресажда'еми. О_у=де'рживай же и= 
w\тдыха'нiе ле'гкагw, да не де'рзостнjь ды'шеши: и='бо 
дохнове'нiе духw'въ, w\т се'рдца восходя'що, помрача'етъ 
о_у='мъ и= развjьва'етъ мы'сль. W\тту'ду воспяща'я _е=го`, 
и=ли` плjь'нника забве'нiю предае'тъ, и=ли` вмjь'стw тогw` 
друго'му поуча'тися о_у=строя'етъ, нечу'вственнjь во jа=`же 
не подоба'етъ w=брjьта'ющася. А='ще же о_у=ви'диши 
нечистwты` лука'выхъ духw'въ, си'рjьчь по'мыслы возница'_емы 
и=ли` преwбразу'ющыяся во о_у=мjь` твое'мъ, (с. 222) не 
о_у=жасни'ся, а='ще и= блага^я разумjь^нiя веще'й нjь'кiихъ 
jа=вля'ются ти`, не внима'й и=`мъ: но держя` дыха'нiе, 
jа='коже ти` мо'щно, и= о_у='мъ въ се'рдцjь заключа'я, и= 
призыва'нiе гд\са i=и~са ча'стw и= пребыва'тельнjь 
дjь'йствуяй, ско'рw сокруши'ши и= и=стреби'ши _о='ныя, 
jа=звя` и='хъ неви'димw бж~е'ственнымъ и='менемъ. Глаго'летъ 
бо лjь'ствичникъ: I=и~совымъ и='менемъ бi'й ра'тники, 
нjь'сть бо ниеди'нагw крjьпча'йша _о=ру'жiя на нб~си` и= на 
земли`.



Глава` г~.

W= дыха'нiи.

Jа='коже до'лженъ _е=си` держа'ти дыха'нiе, свидjь'тель 
и=са'iа w\тше'льникъ, w= се'мъ глаго'ляй, и= и=нi'и мно'зи. 
_О='въ о_у='бw, держи` о_у='мъ неудержи'мый, си'рjьчь 
порjьва'емь и= разсjьва'емь w\т сопроти'вныя си'лы, 
возврати'вшiяся па'ки по креще'нiи небреже'нiя ра'ди, со 
и=ны'ми лука'внjьйшими ду'хи въ лjь'ностную ду'шу, jа='коже 
глаго'летъ гд\сь: И= послjь^дняя сотвори'шася гw'рша 
пе'рвыхъ.{Матf. гл. в~_i, ст. м~_е.} _О='въ же jа='кw 
до'лженъ _е='сть и='нокъ и=мjь'ти па'мять бж~iю вмjь'стw 
дыха'нiя. И='нъ же любо'вь бж~iю предваря'ющу тогw` 
дыха'нiе. И= но'вый бг~осло'въ глаго'летъ: пома'лу 
о_у=де'рживай и= но'здренное влече'нiе, да не де'рзостнjь 
ды'шеши.{Си'мъ w=знача'ется w=бузда'нiе горды'ни ду'ха, 
па'че же и= приведе'нiе сегw` въ соедине'нiе съ дх~омъ 
бж~iимъ, а= не что'либо чу'вственное.} И= лjь'ствичникъ: 
I=и~сова па'мять да соедини'тся съ дыха'нiемъ твои'мъ, и= 
тогда` о_у=разумjь'еши безмо'лвiя по'льзу. И= а=п\слъ: не 
то'й, но хр\сто'съ въ не'мъ живя'ше дjь'йствуя,{Гала'т. гл. 
в~, ст. в~.} и= живо'тъ бж~е'ственный вдыха'я. И= гд\сь: 
дх~ъ, и=дjь'же хо'щетъ, ды'шетъ,{I=wа'н. гл. г~, ст. и~.} 
глаго'летъ, прiя'въ примjь'ръ w\т дыха'нiя чу'вственнагw 
вjь'тра. Поне'же чи'сти бы'вше кр~ще'нiемъ, прiе'мше хр\ста` 
w=буче'нiемъ дх~а, и= jа='кw сjь'мя всажде'нное сло'во, по 
бг~обра'ту i=а'кwву, прiя'хомъ,{I=а'кwв. гл. а~, ст. к~а.} 
_е='же насажде'но бы'вше, и= jа='кw соедини'вшеся въ 
прича'стiи неприча'стномъ и= несмjь'сномъ, w=божа'етъ (с. 
223) на'съ нjь'кiимъ w='бразомъ, преиспо'лненно су'щи за 
бла'гость, мы' же jа='кw w= храни'тельныхъ за'повjьдехъ 
благода'ти вознеради'вше: падо'хомъ па'ки въ стра^сти 
лjь'ности ра'ди, и= вмjь'стw дыха'нiя дх~а ст~а'гw, дыха'нiя 
духw'въ лука'выхъ и=спо'лнихомся. Стяжа'вый бо дх~а, и= 
тjь'мъ w=чище'нъ бы'въ, разгрjьва'ется w\т негw` и= 
бж~е'ственнымъ вдыха'ется живото'мъ, и= глаго'летъ, и= 
разумjьва'етъ, и= дви'жется, по гд\снему гла'су: Jа='кw не 
вы' бо бу'дете глаго'лющiи, но дх~ъ _о=ц~а` ва'шегw 
глаго'ляй, рече`, въ ва'съ.{Матf. гл. _i~, ст. к~.} 
Подо'бнjь па'ки: и='же сопроти'внаго и=мjь'яй, и= w\т тогw` 
w=блада'нъ бы'въ, сопроти^вная дjь'лаетъ и= глаго'летъ. 
{Разумjь'й _о='ное w= преесте'ственномъ да'рjь бж~iи, 
сво'йственномъ ст~ы^мъ а=п\слwмъ хр\стw'вымъ.}



Глава` д~.

W= _е='же ка'кw пjь'ти подоба'етъ. 

О_у=труди'вся, глаго'летъ лjь'ствичникъ, воста'въ 
помоли'ся, и= па'ки сjь'дъ, пе'рвjьйшагw дjь'ланiя 
му'жественнjь и=ми'ся. А='ще бо и= w= о_у=мjь` рече`: 
_е=гда` дости'гнетъ серде'чное блюде'нiе, сiя^ твори'ти 
до'лжни су'ть, но не неприли'чнjь и= w= _псалмопjь'нiи рече` 
то`. Глаго'лется бо, jа='кw вопроше'нъ бы'сть w= пjь'нiи 
вели'кiй варсоно'фiй, си'рjьчь, ка'кw подоба'етъ пjь'ти; и= 
w\твjьща` ста'рецъ: часы` и= пjь^сни су'ть преда^нiя 
це'ркви, и= до'брjь согла'сiя ра'ди дана` бы'ша. Ски'тяне же 
ниже` часы` пою'тъ, ниже` пjь^сни и='мутъ: но рукодjь'лiе, 
и= наединjь` поуче'нiе, и= пома'лу моли'тву. Стоя' же на 
моли'твjь, до'лженъ _е=си` глаго'лати Трист~о'е, и= _О='ч~е 
на'шъ. Моли'ти же и= бг~а, w= _е='же ве'тхагw и=зба'витися 
человjь'ка, и= во _о='ной не коснjь'ти, ве'сь бо де'нь 
о_у='мъ тво'й въ моли'твjь да бу'детъ. И= сiе` jа=ви` 
ста'рецъ, jа='кw наединjь` поуче'нiе, _е='сть серде'чная 
моли'тва: пома'лу же моли'тва, стоя'нiе _е='сть пjь'нiя. 
Jа='вjь же глаго'летъ и= вели'кiй i=wа'ннъ лjь'ствичникъ: 
дjь'ло безмо'лвiя, (с. 224) безпопече'нiе w= всjь'хъ и= 
нелjь'ностна моли'тва _е='сть стоя'нiе, и= тре'тiе дjь'ланiе 
се'рдца некра'домо. Сiе` _е='сть сjьда'лище моли'твы, 
си'рjьчь безмо'лвiя. 



Глава` _е~.

W= разли'чiи пою'щихъ. 

Ко'е разли'чiе, jа='кw _о='ви о_у='бw мно'гw пjь'ти 
о_у='чатъ, _о='вiи же ма'лw, друзi'и же ника'коже w\тню'дъ, 
но _е=ди'ну моли'тву и= тру'дъ, рукодjь'лiе не'гли и=ли` 
мета^нiя, и=ли` и='но нjь'кое притру'дно дjь'ланiе; 
Рjьше'нiе же сегw` _е='сть сицево`: _е=ли'цы дjья'нiемъ, 
мно'гими труды` и= лjь'ты w=брjьто'ша благода'ть, jа='коже 
навыко'ша, си'це и= други'хъ поуча'ютъ. Не покаря'ются же 
непрiе'млющiи худо'жественнjь въ то` доспjь'вшымъ ми'лостiю 
бг~а, вско'рjь те'плою вjь'рою, jа='коже глаго'летъ ст~ы'й 
i=саа'къ. Тjь'мже и= порица'ютъ таковы'хъ, w\т неразу'мiя и= 
мнjь'нiя крадо'ми, и= и=ны'хъ и=звjьству'ютъ, jа='кw а='ще 
_е='сть и='накw, пре'лесть _е='сть, а= не благода'ти 
дjь'йство. И= не вjь'дятъ, jа='кw о_у=до'бно пред\ъ _о=чи'ма 
бж~iима, по писа'нiю, внеза'пу w=богати'ти ни'ща.{Сира'х. 
а~_i, ст. к~а.} И=, нача'ло прему'дрости, стяжа'ти 
прему'дрость, благода'ть,{При'тч. гл. д~, ст. з~.} 
глаго'летъ при'тча. О_у=коря'етъ же и= а=п\слъ тогда^шнiя 
о_у=ченики` невjь'дущыя благода'ти, глаго'ля: И=ли` не 
зна'ете себе`, jа='кw i=и~съ хр\сто'съ въ ва'съ _е='сть; 
ра'звjь то'чiю чи'мъ неиску'сни _е=сте`,{в~ Кор. г~_i, ст. 
_е~.} сi'есть за лjь'ность ва'шу не предспjь'ятельни. 
Тjь'мже ра'ди невjь'рiя и= высокому'дрiя, и= ди'вныя въ 
нjь'кiихъ моли'твы сво'йства w\т дх~а, _о=со'беннымъ 
w='бразомъ дjь'йствуема, не прiе'млютъ.



Глава` s~. 

Противорjь'чiе тогw'жде.

Рцы' ми, такwва'я глаго'ляй: а='ще кто` пости'тся, 
возде'ржится, бди'тъ, стои'тъ, мета^нiя твори'тъ, пла'четъ, 
не стяжа'тельствуетъ, (с. 225) нjь'сть ли сiе` дjь'ланiе; 
Ка'кw о_у='бw глаго'ленiи кромjь` дjья'нiя, пjь'нiе то'чiю 
предлага'я, не мо'щно о_у=держа'ти мл~тву; Сiя^ не дjь^ланiя 
ли су'ть;



Рjьше'нiе.

А='ще кто` о_у=сты^ мо'лится, а= о_у='мъ пари'тъ, ка'я 
по'льза; _Е=ди'нъ зи'ждя, а= другi'й разоря'я, ничто'же 
ра'звjь труды`. Но jа='коже тjь'ломъ дjь'лаетъ человjь'къ, 
си'це до'лженъ твори'ти и= о_у=мо'мъ, да не тjь'ломъ о_у='бw 
w=бря'щется пра'веденъ, въ се'рдцjь же вся'кагw о_у=ны'нiя 
и= нечистоты` и=спо'лненъ. Сiе' бо и= а=п\слъ 
и=звjьству'етъ, глаго'ля: А='ще бо молю'ся jа=зы'комъ, 
си'рjьчь, о_у=сты`, дх~ъ мо'й мо'лится и=ли` гла'съ мо'й, а= 
о_у='мъ мо'й без\ъ плода` _е='сть. Помолю'ся о_у=`бо дх~омъ, 
помолю'ся же и= о_у=мо'мъ. И= хощу` рещи` пя'ть слове'съ, и= 
прw'чая.{а~ Кор. д~_i, ст. д~_i, _е~_i и= f~_i.} 
Свидjь'тель же, jа='кw w= се'мъ глаго'летъ и= лjь'ствичникъ, 
глаго'лющiй въ сло'вjь w= моли'твjь: вели'кiй вели'кiя и= 
соверше'нныя моли'твы дjь'латель си'це глаго'летъ: хощу` 
рещи` пя'ть слове'съ о_у=мо'мъ мои'мъ, и= прw'чая. Дjь^ланiя 
же су'ть мнw'га, по ча^стна су'ть: серде'чная же моли'тва 
_е='сть дjь'ланiе вели'ко и= w=бдержи'тельно, jа='кw 
и=сто'чникъ добродjь'телей, по словеси` лjь'ствичника, 
_е='юже вся'кое прiwбрjьта'ется бла'го. Нjь'сть, глаго'летъ 
ст~ы'й ма_ксi'мъ, страшнjь'е мы'сли сме'ртныя, ниже` па'мяти 
бж~iя велелjь'пнjье, jа=вля'я превосхо'дство дjь'ла. Нjь'цыи 
же ниже`, а='ще _е='сть благода'ть, въ ны'нjьшнее вре'мя 
слы'шати хотя'тъ, w\т мно'гагw нечу'вствiя и= неразумjь'нiя 
w=мраче'ни су'ще и= маловjь'рни. 



Глава` з~. 

Ма'лw же пою'щiи, до'брjь, мню`, творя'тъ, 
соразмjь'рность почти'вше: вся'кая бо мjь'ра добра` _е='сть, 
по словеси` прему'дрыхъ, да не всю` си'лу душе'вную въ 
дjья'нiе и=стоща'юще, о_у='мъ бу'детъ ма'лw радjь'теленъ въ 
моли'твjь, и= и=знемо'жетъ къ не'й: но да (с. 226) w\т 
ча'сти пою'ще, мно'жае въ мл~тву простру'тся. Пра'ведно же 
_е='сть, _е=гда` о_у='мнымъ и= ча'стымъ во'племъ и= 
пожда'тельнымъ водруже'нiемъ стужи'въ о_у='мъ, причаща'ется 
ма'лыя w\тра'ды во _е='же попусти'ти _е=го` въ простра'нство 
пjь'нiя w\т стjьсне'нiя безмо'лвнагw. Се'й чи'нъ sjьлw` 
до'бръ _е='сть, и= о_у=че'нiе муже'й прему'дрыхъ.



Глава` и~. 

А= и='же w\тню'дъ непою'щiи, та'кожде до'брjь творя'тъ, 
а='ще су'ть въ пред\ъуспjь'янiи: сi'и бо не тре'буютъ 
глаго'лати _псалмы`, но молча'нiе и= непреста'нную моли'тву 
и= видjь'нiе, а='ще доспjь'ша въ просвjьще'нiе съ бг~омъ бо 
соедине'ни су'ть, и= не до'лжни сицевi'и w\твлещи` w\т негw` 
о_у='мъ сво'й, и= вда'ти _е=го` въ смуще'нiе. Паде'нiе 
о_у=`бо,{w\т к~з степе'ни.} глаго'летъ лjь'ствичникъ, 
послу'шнику своя` во'ля, безмо'лвнику же моли'твы 
w=ставле'нiе: прелюбы' бо дjь'етъ таковы'хъ о_у='мъ, _е=гда` 
w\тсту'питъ w\т па'мяти бж~iя jа='кw w\т жениха`, и= за 
малjь^йшiя дjьла` люби'тельнjь _е='млется. Научи'ти же и= 
други'хъ тому'жде чи'ну, не во всjь'хъ _е='сть возмо'жно, 
просты'хъ о_у='бw послу'шникwвъ су'щихъ и= некни'жныхъ 
та'кw: зане` послуша'нiе w\т вся'кiя добродjь'тели смире'нiя 
ра'ди прича'ствуетъ: непокори^вымъ же не дае'тся, да не 
о_у=до'бь прельстя'тся, гру'би и= люборазу'мични су'ще. 
Зане'же самочи'нникъ не мо'жетъ и=збjь'гнути мнjь'нiя, 
и='мже пре'лесть послjь'довати w=бы'че, jа='коже глаго'летъ 
ст~ы'й i=саа'къ. И=нi'и же не помышля'юще w= и=му'щемъ бы'ти 
вре'дjь, за _е='же w=бы'кнути глаго'лютъ и= возлюби'ти 
о_у=му` па'мять бж~iю, прилуча'ющихся сiю` _е=ди'ну 
дjь'йствовати о_у='чатъ, _е='же не мо'щно _е='сть, наипа'че 
же своечи'нникwмъ су'щымъ. _Е=ще' бо о_у=му` и='хъ нечи'сту 
су'щу, ра'ди небреже'нiя и= высокому'дрiя, и='же слеза'ми не 
пред\ъwчи'стивыйся, кумi'ры па'че скв_е'рны по'мыслъ, а= не 
моли'тву созерца'етъ, въ се'рдцjь нечи'стымъ духовw'мъ 
смути'вшымся w\т страши'лищнагw ду'ха, и= о_у=би'ти 
скреже'щущымъ ра'нящаго. А='ще же о_у=слы'шитъ и=ли` 
науче'нъ бу'детъ самочи'нникъ w= се'мъ дjь'ланiи, (с. 227) 
и= хо'щетъ то` о_у=держа'ти, _е=ди'но w\т двою` и='мать 
пострада'ти: а='ще о_у='бw ну'дится, прельща'ется, и= 
неисцjь'ленъ пребыва'етъ: а='ще ли небреже'тъ, без\ъ 
пред\ъуспjь'янiя во все'мъ животjь` свое'мъ быва'етъ.



Глава` f~.

Реку' же и= а='зъ, jа='кw w\т и=ску'са ма'лw позна'въ. 
_Е=гда` бу'деши сидjь'ти во дни`, и=ли` въ нощи` 
безмо'лвствуя, ча'стjь моля'ся бг~ови кромjь` пw'мыслъ во 
смире'нiи, и= о_у=`бо и=знемо'жетъ о_у='мъ зовы'й, и= 
возболjь'знуетъ тjь'ло и= се'рдце sjь'льнымъ водруже'нiемъ 
ча'стагw i=и~сова призыва'нiя, и= не ктому` согрjьва'емь 
и=ли` возвеселя'емь, и='миже о_у=се'рдiе и= терпjь'нiе 
ражда'ется подви'жнику: тогда` воста'въ, ста'ни и= по'й 
наединjь`, и=ли` съ су'щимъ съ тобо'ю о_у=ченико'мъ, и=ли` 
о_у=пражня'йся въ поуче'нiи нjь'коегw глаго'ла, и=ли` въ 
па'мяти сме'рти, и=ли` въ рукодjь'лiи и= про'чемъ, и=ли` 
чте'нiю па'че стоя` внемли`, да тру'дъ тjьлеси` сотвори'ши. 
И= _е=гда` о_у='бw стои'ши наединjь` поя`, глаго'ли 
Трист~о'е, и= посе'мъ моли'тву душе'внjь и=ли` о_у='мнjь, 
внима'я о_у=мо'мъ се'рдцу. А='ще ли же ти` належи'тъ 
о_у=ны'нiе, глаго'ли и= _псалмы` два` и=ли` три`, и= 
тропари` о_у=мили'тельны без\ъ гла'са, jа='кw не воспою'тъ 
сицевi'и, глаго'летъ лjь'ствичникъ. Довлjь'етъ бо тjь^мъ во 
весе'лiе болjь'знь серде'чная, w= благоче'стiи быва'ема, 
jа='коже рече` ст~ы'й ма'ркъ, и= теплота` дх~а, къ ра'дости 
и= весе'лiю тjь^мъ да'руема. Глаго'ли же по вся'комъ 
_псалмjь` и= моли'тву о_у='мнjь, и=ли` душе'внjь, 
непари'тельнjь, и= а=ллилу'iа. Тако'въ бо _е='сть чи'нъ 
ст~ы'хъ _о=т_е'цъ, варсоно'фiа и= дiа'доха, и= про'чихъ. И= 
jа='коже глаго'летъ бж~е'ственный васi'лiй, подоба'етъ на 
вся'къ де'нь _псалмы` премjьня'ти, за _е='же къ о_у=се'рдiю 
поwщря'ютъ, и= да не глаго'летъ, вы'ну та^яжде поя`, о_у='мъ 
несла'достнjь w=браща'ется, но свобо'ду тому` дая'ти 
подоба'етъ, да и= _е=ще` па'че на о_у=се'рдiе 
о_у=крjьпи'тся. А='ще же со о_у=ченико'мъ вjь'рнымъ стои'ши 
поя`: _о='нъ о_у=`бо _псалмы` да глаго'летъ, ты' же се'рдцу 
та'йнjь вне'мля и= моля'ся: блюди` себе`, и= вся^ 
разумjь^нiя, и=ли` чу'вств_енна и=ли` о_у='мна, w\т се'рдца 
и=сходя^ща презира'й, моли'твjь (с. 228) содjь'йствующей. 
Безмо'лвiе бо _е='сть, w\тложе'нiе до вре'мени разумjь'нiй, 
_е='же не w\т дх~а су'ть бж~е'ственнjьйша, да не вне'мля 
си^мъ, jа='кw дw'брымъ, бw'льшая погуби'ши. 



Глава` _i~.

W= пре'лести.

Внемли` о_у=`бо _о=па'снw, рачи'телю бж~iй, въ ра'зумjь, 
внегда` дjь'лая дjь'ло, о_у='зриши свjь'тъ, и=ли` _о='гнь 
и=звнjьу'ду, и=ли` вну'трь, и=ли` w='бразъ нjь'кiй, си'рjьчь 
хр\ста`, и=ли` а='гг~ла и=ли` и=на'го кого`, не прiе'мли 
того`, да не вре'дъ прете'рпиши: ниже` ты` са'мъ w\т себе` 
w=бра'знjь вне'мля, попу'стиши о_у=му` и=з\ъwбража'ти 
такwва'я: вся^ бо сiя^ и=звнjьу'ду безвре'меннjь 
преwбразу'_ема, ко _е='же прельсти'ти ду'шу быва'ютъ. 
Нача'ло бо моли'твы и='стинное, _е='сть теплота` серде'чная, 
попаля'ющая стра^сти, и= ти'хость и= ра'дость въ душjь` 
и=звjь'стною любо'вiю творя'щая, и= се'рдце несомнjь'ннымъ 
и=звjьще'нiемъ о_у=твержда'ющая. Все' бо приходя'щее къ 
души`, глаго'лютъ _о=тцы`, а='ще чу'вственно, а='ще 
о_у='мно, и= о_у=сумни'тся w= се'мъ се'рдце, не прiе'млющи 
тогw`, нjь'сть w\т бг~а, но w\т сопроти'вника прiи'де. И= 
а='ще о_у=ви'диши о_у='мъ w\твнjьу'ду, и=ли` свы'ше влеко'мь 
нjь'коею неви'димою си'лою, не вjь'руй сему`, ниже` попусти` 
_е=му` влеко'му бы'ти: но пону'ди того` а='бiе въ дjь'ло 
_е=гw`: jа=`же бж~iя, глаго'летъ ст~ы'й i=саа'къ w\т себе` 
прихо'дятъ, невjь'дущу ти` вре'мени. А='ще вра'гъ вну'трь 
_е=сте'ственныхъ чре'слъ и= преwбразу'етъ дх~о'вная, 
jа='коже хо'щетъ, мечта'тельнjь и=на^я вмjь'стw други'хъ: и= 
вмjь'стw теплоты` свое` нестро'йное наводя` жже'нiе, 
jа='коже w=тягча'тися тогда` душjь` въ таково'й пре'лести, 
вмjь'стw же весе'лiя ра'дость безслове'сну и= сла'дость 
мокро'тну сотворя'я, и= мнjь'нiю w\т си'хъ и= киче'нно 
ви'дjьтися ражда'ему, скрыва'етъ же себе` w\т неиску'сныхъ, 
и= jа='коже бл~года'ть дjь'йствующу, свою` пре'лесть 
непщева'ти ну'дится. Но о_у=`бо вре'мя, и= и=ску'съ и= 
чу'вство, jа=вле'нна того` твори'ти w=бы'че, не sjьлw` 
неви'дящымъ тогw` sлоухищре'нiя. (с. 229) Горта'нь бо, 
глаго'летъ писа'нiе, бра^шна различа'етъ, си'рjьчь вку'съ 
духо'венъ, jа=вл_е'нна вся^, jа=кова^же су'ть, непреле'стнjь 
показу'етъ. 



Глава` а~_i. 

W= чте'нiи. 

Да бу'дутъ тебjь`, дjь'лателю су'щу, глаго'летъ 
лjь'ствичникъ, прочи'тыва_емая дjь'ят_ельна: си'хъ бо 
дjья'нiе, и=зли'шно содjь'ловаетъ про'чiихъ чте'нiе. 
Прочи'тывай же при'снw jа=`же w= безмо'лвiи и= моли'твjь, 
си'рjьчь въ лjь'ствицjь, во ст~о'мъ i=саа'кjь, jа=`же 
ст~а'гw ма_ксi'ма, jа=`же но'вагw бг~осло'ва и= о_у=ченика` 
_е=гw` стиfа'та, jа=`же и=сv"хi'а, jа=`же фiлоfе'а сiнаи'та 
и= про'чихъ таковы'хъ, _е=ли'ка сицева^ су'ть. Прw'чая же 
w=ста'ви до вре'мени, не jа='кw w\тве'рж_енна, но jа='кw не 
прили'ч_ествующая намjь'ренiю, и= о_у='мъ тjь'ми 
повjьствова'нiями w\т моли'твы w\тводя^щая. Да бу'детъ же 
ти` чте'нiе на _е=динjь`, и= не во гла'сjь киче'нiя 
велича'ющася, ни во тща'нiи благоязы'чiя о_у=кра'шенно, 
и=ли` доброглаго'ланiи сло'ва, и=ли` пjь'сненныя сла'дости, 
и=ли` w\тсу'тствующъ jа='кw прису'тствующъ стра'стнjь 
крадо'мь ко о_у=гожде'нiю нjь'кiихъ, ниже` па'ки 
ненасы'тнjь. Jа='кw вся'ка мjь'ра добра` _е='сть, ниже` 
бо'рзостнjь, ниже` лjь'ностнjь и= небре'жнjь, но 
цjьлому'дреннw, кро'ткw, постоя'ннw, разу'мнw, благочи'ннjь, 
о_у='мнjь же и= душе'внjь, и=ли` и= слове'снjь. Въ си'хъ бо 
о_у=крjьпля'емь о_у='мъ, си'лу въ навыкнове'нiи прiе'млетъ, 
во _е='же крjь'пцjь моли'тися. Въ предрече'нныхъ же 
сопроти'вныхъ си'мъ, помраче'нiе о_у='мъ стяжава'етъ: 
сла'бость же и= и=зступле'нiе, jа=коже` болjь'ти и= 
влады'чественному въ мозгjь`, и= въ моли'твjь и=знемога'ти. 



Глава` в~_i. 

Внемли' же и= предложе'нiю на вся'къ ча'съ, и=звjь'стнw 
то` и=спыту'я, ка'мw кло'нится, и= а='ще по бз~jь са'магw 
ра'ди добра`, и= душе'вныя по'льзы сjьди'ши безмо'лвствуя, 
и=ли` поя`, и=ли` прочи'тывая, (с. 230) и=ли` моля'ся, и=ли` 
ку'юлибо творя` добродjь'тель, да не w=кра'дешися 
невjь'домjь: да не ка'кw w=бря'щешися w='бразомъ о_у='бw 
дjь'латель, нра'вомъ же и= о_у=мо'мъ человjь'кwмъ, а= не 
бг~у о_у=годи'ти хотя'й: мнw'ги бо су'ть подса^ды 
льсти'вагw, и= вельми` хи'тростнjь зри'тъ о_у=клоне'нiе 
намjь'ренiя, jа='коже мнw'гимъ неувjь'домь быва'етъ, и= 
при'снw хо'щетъ кра'сти дjь'ло невjь'домjь, да не по бз~jь 
дjь'емое бу'детъ. А='ще о_у='бw и= неwсла'бнw ра'туетъ, и= 
безсту'днw приступа'етъ, но ты` тве'рдое намjь'ренiе къ бг~у 
и=мjь'я, не w=кра'дешися ча'стw, а='ще и= нево'льнjь w\т 
_о='нагw о_у=клоне'нiе во'ли пари'ти ну'дится. И= не'гли и= 
w\т не'мощи побjьжда'ется кто` нево'льнjь, но а='бiе 
проща'ется и= похваля'ется w\т вjь'дящагw намjь'р_енiя и= 
сердца`. Сiя` стра'сть, тщесла'вiя глаго'лю, не попуща'етъ 
и='ноку пред\ъуспjь'ти въ добродjь'тели: но труды` о_у=`бо 
сицевы'й претерпjьва'етъ, и= въ ста'рости безпло'денъ 
w=брjьта'ется. И='бо и= трi_е'мъ посмjьва'ется при'снw, и= 
дjь^ланiя добродjь'телей w=бнажа'етъ: новонача'льну, 
глаго'лю, и= сре'дню, и= соверше'нну.



Глава` г~_i.

Се' же на'выкъ, глаго'лю, jа='кw кромjь` добродjь'телей 
си'хъ и='нокъ никогда'же пред\ъуспjь'етъ, си'рjьчь, 
поще'нiя, воздержа'нiя, бдjь'нiя, терпjь'нiя, му'жества, 
безмо'лвiя, мл~твы, молча'нiя, пла'ча и= смире'нiя. Су'ть бо 
добродjь'т_ели сi'и ражда'тельни _е=ди'на друго'й, и= 
храни'тельни. W\т ча'ста бо поще'нiя о_у=вяда'емо жела'нiе 
ражда'етъ воздержа'нiе: воздержа'нiе, бдjь'нiе: бдjь'нiе, 
терпjь'нiе: терпjь'нiе, му'жество: му'жество, безмо'лвiе: 
безмо'лвiе, мл~тву: мл~тва, молча'нiе: молча'нiе, пла'чь: 
пла'чь, смире'нiе: смире'нiе воз\ъwбра'тнjь, пла'чь. И= 
па'ки вспя'ть дщ_е'ри ма'терей ка'кw ражда'ютъ, 
воз\ъwбра'тнjь w=бря'щеши. Сегw` о_у=`бо взаи'мна 
другородстводjь'йства, бо'льшагw въ добродjь'телехъ нjь'сть. 
Проти^вная же си'хъ, всjь^мъ су'ть jа=вл_е'нна.



Глава` д~_i.

Подоба'етъ же и= w= трудjь'хъ и= болjь'знехъ дjь'ланiя 
здjь` рещи`, и= ка'кw до'лжно _е='сть проходи'ти ко'еждо 
дjь'ланiе, jа='снjь (с. 231) показа'ти, да не 
неболjь'зненнjь кто` ше'ствуя по слу'ху, и= непрiя'въ 
плода`, на'съ и=ли` нjь^кiя w=бвини'тъ, jа='кw нjь'сть 
си'це, jа='коже реко'хомъ: болjь'знь бо серде'чная, и= 
тjьле'сный тру'дъ, вjь'сть дjь'ло и='стины твори'ти, и=з\ъ 
ни'хже дjь'йство дх~а ст~а'гw jа=вля'ется, ст~ы'мъ 
креще'нiемъ тебjь` и= вся'кому вjь'рну дае'мое, _е='же 
за'повjьдей небреже'нiемъ страстьми` спогреба'ется, и= 
покая'нiя па'ки на'шегw за неизрече'нную ми'лость 
w=жида'етъ. Да не въ коне'цъ за безпло'дiе на'ше 
о_у=слы'шимъ: Возми'те w\т негw` тала'нтъ, и= _е='же мни'тся 
и=мjь'ти, во'змется w\т негw`{Матf. гл. к~_е, ст. к~и. Луки` 
гл. и~, ст. и~_i.}, и= въ му'ку по'слетъ на'съ, вjь'чнw въ 
гее'ннjь боля'щихъ, jа='кw прiwбще'нiя тогw` не 
прiе'млющихъ, и=ли` прiе'мшихъ и= w\т небреже'нiя 
w\тве'ргшихъ. Вся'ко бо дjь'ланiе тjьле'сное же и= 
духо'вное, не и=му'щее болjь'зни и=ли` труда`, никогда'же 
прино'ситъ пло'дъ то` проходя'щему: jа='кw ну'ждно _е='сть 
ца'рствiе небе'сное, глаго'летъ гд\сь, и= ну'ждницы 
восхища'ютъ _е=`.{Матf. гл. а~_i, ст. в~_i.} Ну'жду 
разумjь'й тjьле'сное во все'мъ{Зри`: здjь` _о=те'цъ 
попечи'тельный, бесjь'дуя w= ну'ждjь и=ли` приболjь'зненномъ 
чу'вствjь, подобающе'мъ подви'жнику, ника'коже о_у='читъ да 
хрiстiа'нинъ, непрiя'вшiй ду'ха рабо'ты въ боя'знь, но 
прiя'вшiй дх~а сыноположе'нiя, да си'це свобо'дный ну'дитъ 
себе` и= му'читъ свое` тjь'ло, но выво'дитъ о_у='мнjь во'ина 
хр\сто'ва на по'двигъ, да вjь'рою, терпjь'нiемъ, смире'нiемъ 
и= вся'цjьмъ w='бразомъ воздержа'нiя же и= безпристра'стiя, 
па'че же добродjь'телiю и= и=справле'нiемъ i=и~са хр\ста` по 
ст~о'му златоу'сту, воwружи'вся ра'туитъ, и= а='ки 
крjь'пость нjь'кую, цр\ство нб\сное да восхи'титъ, а='ще бы 
и= непристу'пно на'мъ бы'ло по на'съ сами'хъ.} 
приболjь'зненно чу'вство. Поне'же мно'зи о_у='бw мнw'га 
не'гли лjь^та неболjь'зненнw дjь'лаша, и=ли` дjь'лаютъ, и= 
за _е='же не съ болjь'знiю въ те'пломъ о_у=се'рдiи се'рдца 
труды` творя'тъ, тщы` чистоты`, и= дх~а ст~а'гw не 
прича'стни бы'ша, лю'тwсти болjь'зней w\тве'ргше. Въ 
небреже'нiи бо и= сла'бости дjь'лающiи, трудя'тся о_у=`бо 
не'гли, jа='коже мня'тъ, мно'гw: но никогда` не пожина'ютъ 
плода` за безболjь'зненность, вся'чески безболjь'зненни 
су'ще. И= свидjь'тель глаго'ляй: А='ще и= вся^ жи'т_ельства 
на^ша вели^ка и='мамы, се'рдца же болjь'зненна не и='мамы, 
неи^стинна сiя^ и= безпол_е'зна су'ть: мо'жетъ же бы'ти, 
_е=гда` и= не неболjь'зненнjь ше'ствуемъ, но w\т о_у=ны'нiя 
въ попеч_е'нiя спорjьва'ющеся (с. 232) непол_е'зная, 
помрача'емся{Лjь'ствич. w\т з~ степ.}. Мня'ще бо въ си'хъ 
w=сла'бу w=брjьсти`, _е='же нjь'сть возмо'жно. Но плени'цами 
нерjьши'мыми неви'димw связу'еми, недви'жни и= 
недjь'йственни во вся'ко дjь'ло быва'емъ, сла'бости въ на'съ 
о_у=мно'жившейся, па'че же новонача^льнымъ су'щымъ: 
соверш_е'ннымъ бо вся^ въ мjь'ру пол_е'зна су'ть. Сiе` 
свидjь'тельствуетъ и= вели'кiй _е=фре'мъ, глаго'ля: трудя'ся 
труди'ся притру'днjь, да ми'мw пре'йдеши су'етныхъ трудw'въ 
труды`. А='ще, не по проро'ку, чресла` на^ша и=сче'знутъ w\т 
сла'бости по'стнымъ трудо'мъ и=знемо'гшя, и= болjь^зни 
страда'нiи зачне'мъ, jа='кw ражда'ющая младе'нца 
болjь'зненнымъ се'рдца водруже'нiемъ, и= не и='мамы роди'ти 
ду'ха спасе'нiя на земли` серде'чнjьй{И=са'iи гл. к~а, ст. 
г~.}, jа='коже слы'шалъ _е=си`. Но лjь'ты то'чiю, и= 
пусты'нею безполе'зною, и= сла'бостнымъ безмо'лвiемъ нjь'что 
бы'ти мня'щеся хва'лимся. Во вре'мя же и=схо'да несомнjь'ннw 
ве'сь пло'дъ вси` позна'емъ. 



Глава` _е~_i. 

Немо'щно же собо'ю самjь'мъ кому` добродjь'телей 
худо'жеству навы'кнути, а='ще и= нjь'цыи, jа='коже 
о_у=чи'теля, и=ску'съ сво'й о_у=потреби'ша. _Е='же бо w\т 
себе` сама'гw, а= не по совjь'ту пред\ъуспjь'вшихъ твори'мъ, 
мнjь'нiе и='мать, па'че же ражда'ти w=бы'че. А='ще бо сн~ъ 
ничесw'же w\т себе` твори'тъ, но jа='коже научи` _е=го` 
_о=ц~ъ, си'це твори'тъ: и= дх~ъ не бо` глаго'лати и='мать 
w\т себе`. Кто` _е='сть се'й, къ толи'кой добродjь'тели 
высотjь` дости'гшiй, jа='кw не тре'буяй и=но'гw когw` 
тайноводя'щагw _е=го`; горды'ню па'че, не'же добродjь'тель 
непщу'етъ и=мjь'ти: прельсти'лся _е='сть. Тjь'мже 
покаря'тися подоба'етъ вjь'дущымъ труды` дjь'ятельныя 
добродjь'тели, и= та'кw проходи'ти: си'рjьчь по'стъ 
а=лка'теленъ, воздержа'нiе несла'достно, бдjь'нiе 
пожда'тельно, колjьнопреклоне'нiе притру'дно, стоя'нiе 
неподви'жнjь приболjь'зненно, моли'тву пребыва'тельну, 
смире'нiе нелицемjь'рно, сокруше'нiе и= воздыха'нiе 
непреста'нно, молча'нiе благосло'вно, (с. 233) и= jа='кw 
со'лiю растворе'нно, во все'мъ терпjь'нiе. Не бо` подоба'етъ 
всегда` въ поко'и пребыва'ти, ниже` въ сjьда'лищи то'чiю 
всегда` пре'жде вре'мене, и=ли` ста'рости, и=ли` не'мощи 
потерпjьва'ти. Зане` труды`, глаго'летъ писа'нiе, 
добродjь'телей твои'хъ снjь'си{_Псал. рк~з, ст. в~.}, и= 
ну'дящихся _е='сть ца'рствiе небе'сное{Матf. гл. а~_i, ст. 
в~_i.}. Предреч_е'нная о_у='бw дjь^ланiя тща'йся на вся'къ 
де'нь болjь'зненнjь, си'рjьчь подви'жнw, о_у=си'льнw 
соверша'ти, и= пло'дъ съ бг~омъ во вре'мя си'хъ по'жнетъ. 

