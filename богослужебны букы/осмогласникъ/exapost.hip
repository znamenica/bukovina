<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Нача'ло воскре'сныхъ _е=_ксапостiла^рiй,

и= о_у='треннихъ самогла'сныхъ, си'рjьчь _е=v\гльскихъ 
стiхи'ръ. и= о_у='треннiи о_у='бw стiхи^ры су'ть 
творе'нiе льва` царя` прему'драгw: _е=_ксапостiла'рiи же 
сы'на _е=гw` кwнстантi'на царя`.

_Е=_ксапостiла'рiй а~: Со о_у=ч~нки` взы'демъ на го'ру 
галiле'йскую, вjь'рою хр\ста` ви'дjьти глаго'люща, 
вла'сть прiя'ти вы'шнихъ и= ни'жнихъ, научи'мся: ка'кw 
о_у=чи'тъ креща'ти, во и='мя _о=ц~а`, и= сн~а, и= ст~а'гw 
дх~а, jа=зы'ки вся^, и= пребыва'ти съ таи'нники, jа='коже 
w=бjьща'ся, до сконча'нiя вjь'ка.

Бг~оро'диченъ: Со о_у=ч~нки` ра'довалася _е=си` бц\де 
дв~о, jа='кw хр\ста` ви'дjьла _е=си` воскр\сшаго w\т 
гро'ба тридне'вна, jа='коже рече`: и=`мже и= jа=ви'ся, 
науча'я и= jа=вля'я лу'чшая, и= креща'ти во _о=ц~jь`, и= 
сн~jь, и= дс~jь повелjьва'я, _е='же вjь'ровати на'мъ 
тогw` воста'нiю, и= сла'вити тя` _о=трокови'це.

О_у='тренняя стiхи'ра, гла'съ а~:

На го'ру о_у=ч~нкw'мъ и=ду'щымъ за @земно'е@{_е='же 
w\т земли`} вознесе'нiе, предста` гд\сь, и= поклони'вшеся 
_е=му`, и= да'нныя вла'сти вездjь` научи'вшеся, въ 
поднб\сную посыла'хуся, проповjь'дати _е='же и=з\ъ 
ме'ртвыхъ воскр\снiе, и= _е='же на нб~са` возше'ствiе: 
и=`мже и= во вjь'ки спребыва'ти нело'жный w=бjьща'ся 
хр\сто'съ бг~ъ, и= сп~съ ду'шъ на'шихъ.

_Е=_ксапостiла'рiй в~: Ка'мень о_у=зрjь'вшя w\твале'нъ 
мv"ронw'сицы, ра'довахуся, ви'дjьша во ю='ношу сjьдя'ща 
во гро'бjь, и= то'й тjь^мъ рече`: се` хр\сто'съ воста'лъ 
_е='сть, рцы'те съ петро'мъ о_у=ч~нкw'мъ: на го'ру 
приспjь'йте галiле'йскую, та'мw ва'мъ jа=ви'тся, jа='коже 
предрече` другw'мъ.

Бг~оро'диченъ: А='гг~лъ о_у='бw принесе` дв~jь, _е='же 
ра'дуйся, пре'жде твоегw` зача'тiя хр\сте`, а='гг~лъ же 
ка'мень w\твали` гро'ба твоегw`, вмjь'стw печа'ли: _о='въ 
о_у='бw ра'дости неизрече'нныя зна'м_енiя, _о='въ же въ 
сме'рти мjь'сто, пода'теля тя` жи'зни проповjь'дуя и= 
велича'я, и= глаго'ля воскр\снiе жена'мъ, и= таи'нникwмъ.

О_у='тренняя стiхи'ра, гла'съ в~:

Съ мv'ры прише'дшымъ jа=`же съ марi'ею жена'мъ, и= 
недоумjьва'ющымся, ка'кw бу'детъ и=`мъ о_у=лучи'ти 
жела'нiе, jа=ви'ся ка'мень взя'тъ, и= бж~е'ственный 
ю='ноша о_у=толя'я мяте'жъ ду'шъ и='хъ: воста' бо 
глаго'летъ, i=и~съ гд\сь. тjь'мже проповjь'дите 
проповjь'дникwмъ _е=гw`, о_у=ч~никw'мъ въ галiле'ю тещи`, 
и= ви'дjьти _е=го` воскр~сша и=з\ъ ме'ртвыхъ, jа='кw 
жизнода'вца и= гд\са.

_Е=_ксапостiла'рiй г~: Jа='кw хр\сто'съ воскр~се, 
никто'же @да не вjь'руетъ:@{не не вjь'руй} jа=ви'ся бо 
марi'и, пото'мъ же ви'дjьнъ бы'сть на село` и=ду'щима, 
таи'нникwмъ же па'ки jа=ви'ся, возлежа'щымъ 
_е=динона'десятимъ, и=`хже креща'ти посла'въ, на нб~са` 
вознесе'ся, w\тню'дуже и= сни'де, о_у=твержда'я 
проповjь'данiе мно'жествы зна'менiй.

Бг~оро'диченъ: Возсiя'вшее сл~нце, jа='кw w\т черто'га 
жени'хъ, и=з\ъ гро'ба дне'сь, и= а='дъ плjьни'въ, и= 
сме'рть о_у=праздни'въ, тебе` ро'ждшiя мл~твами, свjь'тъ 
на'мъ низпосли`: свjь'тъ, просвjьща'ющъ сердца` и= ду'шы: 
свjь'тъ, ходи'ти всjь'хъ наставля'ющъ на ст_ези` 
повелjь'нiй твои'хъ, и= на пу'ть ми'ра.

О_у='тренняя стiхи'ра, гла'съ г~:

Магдали'нjь марi'и сп~сово бл~говjьству'ющей и=з\ъ 
ме'ртвыхъ воскр\снiе и= jа=вле'нiе, не вjь'рующе 
о_у=ч~нцы`, поноси'ми бы'ша w= жестосе'рдiи: но зна'менми 
воwру'жшеся и= чудесы`, ко проповjь'данiю посыла'хуся, и= 
ты` о_у='бw гд\си, къ нача'льному свjь'ту возне'слся 
_е=си` _о=ц~у`, _о=ни' же проповjь'даша всю'ду сло'во, 
чудесы` о_у=вjьря'юще. тjь'мже просвjьти'вшеся тjь'ми, 
сла'вимъ твое` _е='же и=з\ъ ме'ртвыхъ воскр\снiе, 
человjьколю'бче гд\си.

_Е=_ксапостiла'рiй д~: Добродjь'тельми блиста'вшеся, 
ви'димъ предстоя'ща въ живоно'снjьмъ гро'бjь му'жа въ 
блеща'щихся ри'захъ: мv"роно'сицамъ прекло'ньшымъ ли'ца 
на зе'млю, нб~сы` вл\дчествующагw воскр\снiю да 
научи'мся, и= къ живота` гро'бу съ петро'мъ притеце'мъ: 
и= содjь'янному о_у=ди'вльшеся пребу'демъ хр\ста` 
ви'дjьти.

Бг~оро'диченъ: Ра'доватися вjьща'вый, претвори'лъ 
_е=си` печа'ль прароди'телей гд\си, ра'дость внося` 
воста'нiя твоегw` въ мi'рjь: тогw` о_у='бw живода'вче, 
ро'ждшею тя`, свjь'тъ просвjьща'ющъ сердца`, свjь'тъ 
щедро'тъ твои'хъ низпосли`, _е='же вопи'ти тебjь`: 
чл~вjьколю'бче бг~очеловjь'че, сла'ва твоему` воста'нiю.

О_у='тренняя стiхи'ра, гла'съ д~:

О_у='тро бjь` глубоко`, и= ж_ены` прiидо'ша на гро'бъ 
тво'й, хр\сте`: но тjь'ло не w=брjь'теся жела'емое и='ми: 
тjь'мже недоумjьва'ющымся, jа=`же въ ри'захъ блеща'щихся 
предста^вшая глаго'ласта: что` жива'гw съ ме'ртвыми 
и='щете; воста`, jа='коже предрjьче`, что` не по'мните 
глагw'лъ _е=гw`; и=`мже вjь'ровавшя ви^дjьнная 
проповjь'даху, но мня'хуся лжа` благовjь'щ_енiя: та'кw 
бы'ша _е=ще` ко'сни о_у=ч~нцы`: но пе'тръ тече` и= 
ви'дjьвъ просла'ви твоя^ въ себjь` чудеса`.

_Е=_ксапостiла'рiй _е~: Живо'тъ и= пу'ть, хр\сто'съ 
воста` и=з\ъ ме'ртвыхъ, клео'пjь и= луцjь` 
спутеше'ствова, и='маже и= позна'ся во _е=ммау'сjь, 
преломля'я хлjь'бъ: _е=ю'же ду'шы и= сердца` горя^ща 
бя'ху, _е=гда` тjь'ма глаго'лаше на пути`, и= писа^нiя 
ска'зоваше, jа=`же претерпjь`. съ ни'маже, воста`, 
зове'мъ, jа=ви'ся же и= петро'ви.

Бг~оро'диченъ: Пою` безчи'сленную твою` мл\сть, 
тво'рче мо'й, jа='кw себе` и=стощи'лъ _е=си`, понести` и= 
сп~сти` человjь'ческое _е=стество` w=sло'бленное: и= бг~ъ 
сы'й, и=зво'лилъ _е=си`, w\т ч\стыя бг~о_отрокови'цы, по 
мнjь` бы'ти, и= сни'ти да'же до а='да, хотя` ми` 
сп~сти'ся, мл~твами ро'ждшiя тя`, вл\дко всеще'дрый.

О_у='тренняя стiхи'ра, гла'съ _е~:

_W прему'дрыхъ суде'бъ твои'хъ хр\сте`! ка'кw петру` 
о_у='бw плащани'цами _е=ди'нjьми да'лъ _е=си` разумjь'ти 
твое` воскр\снiе; луцjь' же и= клео'пjь спутьше'ствуя 
бесjь'довалъ _е=си`, и= бесjь'дуяй не а='бiе себе` 
jа=вля'еши: тjь'мже и= поноси'мъ быва'еши, jа='кw 
_е=ди'нъ прише'льствуяй во i=ер\сли'мъ, и= не 
причаща'яйся въ коне'цъ совjь'та и='хъ: но и='же вся^ къ 
созда'нiя по'льзjь стро'я, и= jа=`же w= тебjь` 
пр\оро'ч_ествiя w\ткры'лъ _е=си`, и= внегда` блг\сви'ти 
хлjь'бъ позна'лся _е=си` и=`мъ, и=`хже и= пре'жде тогw` 
сердца` къ позна'нiю твоему` распала'стася: и=`же и= 
о_у=ч~нкw'мъ сw'браннымъ о_у=же` jа='снw проповjь'даста 
твое` воскр\снiе, и='мже поми'луй на'съ.

_Е=_ксапостiла'рiй s~: Показу'я, jа='кw человjь'къ 
_е=си` сп~се, по существу`, посредjь` ста'въ воскр~съ w\т 
гро'ба, и= бра'шна сопричасти'лся _е=си`, о_у=чи'лъ 
_е=си` кр~ще'нiю покая'нiя. а='бiе же къ нб\сному 
возне'слся _е=си` _о=ц~у`, и= о_у=ч~нкw'мъ о_у=тjь'шителя 
посла'ти w=бjьща'лъ _е=си` пребж~е'ственный 
бг~очеловjь'че: сла'ва твоему` воста'нiю.

Бг~оро'диченъ: Творе'цъ созда'нiя, и= бг~ъ всjь'хъ, 
пло'ть чл~вjь'ческую прiя'тъ w\т преч\стыхъ крове'й 
твои'хъ, всест~а'я дв~о, и= и=стлjь'вшее мое` все` 
_е=стество` новосодjь'ла, па'ки jа='коже пре'жде рж\ства` 
w=ста'вль по рж\ствjь`. тjь'мже тя` вjь'рнw вси` 
восхваля'емъ, зову'ще: ра'дуйся вл\дчце мi'ра.

О_у='тренняя стiхи'ра, гла'съ s~:

И='стинный ми'ръ ты` хр\сте`, къ человjь'кwмъ бж~iй 
ми'ръ тво'й дая`, по воста'нiи о_у=ч~нкw'мъ, пристра'шны 
показа'лъ _е=си` я=`, мня'щыя ду'хъ ви'дjьти: но 
о_у=ти'шилъ _е=си` мяте'жъ души` и='хъ, показа'вый ру'цjь 
и= но'зjь твои`. _о=ба'че не вjь'рующымъ _е=ще`, бра'шенъ 
причаще'нiемъ, и= о_у=че'нiй воспомина'нiемъ, w\тве'рзлъ 
_е=си` и='хъ о_у='мъ, _е='же разумjь'ти писа^нiя: и=`мже 
и= _о=ч~еское w=бjьтова'нiе w=бjьща'въ, и= бл~гослови'въ 
я=`, w\тступи'лъ _е=си` на нб~о. тjь'мже съ ни'ми 
покланя'емся тебjь`, гд\си сла'ва тебjь`.

_Е=_ксапостiла'рiй з~: Jа='кw взя'ша гд\са, марi'и 
ре'кшей, на гро'бъ теча'ста, сi'мwнъ пе'тръ, и= другi'й 
таи'нникъ хр\сто'въ, _е=го'же любля'ше: теча'ста же 
_о='ба, и= w=брjьто'ста плащани^цы _е=ди'ны вну'трь 
лежа'щя, и= главны'й же бjь` суда'рь кромjь` и='хъ. 
тjь'мже па'ки о_у=молча'ста, до'ндеже хр\ста` ви'дjьста.

Бг~оро'диченъ: В_е'лiя и= пресла^вная мене` ра'ди 
содjь'ялъ _е=си` хр\сте` мо'й многомл\стиве: w\т дв~ы бо 
_о=трокови'цы роди'лся _е=си` несказа'ннw, и= кр\стъ 
под\ъя'лъ _е=си`, и= сме'рть претерпjь'въ воскр\снъ 
_е=си` во сла'вjь, и= на'ше _е=стество` w\т сме'рти 
свободи'лъ _е=си`. сла'ва хр\сте` сла'вjь твое'й, сла'ва 
си'лjь твое'й.

О_у='тренняя стiхи'ра, гла'съ з~:

Се` тьма`, и= ра'нw, и= что` о_у= гро'ба марi'е 
стои'ши, мно'гую тьму` и=мjь'ющи въ ра'зумjь, въ не'йже, 
гдjь` положе'нъ бы'сть, вопроша'еши, i=и~съ; но ви'ждь 
сри'щущяся о_у=ч~ники`, ка'кw плащани'цами и= сударе'мъ 
воскр\снiе w=брjьто'ша, и= помяну'ша jа=`же w= си'хъ 
писа^нiя. съ ни'миже и= и='миже и= мы` вjь'ровавше, 
воспjьва'емъ тя` жизнода'вца хр\ста`.

_Е=_ксапостiла'рiй и~: Два` а='гг~ла ви'дjьвши вну'трь 
гро'ба, марi'а о_у=дивля'шеся, и= хр\ста` не зна'ющи, 
jа='кw вертогра'даря вопроша'ше: гд\си, гдjь` положи'лъ 
_е=си` тjь'ло i=и~са моегw`; зва'нiемъ же того` позна'вши 
бы'ти самого` сп~са, слы'ша: не прикаса'йся мнjь`, ко 
_о=ц~у` w\тхожду`, рцы` бра'тiи мое'й.

Бг~оро'диченъ: W\т тр\оцы родила` _е=си` 
_о=трокови'це, _е=ди'наго неизрече'ннw во двою` 
_е=ст_еству` су'ща, и= сугу'ба дjь'йствомъ, и= _е=ди'наго 
v=поста'сiю. того` о_у='бw моли` при'снw, w= и=`же 
вjь'рою покланя'ющихся, w\т вся'кагw навjь'та вра'жiя 
и=зба'витися: jа='кw вси` къ тебjь` ны'нjь прибjьга'емъ, 
вл\дчце бц\де.

О_у='тренняя стiхи'ра, гла'съ и~:

Марi^ины сле'зы не всу'е пролива'ются те'плjь, се' бо 
сподо'бися и= о_у=ча'щихъ а='гг~лwвъ, и= видjь'нiя 
самогw` i=и~са: тjь'мже и= w\тсыла'ется не прикаса'тися 
хр\сту`. но _о=ба'че проповjь'дница посыла'ется твои^мъ 
о_у=ч~нкw'мъ, и=`мже бл~говjьствова'нiе нося'щи, _е='же 
ко _о=те'ческому жре'бiю восхо'дъ возвjьща'ющи: съ не'юже 
сподо'би и= на'съ jа=вле'нiя твоегw` вл\дко гд\си.

_Е=_ксапостiла'рiй f~: Заключ_е'ннымъ вл\дко две'ремъ, 
jа='кw вше'лъ _е=си`, а=п\слы и=спо'лнилъ _е=си` дх~а 
прест~а'гw, ми'рнw ду'нувъ: и=`мже вяза'ти же и= рjьша'ти 
грjьхи` ре'клъ _е=си`: и= по _о=сми` дне'хъ твоя^ ре'бра 
fwмjь` показа'лъ _е=си`, и= ру'цjь. съ ни'мже вопiе'мъ: 
гд\сь и= бг~ъ ты` _е=си`.

Бг~оро'диченъ: Твоего` сн~а jа='кw ви'дjьла _е=си` w\т 
гро'ба воскре'сша тридне'вна, бг~оневjь'стная, прест~а'я 
дв~о, всю` ско'рбь w\тложи'ла _е=си`, ю='же под\ъя'ла 
_е=си`, jа='кw мт~и, _е=гда` о_у=зрjь'ла _е=си` 
стра'ждуща: и= ра'дости и=спо'лншися со о_у=ч~нки` _е=гw` 
почита'ющи того`, пое'ши. тjь'мже и=`же бц\ду тя` ны'нjь 
и=сповjь'дающихъ сп~са'й.

О_у='тренняя стiхи'ра, гла'съ _е~:

Jа='кw въ послjь^дняя лjь^та, су'щу по'здjь w\т 
суббw'тъ предста'лъ _е=си` другw'мъ хр\сте`, и= чудесе'мъ 
чу'до и=звjьству'еши, заключ_е'ннымъ вхо'дwмъ дв_е'рнымъ, 
_е='же и=з\ъ ме'ртвыхъ твое` воскр\снiе: но и=спо'лнилъ 
_е=си` ра'дости о_у=ч~ники`, и= дх~а ст~а'го препода'лъ 
_е=си` и=`мъ, и= вла'сть по'далъ _е=си` w=ставле'нiя 
грjьхw'въ и= fwмы` не w=ста'вилъ _е=си` въ невjь'рствiя 
погружа'тися бу'ри. тjь'мже пода'ждь и= на'мъ ра'зумъ 
и='стинный, и= w=ставле'нiе прегрjьше'нiй бл~гоутро'бне 
гд\си.

_Е=_ксапостiла'рiй _i~: Тiверiа'дское мо'ре съ 
дjьтьми` зеведе'евыми, наfана'ила съ петро'мъ же и= со 
други'ма двjьма` дре'вле, и= fwму` и=мя'ше на ло'вjь: 
и=`же хр\сто'вымъ повелjь'нiемъ w=десну'ю вве'ргше, 
мно'жество и=звлеко'ша ры'бъ: _е=го'же пе'тръ позна'въ, 
къ нему` бродя'ше, и=`мже тре'тiе jа=вле'йся, и= хлjь'бъ 
показа`, и= ры'бу на о_у='глехъ.

Бг~оро'диченъ: Воскр\сшаго гд\са тридне'вна w\т 
гро'ба, дв~о, моли` w= воспjьва'ющихъ тя`, и= любо'вiю 
бл~жа'щихъ: тебе' бо и='мамы вси` прибjь'жище 
сп~си'тельное, и= хода'таицу къ нему`: наслjь'дiе бо 
твое`, и= раби` _е=смы` бц\де, и= къ твоему` заступле'нiю 
вси` взира'емъ.

О_у='тренняя стiхи'ра, гла'съ s~:

По _е='же во а='дъ соше'ствiи, и= _е='же и=з\ъ 
ме'ртвыхъ воскр\снiи, скорбя'ще jа='коже досто'яше, w= 
разлуче'нiи твое'мъ хр\сте`, о_у=ч~нцы` на дjь'ланiе 
w=брати'шася, и= па'ки корабли` и= мр_е'жи, и= ло'ва 
нигдjь'же: но ты` сп~се, jа=ви'вся jа='кw вл\дка всjь'хъ, 
w=десну'ю мр_е'жи повелjьва'еши воврещи`, и= бы'сть 
сло'во дjь'ло вско'рjь, и= мно'жество ры'бъ мно'гое, и= 
ве'черя стра'нная гото'ва на земли`: _е=я'же 
причасти'вшымся тогда` твои^мъ о_у=ч~нкw'мъ, и= на'съ 
ны'нjь мы'сленнw сподо'би наслади'тися, чл~вjьколю'бче 
гд\си.

_Е=_ксапостiла'рiй а~_i: По бж~е'ственнjьмъ воста'нiи, 
три'жды петра`, лю'биши ли мя`, вопроша'я гд\сь, свои'хъ 
_о=ве'цъ предлага'етъ пастыренача'льника: и='же ви'дя, 
_е=го'же любля'ше i=и~съ, во слjь'дъ гряду'ща, вопроша'ше 
вл\дку: се'й же что`; а='ще хощу`, рече`, пребыва'ти 
сему`, до'ндеже и= па'ки прiиду`, что` къ тебjь`, дру'же 
пе'тре;

Бг~оро'диченъ: _W стра'шное та'инство, _w пресла'вное 
чу'до! сме'ртiю сме'рть всеконе'чнjь погубле'на бы'сть. 
кто` о_у='бw не воспое'тъ; и= кто` не поклони'тся твоему` 
воскр\снiю сло'ве, и= чи'стw ро'ждшей тя` пло'тiю бц\дjь; 
_е=я'же мл~твами, всjь'хъ гее'нны и=зба'ви.

О_у='тренняя стiхи'ра, гла'съ и~:

Jа=вля'я себе` о_у=ч~никw'мъ твои^мъ, сп~се, по 
воскр\снiи сi'мwну да'лъ _е=си` _о=ве'цъ па'ству, за 
любве` воздая'нiе, jа='же w= па'ствjь, попече'нiя и=щя`. 
тjь'мже и= глаго'лалъ _е=си`: а='ще лю'биши мя` пе'тре, 
паси` а='гнцы моя^, паси` _о='вцы моя^. _о='нъ же а='бiе 
показу'я друголю'бное, w= друзjь'мъ о_у=ченицjь` 
вопроша'ше: и='хже мл~твами хр\сте`, ста'до твое` 
сохраня'й, w\т волкw'въ губя'щихъ _е=`.




