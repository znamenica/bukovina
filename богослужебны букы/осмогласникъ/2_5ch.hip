<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 284)

%<%[Въ сре'ду ве'чера%],%>

%<на Г%>д\си воззва'хъ, %<стiхи^ры ст~ы^мъ а=п\слwмъ, 
гла'съ в~.%>

%<Подо'бенъ: _Е=%>гда` w\т дре'ва тя`:

%<Стi'хъ: А='%>ще беззакw'нiя на'зриши гд\си, гд\си, 
кто` постои'тъ; jа='кw о_у= тебе` w=чище'нiе _е='сть.

%<В%>сю` напои'сте зе'млю, jа='коже рjь'ки 
раздjь'льшеся дх~w'вныя и=з\ъ _е=де'ма, ю='же и= 
поwра'вше всjь'ясте сп~си'тельное проповjь'данiе, и= 
кла'съ бл~гопло'денъ пожа'сте му'дрiи, ду'шы сп~се'нныхъ, 
си'хъ въ мы'сленныхъ сокро'вищахъ сокрыва'юще о_у=ч~нцы` 
гд\сни, jа='кw многоцjь'нное бога'тство.

%<Стi'хъ: И='%>мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

%<W\т%> тьмы` страсте'й и= сласте'й многостра'стное 
мое` се'рдце свободи'те, свjьти'льницы су'ще восто'ка 
мы'сленнагw, и= просвjьти'телiе пресвjь'тлiи со'лнца, 
всjь^мъ возвjьща'юще разо'ршаго ле'сть но'щи sловjь'рiя: 
_е=го'же о_у=моли'те и= на'шя просвjьти'ти смы'слы, 
jа='кw самови'дцы сегw`.

%<Стi'хъ: W\т%> стра'жи о_у='треннiя до но'щи, w\т 
стра'жи о_у='треннiя да о_у=пова'етъ i=и~ль на гд\са.

%<Н%>о'выя вои'стинну бл~года'ти вы` скрижа'ли 
бг~оначерта'нныя, таи'нницы и= сви'тцы w=душевле'ннiи 
jа=ви'стеся, (с. 285) сло'во сп~си'тельное нося'ще 
напи'санное дх~омъ, _о='ч~имъ пе'рстомъ: тjь'мже 
проидо'сте вся^ концы`, вjь'ру правосла'вную, и= къ 
нб~снымъ стезю` веду'щую, всjь^мъ человjь'кwмъ jа='вjь 
показу'юще.

%<Та'же стiхи^ры мине'и ст~о'му, а='ще и='мать.%>

%<А='ще ли ни`, и='ны стiхи^ры ст~о'му, и= вели'кому 
чудотво'рцу нiкола'ю, гла'съ и= подо'бенъ то'йже.%>

%<Стi'хъ: Jа='%>кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

%<В%>ъ мv'рjьхъ пожи'въ чу'вственнjь, мv'ро вои'стинну 
jа=ви'лся _е=си`: мv'ромъ пома'занъ бы'въ о_у='мнымъ, 
свя'те нiко'лае ст~и'телю хр\сто'въ, w=бл~гоуха'еши 
безсме'ртную воню` бл~гоуха'нiя, вjь'рою притека'ющымъ 
под\ъ кро'въ тво'й, разрjьша'я си'хъ w\т напа'стей и= 
бjь'дъ и= скорбе'й _о='тче, ко гд\су твои'ми мл~твами.

%<Стi'хъ: Х%>вали'те гд\са вси` jа=зы'цы, похвали'те 
_е=го` вси` лю'дiе.

%<М%>но'жествомъ и=скуше'нiй содержи'мь, и= 
треволне'нiемъ жите'йскимъ w=бходи'мь, волна'ми же 
потопля'емь w=бстоя'нiй, и= печа'льми w=блага'емь, на тя` 
наде'жду мою` всю` возлага'ю _о='тче нiко'лае, всjь'хъ 
лю'тыхъ пода'ждь ми` разрjьше'нiе мл~твами твои'ми, 
бл~же'нне, _е='же ко вл\дцjь и= бг~у на'шему.

%<Стi'хъ: Jа='%>кw о_у=тверди'ся мл\сть _е=гw` на 
на'съ, и= и='стина гд\сня пребыва'етъ во вjь'къ.

%<М%>ра'комъ и= потемнjь'нiемъ помышле'нiй и= 
бjьсо'вскими лестьми` w=бноси'ма, и= плотски'ми 
страстьми` w=бурева'ема, и= зако'номъ побjьжда'ема 
грjьхо'внымъ, пости'гнувъ мя` w=зари` свjь'томъ 
бл~года'ти: свjь'тъ бо _е=си` въ мi'рjь, бж~е'ственною 
просвjьща'емь заре'ю, достобл~же'нне нiко'лае.

%<Сла'ва, и= ны'нjь, бг~оро'диченъ:%> Сло'во, _е='же 
_о=ц~у`, и= ст~о'му дх~у равноче'стное сы'й jа='кw 
вели'кое со'лнце, и=з\ъ дв~ы бг~о_отрокови'цы возсiя'вшее 
на земли` въ послjь^дняя, посла` на'съ jа='кw зари`, 
сла'внiи а=п\сли, свjь'томъ вjь'ры просвjьща'ющихъ (с. 
286) вся^ человjь'ки, во мра'цjь пре'лести, и= тjь'хъ къ 
не'й о_у=че'ньми бж~е'ственными приводя'щихъ.

%<Та'же, С%>вjь'те ти'хiй: %<Прокi'менъ дне`: Б%>ж~е 
во и='мя твое` сп~си' мя, и= въ си'лjь твое'й суди' ми. 
%<Стi'хъ: Б%>ж~е, о_у=слы'ши мл~тву мою`, внуши` глаго'лы 
о_у='стъ мои'хъ.

%<На стiхо'внjь стiхи^ры а=п\стольскiя, гла'съ в~:%>

%<В%>озвели'чилъ _е=си` сп~се, во вселе'ннjьй 
верхо'вныхъ а=п\слъ и=мена`: навыко'ша бо нб\снымъ, и= 
неизрече'нна да'ша земны^мъ и=сцjьл_е'нiя: и= сjь'ни 
и='хъ _е=ди'ны неду'ги о_у=врачева'ху, и=`же w\т ры'барей 
чудотворя'ще, и= и=`же w\т i=уд_е'й бг~осло'вяще 
бл~года'ти о_у=ч_е'нiя: и='хже ра'ди мл\срде, да'ждь 
на'мъ ве'лiю мл\сть.

%<Стi'хъ: К%>ъ тебjь` возведо'хъ _о='чи мои` живу'щему 
на нб~си`, се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

%<И=`%>же w\т непра'ведныхъ дjья'нiй всегда` бори'ми, 
и= къ тебjь` прибjьга'юще вои'стинну су'щему бг~у, гла'съ 
твои'хъ о_у=ч_ени'къ прино'симъ ти`, глаго'люще: сп~си' 
ны наста'вниче, погиба'емъ. покажи` и= ны'нjь врагw'мъ 
на'шымъ, мо'лимся jа='кw покрыва'еши лю'ди, и= сп~са'еши 
w\т бjь'дъ, мл~твами а=п\слъ, презира'я грjьхи`, за 
мно'гую бл~госты'ню, гд\си сла'ва тебjь`.

%<Стi'хъ: П%>оми'луй на'съ гд\си, поми'луй на'съ: 
jа='кw по мно'гу и=спо'лнихомся о_у=ничиже'нiя, наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

%<В%>е'лiя сла'ва ю='же стяжа'сте ст~i'и вjь'рою: не 
то'кмw бо во страда'нiихъ врага` побjьди'ли _е=сте`, но 
и= по сме'рти ду'хи прогоня'ете, неду^жныя и=сцjьля'ете, 
ду'шъ и= тjьле'съ вра'чеве, моли'теся ко гд\су, 
поми'ловатися душа'мъ на'шымъ.

%<Сла'ва, и= ны'нjь, бг~оро'диченъ:%> Jа='кw 
плодови'та ма'слина, дв~а и=зрасти` тебе` плода` 
живо'тнаго, плодоноси'ти мi'ру ве'лiю и= бога'тую мл\сть.

%<Та'же, Н%>ы'нjь w\тпуща'еши: %<Трист~о'е. Тропа'рь, 
и= w\тпу'стъ.%> (с. 287)

%<%[Въ сре'ду на повече'рiи%],%>

%<канw'нъ моле'бный прест~jь'й бц\дjь. Гла'съ в~.%>

%<%[Пjь'снь а~%]%>

%<I=рмо'съ: %>Гряди'те лю'дiе, пои'мъ пjь'снь хр\сту` 
бг~у, раздjь'льшему мо'ре, и= наста'вльшему лю'ди, jа=`же 
и=зведе` и=з\ъ рабо'ты _е=гv'петскiя, jа='кw просла'вися.

%<И='%>же бл~гоче'стнw тя` ч\стая, су'щую бц\ду 
и=сповjь'дающаго душе'ю и= о_у=сты^, w\т лю'тыхъ бjь'дъ, 
и= неду^гъ и= прегрjьше'нiй ны'нjь сп~си` преч\стая.

%<В%>сю` въ тебjь` бл~года'тей бе'здну лежа'щу 
о_у=вjь'дjьхомъ: тjь'мже прибjьга'юще бц\де о_у=се'рднw 
къ покро'ву твоему` бж~е'ственному, спаса'емся.

%<Сла'ва: W=%> на'съ тя` пою'щихъ преч\стая, моли` 
воплоще'ннаго w\т преч\стыхъ твои'хъ и= честны'хъ 
крове'й, и=зба'витися w\т прегрjьше'нiй, и= болjь'зней 
го'рькихъ.

%<И= ны'нjь: Т%>я` похвалу` вjь'рнiи вси` стяжа'хомъ, 
прибjь'жище и= о_у=твержде'нiе и= ра'дованiе, и= душа'мъ 
сп~се'нiе, наде'жду же и= стjь'ну, бг~обл~года'тная.

%<%[Пjь'снь г~%]%>

%<I=рмо'съ: О_у=%>тверди` на'съ въ тебjь` гд\си, 
дре'вомъ о_у=мерщве'й грjь'хъ, и= стра'хъ тво'й всади` въ 
сердца` на'съ пою'щихъ тя`.

%<М%>л~твами твои'ми ч\стая, бг~а _е=го'же родила` 
_е=си`, пода'ждь благопремjь'нна твои^мъ рабw'мъ, 
притека'ющымъ къ покро'ву твоему`, и= вjь'рнw 
кла'няющымся твоему` рж\ству`.

%<Г%>лаго'лы моея` мл~твы о_у=слы'ши дв~о, и=з\ъ 
глубины` моегw` се'рдца, jа=`же приношу' ти препjь'тая, 
и= w\т страсте'й и= напа'стей сп~си' мя.

%<Сла'ва: В%>сю` мою` жи'знь w=корми` дв~о, 
о_у=пова'нiе мое` и= предста'тельнице, и=скуше'нiй и= 
наи'тiя и=збавля'ющи, и= ну'жныхъ бг~оневjь'сто. (с. 288)

%<И= ны'нjь: П%>рему'дрость бж~iю v=поста'сную на 
руку` jа='кw носи'вши бг~омт~и, w\т невjь'дjьнiя и= 
заблужде'нiя и=зба'витися на'мъ, моли'ся.

%<%[Пjь'снь д~%]%>

%<I=рмо'съ: О_у=%>слы'шахъ гд\си, сла'вное твое` 
смотре'нiе, и= просла'вихъ чл~вjьколю'бче непостижи'мую 
твою` си'лу.

%<Jа='%>звамъ мои^мъ душ_е'внымъ, и= плwтски'мъ 
скве'рнамъ, jа='же бг~а ро'ждшая вл\дчце, разрjьше'нiе 
пода'ждь.

%<W=%>скверне'ннаго мя` страстьми`, и= помышле'нiи, и= 
житiя` треволне'нiи, о_у=пова'нiемъ дв~о, и= вjь'рою 
о_у=тверди`.

%<Сла'ва: W\т%> наи'тiя и=зба'ви мя` мт~и бж~iя, и= 
бу'ри, и= бjь'дъ твои'ми мл~твами, _е=ди'на препjь'тая.

%<И= ны'нjь: W=%>бурева'ема волна'ми жите'йскими, 
и=схити` дв~о, къ твоему` приста'нищу наставля'ющи мя`.

%<%[Пjь'снь _е~%]%>

%<I=рмо'съ: С%>вjь'та пода'телю, и= вjькw'въ тво'рче 
гд\си, во свjь'тjь твои'хъ повелjь'нiй наста'ви на'съ: 
ра'звjь бо тебе` и=но'гw бг~а не зна'емъ.

%<_О=%>ру'жiе непобjьди'мое и=му'ще, на разли^чная 
и=скуш_е'нiя вра^жiя, вся'кагw w=sлобле'нiя и=збавля'емся 
jа='вjь, и=`же тя` бц\ду ч\стую вjь'дущiи.

%<З%>ако'на и=сполне'нiе, вы'шшая херувi^мъ, родила` 
_е=си` бж~iя сло'ва воплоще'нна, сн~а _е=диноро'дна: 
_е=го'же w= рабjь'хъ твои'хъ о_у=моли`.

%<Сла'ва: В%>ся'ческихъ творца` на руку` тво_е'ю 
ч\стая нося'щи, сего` на'мъ твои'ми мл~твами 
благопремjь'нна дава'й, ны'нjь всjь'мъ се'рдцемъ къ 
тебjь` прибjьга'ющымъ.

%<И= ны'нjь: W\т%> о_у=тjьсне'нiя и= болjь'зни ду'ши, 
мольбу` приношу' ти _о=кая'нный: щедро'тъ _е=ди'на 
ро'ждшая вино'вное сло'во, о_у=ще'дривъ сп~си' мя. (с. 
289)

%<%[Пjь'снь s~%]%>

%<I=рмо'съ: %>Въ бе'зднjь грjьхо'внjьй валя'яся, 
неизслjь'дную милосе'рдiя твоегw` призыва'ю бе'здну: w\т 
тли` бж~е мя` возведи`.

%<С%>п~се'нiя приста'нище вjь'дый тя`, пла'вая 
многопеча'льнагw житiя` мо'ре, призыва'ю вл\дчце: 
w=корми'тельница души` мое'й бу'ди.

%<W=%>бнажи'хся _о=де'жды цjьлому'дрiя моегw`, 
w=sло'бленъ бы'въ, но мт~и приснодв~о бг~а ро'ждшая, 
ра'дости _о=де'жду пода'ждь ми`.

%<Сла'ва: Ч%>и'стагw житiя` w\тпадо'хъ, къ лjь'ности 
жи'въ стра'стный: но возведи` бл~гослове'нная вл\дчце, 
повелjь'нi_емъ сн~а твоегw` сочта'вши.

%<И= ны'нjь: М%>л\сти твоея` бц\де сподо'би мя`, 
премл\стиваго сло'ва поро'ждшая, свое'ю кро'вiю w\т тли` 
человjь'ки и=зба'вльшаго.

%<Та'же, Г%>д\си поми'луй, %<три'жды. Сла'ва, и= 
ны'нjь:%>

%<Сjьда'ленъ, гла'съ в~. Подо'бенъ: Б%>ж~е'ственнагw 
бы'хомъ:

%<Б%>ж~е'ственнагw мя` вхо'да ч\стая сподо'би, 
мл~твами твои'ми приснодв~о, и= соу'зы лю'тыхъ страсте'й 
расто'ргши, пла'мене бу'дущагw мя` свободи`.

%<%[Пjь'снь з~%]%>

%<I=рмо'съ: W='%>бразу злато'му на по'лjь деи'рjь 
служи'му, трiе` твои` _о='троцы небрего'ша безбо'жнагw 
велjь'нiя: посредjь' же _о=гня` вве'ржени, w=роша'еми 
поя'ху: бл~гослове'нъ _е=си` бж~е _о=т_е'цъ на'шихъ.

%<Н%>а кр\стjь` приго'ждься, и='же и=з\ъ тебе` 
воплоти'выйся бг~ороди'тельнице, а=да'мово раздра` 
рукописа'нiе: _е=го'же ны'нjь дв~о моли`, вся'кiя sло'бы 
и=зба'витися вjь'рою зову'щымъ: бл~гослове'нная, jа='же 
бг~а пло'тiю ро'ждшая.

%<Н%>аде'жда бл~га'я, засту'пница же вjь'рныхъ _е=си` 
вл\дчце: и= ны'нjь мо'лимся тебjь`, дарова'ти мл\сти 
пучи'ну всjь^мъ на тя` надjь'ющымся, и= зову'щымъ ти`: 
бл~гослове'нная, jа='же бг~а пло'тiю ро'ждшая. (с. 290)

%<Сла'ва: Т%>ьмо'ю лю'тою житiя` w=б\ъя'тъ бы'въ, 
соскорбя'щагw и= сболjь'знующагw не w=брjьто'хъ: твое'ю 
дв~о свjь'тлостiю разрjьши` тьму` прегрjьше'нiй, и= 
w=зари` пjь'ти тебе` бл~гослове'нная, jа='же бг~а пло'тiю 
ро'ждшая.

%<И= ны'нjь: В%>ъ кра'сную _о=де'жду сп~си'тельныхъ 
за'повjьдей креще'нiемъ w=дjь'явся, w=черни'хъ лjь'ностiю 
_о=кая'нный, ны'нjь же къ тебjь` притека'ю дв~о, во 
_о=де'жду прося` сп~се'нiя тобо'ю па'ки w=блещи'ся.

%<%[Пjь'снь и~%]%>

%<I=рмо'съ: %>Въ пе'щь _о='гненную ко _о=трокw'мъ 
_е=вр_е'йскимъ снизше'дшаго, и= пла'мень въ ро'су 
прело'жшаго бг~а, по'йте дjьла` jа='кw гд\са, и= 
превозноси'те во вся^ вjь'ки.

%<И=%>знемога'етъ мо'й ны'нjь о_у='мъ, во глубину` 
впа'дъ безче'стiя, jа='кw w\твсю'ду разли'чными w=б\ъя'тъ 
_е='смь sлы'ми: но ты` дв~о и=сцjьли`, безстра'стiя 
свjь'томъ w=дjь'явши.

%<С%>то'лпъ крjь'пости тве'рдъ, и= степе'нь, и= 
храни'тельницу, и= засту'пницу стяжа'вше тя` вjь'рою, 
спаса'емся ны'нjь, пою'ще рж\ство` твое` преч\стая, и= 
превознося'ще _е=го` во вся^ вjь'ки.

%<Сла'ва: Б%>езсме'ртiя зарю`, и= и=сто'чникъ вjь'мы 
тя` бц\де, jа='кw ро'ждшую сло'во безсме'ртнагw _о=ц~а`, 
вся^ w\т сме'рти и=збавля'ющее, превознося'щыя _е=го` во 
вся^ вjь'ки.

%<И= ны'нjь: С%>труи^ и=сцjьле'нiй на'мъ всегда` 
вjь^рнымъ ч\стая и=сточа'еши, _е=гw'же незави'стную 
бл~года'ть взе'млюще, воспjьва'емъ рж\ство` твое` ч\стая, 
и= превозно'симъ во вся^ вjь'ки.

%<%[Пjь'снь f~%]%>

%<I=рмо'съ: W\т%> бг~а бг~а сло'ва неизрече'нною 
му'дростiю, прише'дшаго w=бнови'ти а=да'ма, jа='дiю въ 
тлjь'нiе па'дшаго лю'тjь, w\т ст~ы'я дв~ы неизрече'ннw 
воплоти'вшагося на'съ ра'ди, вjь'рнiи _е=диному'дреннw 
пjь'сньми велича'емъ. (с. 291)

%<Б%>г~обл~же'нная _о=трокови'це, наде'жду мою` всю` 
о_у=се'рднw возложи'хъ на тя`: сп~си' мя мт~и и='стиннагw 
живота`, и= пи'щи присносу'щныя насы'титися, моли` 
ч\стая, вjь'рою тя` и= любо'вiю пjь'сньми велича'ющему.

%<Jа='%>вльшися дв~о две'рь бж~е'ственнагw свjь'та, 
души` моея` мглу` свjь'томъ твои'мъ невеще'ственнымъ и= 
блиста'нiи w=зари`, и= w\т вjь'чнагw _о=гня` и=зба'витися 
ми` сподо'би ч\стая, хода'тайствы твои'ми: jа='кw да 
непреста'ннw велича'ю тя`.

%<Сла'ва: Б%>оля'щыя зря'щи душе'ю и= тjь'ломъ, и= 
вве'рж_еныя въ стра^сти лю^тыя, бл~гоутро'бiемъ твои'мъ 
вл\дчце и=сцjьли'вши разрjьши`, и=`же ны'нjь стужа'_емыя 
печа'льми: да вjь'рою и= любо'вiю тя` пjь'сньми 
велича'ютъ.

%<И= ны'нjь: В%>о чре'во твое` всели'ся, _е=го'же 
и=з\ъ чре'ва превjь'чный _о=ц~ъ роди` сн~а, соверше'нъ 
бы'сть человjь'къ, и= и=сто'чникъ бл~года'тей тя` 
бг~омт~и показа` на'мъ, вjь'рнw кла'няющымся 
несказа'нному твоему` рж\ству`.

%<Та'же, Д%>осто'йно _е='сть: %<И= покло'нъ. И= 
про'чее _о=бы'чно, и= w\тпу'стъ.%>

%<%[Въ четверто'къ о_у='тра%],%>

%<по а~-мъ стiхосло'вiи сjьда'льны а=п\сльскiя, гла'съ 
в~:%>

%<И='%>же о_у=мудри'вый ловцы` па'че ри'торwвъ, и= 
посла'вый jа='коже проповjь'дники по все'й земли`, 
неизглаго'ланнымъ чл~вjьколю'бiемъ твои'мъ хр\сте` бж~е: 
тjь'хъ ра'ди о_у=тверди` цр~ковь твою`, и= вjь^рнымъ 
низпосли` бл~гослове'нiе твое`, _е=ди'не во ст~ы'хъ 
почива'яй.

%<Стi'хъ: В%>о всю` зе'млю и=зы'де вjьща'нiе и='хъ, и= 
въ концы` вселе'нныя глаго'лы и='хъ.

%<П%>рему'дрости бж~iя су'ще о_у=ч~нцы` и= самови'дцы, 
прему'дрыхъ и= ри'торwвъ jа='кw нему'друю му'дрость 
w=худи'ша, (с. 292) простото'ю про'повjьди jа=зы'ки 
о_у=мудри'вше бж~е'ственнiи а=п\сли, правосла'внw 
воспjьва'ти содjь'теля _е=ди'наго и= гд\са.

%<Сла'ва, и= ны'нjь, бг~оро'диченъ:%> Тебе` велича'емъ 
бц\де, вопiю'ще: ра'дуйся незаходи'магw свjь'та 
_о='блаче: того' бо носи'ла _е=си` въ нjь'дрjьхъ твои'хъ, 
сла'вы гд\са.

%<По в~-мъ стiхосло'вiи, сjьда'ленъ, гла'съ в~:%>

%<О_у=%>лови'вше ловцы` jа=зы'ки мре'жею дх~а, и= 
научи'ша концы` земны^я тебjь` кла'нятися со _о=ц~е'мъ, 
и= дх~омъ хр\сте` бж~е: тjь'хъ ра'ди о_у=тверди` цр~ковь 
твою`, и= вjь^рнымъ низпосли` бл~гослове'нiе твое`, и='же 
_е=ди'не мл\стиве и= чл~вjьколю'бче.

%<Стi'хъ: И=%>сповjь'дятъ нб~са` чудеса` твоя^ гд\си. 
%<И= па'ки глаго'ли то'йже сjьда'ленъ.%>

%<Посе'мъ, Стi'хъ: Д%>и'венъ бг~ъ во ст~ы'хъ свои'хъ, 
бг~ъ i=и~левъ.

%<Мч~нченъ: С%>трастоно'сцы гд\сни, бл~же'нна земля` 
напи'вшаяся кро'ве ва'шея, и= ст~и хра'ми прiе'мшiи 
тjьлеса` ва^ша: на суди'щи бо врага` w=бличи'сте, и= 
хр\ста` со дерзнове'нiемъ проповjь'дасте. того` jа='кw 
бл~га моли'те сп~сти'ся, мо'лимся, душа'мъ на'шымъ.

%<Сла'ва, и= ны'нjь, бг~оро'диченъ:%> Бж~е'ственнагw 
_е=стества` _о='бщницы бы'хомъ, тобо'ю бц\де приснодв~о: 
бг~а бо на'мъ воплоще'нна родила` _е=си`. тjь'мже тя` по 
до'лгу вси` бл~гоче'стнw велича'емъ.

%<По г~-мъ стiхосло'вiи, сjьда'льны, гла'съ в~.%>

%<Подо'бенъ: М%>л\срдiя су'щи и=сто'чникъ:

%<И='%>же свjьти^ла свjь^тлая, ст~ы^я твоя^ о_у=ч~нки` 
сло'ве въ мi'ръ посла'въ, и= просвjьти'лъ _е=си` 
подсо'лнечную, тьмы` неразу'мiя и=збавля'я всjь'хъ 
человjь^къ. тjь'хъ мл~твами при'снw о_у=моле'нъ быва'я, 
ю='же во тьмjь` ду'шу мою` просвjьти` чл~вjьколю'бче, и= 
сп~си' мя.

%<Л%>уча'ми чуде'съ нiко'лае, просвjьща'еши 
подсо'лнечную всю`, и= разрjьша'еши мра'къ скорбе'й, и= 
бjь'дъ w\тгоня'еши наше'ствiе, предста'тель сы'й 
теплjь'йшiй. (с. 293)

%<Сла'ва, и= ны'нjь, бг~оро'диченъ:%> Неискусобра'чная 
преч\стая, ст~а'я бц\де безневjь'стная, сн~а твоего`, 
_е=го'же па'че _е=стества` пло'тiю родила` _е=си`, со 
а=п\слы при'снw моли` согрjьше'нiй проще'нiе, и= житiя` 
и=справле'нiе, и= страсте'й премjьне'нiе дарова'ти 
всjь^мъ пою'щымъ тя`.

%<Канw'нъ ст~ы^мъ а=п\слwмъ, творе'нiе fеофа'ново. 
Гла'съ в~.%>

%<%[Пjь'снь а~%]%>

%<I=рмо'съ: %>Во глубинjь` постла` и=ногда`, 
фараwни'тское всево'инство преwруже'нная си'ла, 
вопло'щшееся же сло'во всеsло'бный грjь'хъ потреби'ло 
_е='сть, препросла'вленный гд\сь, сла'внw бо просла'вися.

%<С%>вjь'та бж~е'ственнагw мо'лнiя вjь'рою бы'вше, 
свjьтови'днiи сп~сwвы а=п\сли, всего' мя просвjьти'те 
w=мрача'ема сласте'й че'рностiю, и= въ лjь'ности все` 
мое` житiе` проше'дша. %<[Два'жды.]%>

%<О_у=%>ч~нцы` и= дру'зи хр\стw'вы, дру'га мя` бы'вша 
врагу`, sлы'хъ ра'ди присвое'нiя, w\т сегw' мя 
и=збавля'йте сподви'жуще мою` ду'шу къ любви`, 
возлюби'вшагw ро'дъ человjь'чь бл~госты'ни ра'ди.

%<С%>мире'нная душе` моя`, пре'жде сме'рти потщи'ся 
пока'ятися, и= себе` о_у=мерщвле'нную пла'чи: да jа='кw 
ла'заря четверодне'внаго воскр~си'вый jа='кw милосе'рдъ, 
и= тебе` воскреси'тъ а=п\стwлъ мольба'ми.

%<Бг~оро'диченъ: Б%>л~га'го ро'ждши бг~а, преч\стая, 
всjь'хъ бл~готворя'щаго, тлjь'нiемъ содержи'мыхъ, того` 
моли` пренепоро'чная, со пр\оро'ки, и= мч~нки, и= 
а=п\слы, всjь'хъ и=зба'вити w\т напа'стей.

%<И='нъ канw'нъ ст~о'му и= вели'кому чудотво'рцу 
мv"роточи'вому нiкола'ю, [_е=гw'же краегране'сiе: 
М%>ольбу` любе'зну нiко'лае прiими`.%<] Творе'нiе 
i=w'сифово. Гла'съ в~.%>

%<I=рмо'съ: Г%>ряди'те лю'дiе, пои'мъ пjь'снь хр\сту` 
бг~у, раздjь'льшему мо'ре, и= наста'вльшему лю'ди, jа=`же 
и=зведе` и=з\ъ рабо'ты _е=гv'петскiя, jа='кw просла'вися. 
(с. 294)

%<В%>сегда` бж~е'ственному пр\сто'лу бл~года'ти 
предстоя` нiко'лае, бл~года'ть и= мл\сть дарова'ти 
моли'ся, тебе` призыва'ющымъ вjь'рою рабw'мъ твои^мъ.

%<Н%>а земли` вели'ка предста'теля тя` показа` бг~ъ 
бjь'дствующымъ: тjь'мже ми` предста'ни въ нощи` и= во 
дни`, сохраня'я мя` w\т собла^знъ борца`.

%<Jа='%>коже дневну'ю sвjьзду` о_у=вjь'дjьвъ тя`, 
твои'ми свjьтоза'рными луча'ми тьмы` да и=зба'влюся 
и=скуше'нiй, и= бjь'дъ и= вся'кагw грjьха`, _о='тче 
нiко'лае.

%<Бг~оро'диченъ: Т%>jьле'сныхъ болjь'зней и=зба'ви 
мя`, и= души` моея` и=сцjьли` недовjь'дwмыя стру'пы, и= 
_о=гня` вjь'чнагw и=схити' мя, _е=ди'на бг~обл~года'тная.

%<%[Пjь'снь г~%]%>

%<I=рмо'съ: %>Процвjьла` _е='сть пусты'ня, jа='кw 
крi'нъ гд\си, jа=зы'ческая неплодя'щая цр~ковь, 
прише'ствiемъ твои'мъ, въ не'йже о_у=тверди'ся мое` 
се'рдце.

%<О_у=%>ч~тля стяжа'вше ст~i'и прем\дрость _о='ч~ую 
дх~омъ, _е='ллинскую w=буи'сте прем\дрость, бг~ови'дцы 
досточу'днiи.

%<Н%>епло'дiе души` моея` разрjьши'те всехва'льнiи, и= 
бл~гоча'дiе дjья'нiй, въ добродjь'телехъ приноси'ти 
сотвори'те, jа='кw сло'ва самови'дцы достобл~же'ннiи.

%<Л%>ю'тjь мя` о_у=яде'на ны'нjь jа=дови'тымъ 
о_у=грызе'нiемъ вра'жiимъ, и=сцjьли` мольба'ми а=п\стwлъ 
твои'хъ, бл~годjь'телю всjь'хъ многомл\стиве.

%<Бг~оро'диченъ: Б%>г~а пребл~га'го о_у=моли` 
преч\стая, со а=п\слы всjь'ми, w\т вся'кагw вре'да, и= 
w=бстоя'нiя, и= бjь'дъ и=зба'витися чту'щымъ тя`.

%<%[И='нъ%]%>

%<I=рмо'съ: О_у=%>тверди` на'съ въ тебjь` гд\си, 
дре'вомъ о_у=мерщве'й грjь'хъ, и= стра'хъ тво'й всади` въ 
сердца` на'съ пою'щихъ тя`.

%<И=%>сцjьле'нiй и=сто'чникъ сы'й ст~е, стра^сти 
о_у=врачу'й души` моея`, и= жи'знь мою` соблюди`, 
невре'дна мя` сохраня'я раба` твоего`. (с. 295)

%<О_у=%>ма` моегw` побjьжде'нiе и=справля'я, w\т 
вре'да ви'димыхъ и= неви'димыхъ борю'щихъ мя` сп~са'й, 
jа='кw предста'тель мо'й вели'кiй нiко'лае.

%<И='%>же _е=ди'нъ бл~гi'й тя` бл~га засту'пника 
человjь'кwмъ даде` бл~же'нне, сегw` ра'ди молю` тя`: w\т 
вся'кихъ мя` sw'лъ свободи`.

%<Бг~оро'диченъ: К%>рjь'пость моя` и= ра'дость и= 
весе'лiе, и= стjьна` тве'рдая и= предста'тельнице, ты` 
_е=си` всенепоро'чная, и=скуше'нiй и= бjь'дъ и=збавля'ющи 
мя`.

%<%[Пjь'снь д~%]%>

%<I=рмо'съ: %>Прише'лъ _е=си` w\т дв~ы, не хода'тай ни 
а='гг~лъ, но са'мъ гд\си вопло'щься, и= сп~слъ _е=си` 
всего' мя человjь'ка. тjь'мъ зову' ти: сла'ва си'лjь 
твое'й гд\си.

%<А='%>лчуща мя` всегда`, и= гла'домъ и=ста'ема, 
сп~се'нiя снjь'дьми насы'ти _е=ди'не чл~вjьколю'бче, 
бж~е'ственными мольба'ми а=п\стwлъ, во все'мъ мi'рjь 
проповjь'давшихъ тя`. %<[Два'жды.]%>

%<Н%>а мо'ре мiрско'е наве'лъ _е=си` всjь'хъ, jа='кw 
ко'ни чл~вjьколю'бче, сла^вныя а=п\слы твоя^, тогw` 
возмуща'ющыя сла^ныя невjь'рствiя го'рькiя во'ды.

%<С%>л~нца хр\ста` су'щымъ во тьмjь` возвjьсти'вше, во 
тьмjь' мя лежа'ща грjьхо'внjьй просвjьти'те а=п\столи 
прехва'льнiи, возбраня'юще лука^вымъ помыслw'мъ се'рдца 
моегw`.

%<Бг~оро'диченъ: В%>сепjь'тая, jа='же бг~а препjь'таго 
ро'ждшая, w= пою'щихъ тя` со а=п\слы моли`, jа='кw да 
и=зба'вимся w\т грjьхw'въ, и= бjь'дъ и= w=sлобле'нiя.

%<%[И='нъ%]%>

%<I=рмо'съ: %>Пою' тя, слу'хомъ бо гд\си о_у=слы'шахъ, 
и= о_у=жасо'хся: до мене' бо и='деши, мене` и=щя` 
заблу'ждшаго. тjь'мъ мно'гое твое` снизхожде'нiе, _е='же 
на мя`, прославля'ю многомл\стиве.

%<О_у=%>краси'въ пр\сто'лъ добродjь'тельми нiко'лае, 
о_у=краше'нiе jа=ви'лся _е=си` ст~и'тел_емъ честно'е. 
тjь'мже тя` молю`: нелjь'поту души` моея` о_у=краси`, и= 
w\т мiрски'хъ собла^знъ сп~си' мя. (с. 296)

%<С%>тезю` та'мw веду'щую о_у=гла'ди ми` пребл~же'нне: 
w\т жите'йскихъ во'лнъ w=блегчи' мя, и= ко приста'нищу 
жи'зни возведи` нiко'лае, w\т тебе` предста'теля 
вели'кагw w=богати'вшася.

%<Г%>лагw'лъ бж~е'ственныхъ послу'шателю, о_у=слы'шавъ 
моя^ глаго'лы, и=зба'ви мя` w\т бjьсо'вскихъ собла^знъ, 
и= беззако'нныхъ муже'й, и= вся'кихъ w=бстоя'нiй 
находя'щихъ, вели'кiй нiко'лае.

%<Бг~оро'диченъ: С%>та'я бц\де вл\дчце, въ нощи' мя и= 
во дни` w=святи`, и= сохрани`, и= наста'ви ко сп~се'нiю 
мно'гими грjьхи` па'дающа, и= прило'гми бjьсо'вскими 
низрjь'ема.

%<%[Пjь'снь _е~%]%>

%<I=рмо'съ: Х%>ода'тай бг~у и= человjь'кwмъ бы'лъ 
_е=си` хр\сте` бж~е: тобо'ю бо вл\дко къ 
свjьтонача'льнику _о=ц~у` твоему`, w\т но'щи невjь'дjьнiя 
приведе'нiе и='мамы.

%<В%>ели'кiй па'стырь посредjь` волкw'въ посла` jа='кw 
_о='вцы, бж~е'ств_енныя о_у=ченики` своя^, тjь'хъ 
претворя'ющя бж~iею си'лою креще'нiя, и= добро'тою 
слове'съ. %<[Два'жды.]%>

%<Б%>ж~е'ственнымъ свjь'томъ, jа=`же во тьмjь` 
пре'лести просвjьти'сте а=п\сли сердца`. тjь'мже молю` 
вы`, w=темне'наго мя` сластьми` мра'чными, просвjьти'те 
бг~облаже'ннiи.

%<_О=%>кая'нная душе`, пре'жде конца` потщи'ся и= 
пока'йся, гд\севи зову'щи: согрjьши'хъ ти` вл\дко, 
прости` а=п\стwлъ ра'ди, и= сп~си' мя jа='кw милосе'рдъ.

%<Бг~оро'диченъ: С%>вjь'томъ твои'мъ w=зари` во тьмjь` 
лежа'ща мя`, свjь'та жили'ще, и= со а=п\слы моли'ся 
пренепоро'чная, w\т вся'кiя ну'жды и=зба'вити мя` твои'ми 
мл~твами.

%<%[И='нъ%]%>

%<I=рмо'съ: %>Свjь'та пода'телю, и= вjькw'въ тво'рче 
гд\си, во свjь'тjь твои'хъ повелjь'нiй наста'ви на'съ: 
ра'звjь бо тебе` и=но'гw бг~а не зна'емъ.

%<З%>ако'на бж~iя и=спо'лнителю, моли` бл~га'го бг~а, 
зако'ны бж~е'ств_енныя ми` соблюда'ти, и= 
беззако'ннующихъ вра^гъ и=зми' мя, и= бjьсо'вскагw 
вре'да, всебл~же'нне нiко'лае. (с. 297)

%<Jа='%>коже дре'вле предста'въ ст~е, и=збавля'я 
ю='ношы три`: си'це и= мене` w\т вся'кагw грjьха` 
и=зба'ви твои'ми къ бг~у мл~твами, бг~ому'дре нiко'лае.

%<С%>щ~еннодjь'лателю хр\сто'въ, грjь'шникwмъ 
и=спору'чниче, вели'кiй чудотво'рче, бл~года'вца моли` 
бг~а, да не посрами'тъ мене` въ ча'съ су'дный.

%<Бг~оро'диченъ: Г%>д\сороди'тельнице ч\стая, 
w=блада'ема мя` мно'гими страстьми`, jа='кw бл~га` 
предста'вши и=зба'ви w\т си'хъ: jа='кw да тя` воспjьва'ю 
душе'ю и= се'рдцемъ и= я=зы'комъ, сп~са'емь.

%<%[Пjь'снь s~%]%>

%<I=рмо'съ: %>Въ бе'зднjь грjьхо'внjьй валя'яся, 
неизслjь'дную милосе'рдiя твоегw` призыва'ю бе'здну: w\т 
тли` бж~е мя` возведи`.

%<И=`%>же во'ду живо'тную нося'ще, та'емую ду'шу мою` 
зно'емъ грjьхо'внымъ молю'ся, о_у=ч~нцы` сп~сwвы 
напо'йте.

%<Н%>б~са` мы'сл_енная бы'вше, бг~оза'рнiи а=п\столи, 
сла'ву бж~iю и=сповjь'дасте неизрече'нную, ю='же 
о_у=лучи'ти на'мъ всjь^мъ моли'теся.

%<В%>ъ пучи'нjь лю'тjь волну'ющiйся, къ тебjь` 
хр\сте`, и='же всjь'хъ w=корми'телю прихожду`, ра'ди 
а=п\стwлъ твои'хъ, ко сп~си'тельному приста'нищу 
о_у=пра'ви мя`.

%<Бг~оро'диченъ: С%>о всjь'ми вы'шними си'лами, со 
пр\оро'ки, и= а=п\слы, и= мч~нки, w= на'съ моли` сн~а 
твоего` бг~оневjь'сто.

%<И='нъ. I=рмо'съ то'йже%>

%<И='%>же мv'рянwмъ бы'въ первопресто'льникъ нiко'лае, 
и= w=благоуха'лъ _е=си` вjь'рныхъ составл_е'нiя бл~ги'ми 
твои'ми дjья'нiи: w\т sлосмра'дна прегрjьше'нiя и=зба'ви 
мя`.

%<С%>вjьтлjь'йше со'лнца стяжа'въ _о='тче се'рдце, 
всего' мя просвjьти`, и=скуше'нiй и= скорбе'й w\тгоня'я 
тьму` нiко'лае.

%<W\т%> вся'кiя и=зба'ви мя` тjьсноты`, простра'нство 
jа='кw и=мjь'я мл\сти нiко'лае, тjь'снымъ ше'ствовати мя` 
о_у=крjьпи` путе'мъ ко гд\су. (с. 298)

%<Бг~оро'диченъ: Н%>а вся'ко вре'мя тебе` призыва'ю 
преч\стая, да w=бря'щу тя` помо'щницу, и=з\ъима'ющую мя` 
w\т вся'кагw w=sлобле'нiя и= стра'шныхъ му'къ.

%<%[Пjь'снь з~%]%>

%<I=рмо'съ: %>Бг~опроти'вное велjь'нiе 
беззако'ннующагw мучи'теля высо'къ пла'мень вознесло` 
_е='сть: хр\сто'съ же простре` бг~очести^вымъ _о=трокw'мъ 
ро'су дх~о'вную, сы'й бл~гослове'нъ и= препросла'вленъ.

%<_О=%>гне'мъ бж~е'ственнагw дх~а предвозжже'ни бы'вше 
а=п\сли, пре'лести о_у='глiе о_у=гаси'сте, бж~iе же 
раче'нiе во о_у=мjь'хъ всjь'хъ вjь'рныхъ воспали'сте: 
тjь'мже велегла'снw ва'съ чти'мъ. %<[Два'жды.]%>

%<М%>i'ръ возненави'дjьсте, и= jа=`же въ мi'рjь, 
хр\ста` возлюби'сте, въ мi'рjь пло'тiю человjь'кwмъ 
примjьси'вшася: _е=го'же моли'те бж~е'ственнiи а=п\столи, 
jа=`же въ житiи' мя всjь'хъ лю'тыхъ свободи'ти.

%<С%>удiе` пра'ведне сердцевjь'дче, и='же _е=ди'нъ 
сокров_е'нная вjь'дый моя^ согрjьш_е'нiя, въ ча'съ суда` 
не w=суди` мене`, ниже` w\тсле'ши мя` во _о='гнь, 
мл~твами а=п\стwлъ твои'хъ.

%<Бг~оро'диченъ: _О=%>гне'мъ бж~ества` не w=пали'лася 
_е=си`, неизрече'ннw ро'ждши дв~о, бра'ку неиску'сна 
бы'вши. тjь'мже со а=п\слы моли'ся ч\стая, вjь'чнагw мя` 
пла'мене свободи'ти, тебе` сла'вящаго.

%<%[И='нъ%]%>

%<I=рмо'съ: W='%>бразу злато'му на по'лjь деи'рjь 
служи'му, трiе` твои` _о='троцы небрего'ша безбо'жнагw 
велjь'нiя: посредjь' же _о=гня` вве'ржени, w=роша'еми 
поя'ху: бл~гослове'нъ _е=си` бж~е _о=т_е'цъ на'шихъ.

%<_О=%>гню` и=скуше'нiй на вся'къ де'нь примjьша'юся, 
_о='тче нiко'лае, посредjь` сjь'тей мимохожду`, jа='коже 
пти'ца, под\ъ тво'й ще'дрый покро'въ притека'ю: невре'дна 
мя` сохрани`, бл~га'го моля` бг~а и= гд\са.

%<Г%>лаго'лы моя^ о_у=слы'шавъ спjь'шнw, _о='тче 
нiко'лае, потщи'ся прiити' ми на по'мощь, w=бурева'ему 
скорбьми` (с. 299) и= ну'ждами жите'йскими. и= 
бjьсо'вскими w=sлобле'нiи: jа='кw да сп~са'емь пою` 
предста'тельство твое`.

%<И='%>же дре'вле jа='влься во снjь` царю`, 
непови^нныя и=му'щыя о_у=мре'ти и=збавля'я, напа'стей мя` 
и=зба'ви находя'щихъ всегда`, и= неду^гъ тjьле'сныхъ, и= 
душе'вныхъ болjь'зней, _о='тче нiко'лае.

%<Бг~оро'диченъ: Т%>ебе` _е=ди'ну преч\стая и=мjь'ю 
помо'щницу, тебе` напису'ю мнjь` всjь'хъ житiя` 
храни'тельницу, не пре'зри мене` раба` твоегw`, _е=ди'на 
предста'тельнице мi'ра, но сп~си' мя пою'ща: 
бл~гослове'нъ бг~ъ _о=т_е'цъ на'шихъ.

%<%[Пjь'снь и~%]%>

%<I=рмо'съ: %>Пе'щь и=ногда` _о='гненная въ 
вавv"лw'нjь дjь^йства раздjьля'ше, бж~iимъ велjь'нiемъ 
халд_е'и w=паля'ющая, вjь^рныя же w=роша'ющая, пою'щыя: 
бл~гослови'те вся^ дjьла` гд\сня гд\са.

%<Т%>jьлови'днw на ва'съ наше'дъ во _о='гненномъ 
ви'дjь прест~ы'й дх~ъ, содjь'ла jа='кw свjьти^ла, 
попаля'юща о_у='бw безбо'жiе, просвjьща^юща же вся^ 
бл~гоче'ствующыя, бж~е'ственнiи сло'ва а=п\сли. 
%<[Два'жды.]%>

%<С%>трастьми` лю'тjь w=бурева'емое неиспра'вленное 
се'рдце мое` и=сцjьли` ще'дре, молю'ся: ду'шу мою` 
просвjьти`, и= о_у='мъ мо'й напра'ви прекло'ншiйся въ 
sло'бу, о_у=ч~нкw'въ твои'хъ мольба'ми.

%<В%>оздохни` душе` моя`, и= прослези'ся прилjь'жнw, 
и= себе` пре'жде конца` воспла'чи, пре'жде да'же не 
пости'гнетъ тебе` пла'чь неутjь'шимый, и= возопi'й 
гд\севи: сп~си' мя мл\стиве, мл~твами а=п\слъ твои'хъ.

%<Бг~оро'диченъ: П%>е'щь и=ногда` неwпа'льшая дjьте'й, 
твое` рж\ство` проwбража'ше дв~о всенепоро'чная. сегw` 
ра'ди молю' тя: со а=п\слы моли'ся, со всjь'ми пр\оро'ки, 
_о=гня` гее'нны и=зба'вити мя`.

%<%[И='нъ%]%>

%<I=рмо'съ: %>Въ пе'щь _о='гненную ко _о=трокw'мъ 
_е=вр_е'йскимъ снизше'дшаго, и= пла'мень въ ро'су 
прело'жшаго бг~а, по'йте дjьла` jа='кw гд\са, и= 
превозноси'те во вся^ вjь'ки. (с. 300)

%<В%>яза'ти и= рjьша'ти прiи'мъ вла'сть w\т бг~а, 
_о='тче бг~ому'дре нiко'лае, sw'лъ мои'хъ соу'зы 
разрjьши` твои'ми мл~твами: и= бж~е'ственнjьй мя` 
привяжи` любви` вочл~вjь'читися восхотjь'вшагw вл\дки.

%<П%>осjьще'нiемъ твои'мъ бж~е'ственнымъ во дни` и= въ 
нощи` посjьща'й мя`, о_у=глажда'я стезю` смире'ннjьй 
мое'й души`, и= сохраня'й мя` ст~е нiко'лае, неуя'звлена 
w\т находя'щихъ лука'вагw собла^знъ.

%<Р%>у'ку ми` пода'ждь къ бж~iей по'мощи нiко'лае, и= 
сохрани` w\т лю'тагw вра'жiя ча'янiя, и='же ю='ношы 
и=ногда` сме'рти го'рькiя и=зба'вилъ _е=си`: да почита'ю 
тя` jа='кw бл~га'го предста'теля.

%<_Е=%>гда` ся'деши бж~е, на престо'лjь стра'шнjьмъ 
суди'ти мi'ру, не вни'ди въ су'дъ съ рабо'мъ твои'мъ: но 
ча'сти сподо'би сп~са'емыхъ, мл~твами нiкола'а.

%<Бг~оро'диченъ: П%>а'че _е=стества` твои'мъ 
рж\ство'мъ бг~ороди'тельнице возвели'чила _е=си` на'съ 
о_у=ма'ленныхъ вели'кими неисче'тными sлы'ми. тjь'мже 
мо'лимся ти` преч\стая: возвели'чи въ на'съ бога^тыя 
твоя^ мл\сти.

%<%[Пjь'снь f~%]%>

%<I=рмо'съ: %>Безнача'льна роди'теля сн~ъ, бг~ъ и= 
гд\сь, вопло'щься w\т дв~ы на'мъ jа=ви'ся, w=мрач_е'нная 
просвjьти'ти, собра'ти расточ_е'нная: тjь'мъ всепjь'тую 
бц\ду велича'емъ.

%<А=%>п\сли сла'внiи, а=п\сли бл~же'ннiи, о_у=ч~нцы` 
сп~сwвы, проповjь'дницы всему'дрiи, w\т вся'кагw мя` 
и=зба'вите вре'да, вся'кагw гнjь'ва, вся'кагw грjьха`, 
вся'кагw w=бстоя'нiя, и= разли'чныхъ напа'стей. 
%<[Два'жды.]%>

%<М%>ене` w=сужде'ннаго, мене` неиспра'вленнаго, твоя^ 
повелjь^нiя небре'гшаго, и= бjьсw'вскимъ прельще'нi_емъ 
о_у=мовре'днw послjь'довавша, возврати` гд\си, мл~твами 
а=п\стwлъ твои'хъ.

%<Д%>у'шу неиспра'влену приношу`, и= со'вjьсть 
погребе'ную съ вещми` прегрjьше'нiй, и= w=скверне'нное 
се'рдце, и= по'мыслъ (с. 301) w=каля'нъ, вопiю' ти 
чл~вjьколю'бче: а=п\стwлъ ра'ди о_у=ще'дри мя` мл\стiю 
твое'ю.

%<Бг~оро'диченъ: А=%>п\сли преч\стая, твоего` сн~а 
проповjь'даша во все'мъ мi'рjь, бг~а и= человjь'ка. 
тjь'мже съ ни'ми моли'ся, во стра'шномъ дни` суда` 
и=зба'витися му'къ, вjь'рою тебе` велича'ющымъ.

%<%[И='нъ%]%>

%<I=рмо'съ: W\т%> бг~а бг~а сло'ва, неизрече'нною 
му'дростiю, прише'дшаго w=бнови'ти а=да'ма, jа='дiю въ 
тлjь'нiе па'дшаго лю'тjь, w\т ст~ы'я дв~ы неизрече'ннw 
воплоти'вшагося на'съ ра'ди, вjь'рнiи _е=диному'дреннw 
пjь'сньми велича'емъ.

%<С%>щ~е'нства пра'вило, и= кро'тости w='бразъ, вjь'мъ 
тя` нiко'лае му'дре: на мя` возстаю'щую бу'рю по вся^ 
дни^ страсте'й и= бjь'дъ, о_у=кроти` мл~твами твои'ми, и= 
соблюди' мя неврежде'нна сщ~е'ннjьйшiй _о='тче.

%<Jа='%>кw сщ~е'ннjьйшiй сосу'дъ прiя'тенъ 
бж~е'ственнагw мv'ра, мл\стивнw и=злiя'вшагwся на зе'млю, 
всjь'хъ на'съ w=бл~гоуха'й сердца`, мv'рянwмъ бы'въ 
му'дре первост~и'тель, и=скуше'нiя sлово'нiе w\тгоня` 
мл~твами твои'ми.

%<Т%>ы` мою` о_у=тjь'ши _о='тче ду'шу, неви'димw 
мно'жествомъ w=sло'бленную лю'тjь: ты` безмjь^рная ми` 
о_у=кроти` и=скуш_е'нiя, jа=`же льсти'вый подви'жетъ ми` 
во дни` и= въ нощи`, jа='кw бл~гi'й мо'й предста'тель 
jа=вля'яся нiко'лае.

%<С%>тра'шный вл\дчнiй де'нь при две'рехъ 
приближа'ется, что` сотвори'ши _w душе`, грjьхw'въ 
мно'жество и=му'щи; потщи'ся о_у='бw пре'жде конца`, и= 
возопi'й гд\су прилjь'жнw: мл~твами нiкола'а ст~и'теля 
твоегw` сп~си' мя.

%<Бг~оро'диченъ: П%>ощади' мя гд\си, пощади`, _е=гда` 
хо'щеши суди'ти и= не w=суди` мене` во _о='гнь, ниже` 
jа='ростiю твое'ю w=бличи` мене`: мо'литъ тя` дв~а 
ро'ждшая тя` хр\сте`, и= а=п\слъ мно'жество, и= сла'вный 
нiкола'й.

%<Та'же: Д%>осто'йно _е='сть: %<и= покло'нъ. 
_Е=ктенiа` ма'лая, и= свjьти'ленъ, и= _псалмы` 
_о=бы^чныя. %>(с. 302)%<%>

%<На стiхо'внjь стiхи^ры а=п\сльскiя, гла'съ в~:%>

%<В%>озвели'чилъ _е=си` сп~се, во вселе'ннjьй 
верхо'вныхъ а=п\слъ и=мена`, навыко'ша нб\снымъ, 
неизрече'нна да'ша з_емны'мъ и=сцjьл_е'нiя, и= сjь'ни 
и='хъ _е=ди'ны неду'ги о_у=врачева'ху: и='бо w\т ры'барей 
чудотворя'ще, и= и=`же w= i=уд_е'й бг~осло'вяще 
бл~года'ти о_у=ч_е'нiя, и='хже ра'ди бл~гоутро'бне, 
да'ждь на'мъ ве'лiю мл\сть.

%<Стi'хъ: И=%>спо'лнихомся зау'тра мл\сти твоея` 
гд\си, и= возра'довахомся, и= возвесели'хомся: во вся^ 
дни^ на'шя возвесели'хомся: за дни^, въ ня'же смири'лъ 
ны` _е=си`, лjь^та, въ ня'же ви'дjьхомъ sла^я, и= при'зри 
на рабы^ твоя^, и= на дjьла` твоя^, и= наста'ви сы'ны 
и='хъ.

%<И=`%>же w\т непра'ведныхъ дjья'нiй всегда` бори'ми, 
и= къ тебjь` прибjьга'юще вои'стинну су'щему бг~у, гла'съ 
твои'хъ о_у=чени^къ прино'симъ ти`, глаго'люще: сп~си' ны 
наста'вниче, погиба'емъ. покажи` и= ны'нjь врагw'мъ 
на'шымъ, мо'лимся, jа='кw покрыва'еши лю'ди, и= сп~са'еши 
w\т бjь'дъ, мл~твами а=п\слъ презира'я грjьхи`, за 
мно'гую бл~госты'ню, гд\си сла'ва тебjь`.

%<Стi'хъ: И=%> бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

%<С%>т~ы'хъ твои'хъ мно'жество, мо'литъ тя` хр\сте`: 
поми'луй и= сп~си` на'съ jа='кw чл~вjьколю'бецъ.

%<Сла'ва, и= ны'нjь, бг~оро'диченъ:%> Все` 
о_у=пова'нiе мое` на тя` возлага'ю, мт~и бж~iя, сохрани' 
мя под\ъ кро'вомъ твои'мъ.

%<Та'же, Б%>л~го _е='сть и=сповjь'датися гд\севи: %<И= 
Трист~о'е. По _О='%>ч~е на'шъ: %<тропари` и= _е=кт_енiи`. 
Та'же ча'съ а~-й, _псалмы` _о=бы'чны, и= w\тпу'стъ.%>

%<Въ четверто'къ бл~ж_е'нны, гла'съ в~:%>

%<Г%>ла'съ ти` прино'симъ разбо'йничь, и= мо'лимся: 
помяни` на'съ сп~се, во цр\ствiи твое'мъ.

%<Стi'хъ: Б%>л~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное. (с. 303)

%<М%>iрскi^я концы` проше'дше а=п\сли, w\т тьмы` 
пре'лести и= sлоче'стiя человjь'ки и=зба'вили _е=сте` 
прему'дрiи.

%<Стi'хъ: Б%>л~же'ни _е=сте`, _е=гда` поно'сятъ ва'мъ, 
и= и=зжену'тъ, и= реку'тъ вся'къ sw'лъ глаго'лъ, на вы` 
лжу'ще мене` ра'ди.

%<М%>ре'жею бл~года'ти и=з\ъ глубины` су'етства, 
всjь'хъ человjь^къ, о_у=ч~нцы` сп~сwвы му'дре возвели` 
_е=сте`.

%<Стi'хъ: Р%>а'дуйтеся и= весели'теся, jа='кw мзда` 
ва'ша мно'га на нб~сjь'хъ.

%<И=`%>же тече'нiе сконча'вшыя, и= вjь'ру соблю'дшыя, 
стр\стоте'рпцы гд\сни, согла'снw вjь'рнiи воспои'мъ.

%<Сла'ва: Р%>авнодjь'тельна роди'телю сн~а, со дх~омъ 
проповjь'давше, воспои'мъ тр\оцу несозда'нную.

%<И= ны'нjь: А=%>п\слwвъ похвала`, страда'льц_евъ 
о_у=добре'нiе, ты` _е=си` преч\стая дв~о, и= мi'ра 
сп~се'нiе.


