<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ недjь'лю ве'чера%],

На Гд\си воззва'хъ, стiхи^ры покая'нны, творе'нiе 
i=w'сифово. Гла'съ s~.

Подо'бенъ: А='гг~льскiя си^лы:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

Сле'зы сп~се, покая'нiя ми` да'ждь сокруше'нною 
мы'слiю: jа='кw да w=мы'ю скве'рну души` моея`, ю='же 
sлjь` w=каля'хъ, дjь'яй непра'в_едная на вся'къ ча'съ, 
и=мjь'я на сiе` моля'щую, тебе` ро'ждшую, и= а='гг~льскiя 
ли'ки, и= твое` чл~вjьколю'бiе.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Гряди` _w душе`! и= раска'йся w= мно'гихъ грjьсjь'хъ, 
jа=`же содjь'яла _е=си` въ житiи`, и= мно'жеству вы'шнихъ 
во'инствъ моли'ся, со воздыха'нiемъ же и= слеза'ми: 
jа='кw да вре'мя пода'стся тебjь` покая'нiя, да не jа='кw 
непло'дная смоко'вница w\тсле'шися во _о='гнь гее'нскiй 
всестра'стная. 

Стi'хъ: W\т стра'жи о_у='треннiя до но'щи, w\т стра'жи 
о_у='треннiя да о_у=пова'етъ i=и~ль на гд\са.

Ниеди'ну на земли` за'повjьдь твою` сотвори'хъ, ка'кw 
jа=влю'ся тебjь` сjьдя'щему на пр\сто'лjь, и= сло'во 
да'ти, и= су'дъ под\ъя'ти w= всjь'хъ, jа='же въ 
вjь'дjьнiи, и= не въ вjь'дjьнiи, ко'еждо содjь'яхъ 
хр\сте` мо'й; тjь'мже зову` тебjь`, твои'хъ слу'гъ 
мл~твами сп~си' мя блу'днаго. 

Та'же мине'и стiхи^ры ст~о'му. А='ще ли нjь'сть 
мине'и, и='ны стiхи^ры ст~ы^мъ нб\снымъ безплw'тнымъ 
а='гг~лwмъ, гла'съ s~.

Подо'бенъ: Тридне'внw воскр\слъ _е=си`:

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

А='гг~льскiя си^лы хр\сте`, предстоя'ще пр\сто'лу 
твоему`, мо'лятся w= ро'дjь человjь'честjьмъ. тjь'хъ 
о_у='бw. мл~твами ми'ръ всjь^мъ да'руяй, jа=зы'кwвъ 
де'рзость о_у=кроти`. 

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе. 

_О='крестъ пр\сто'ла всjь'хъ цр~я`, при'снw лику'юще 
а='гг~льстiи вси` чи'нове, на'съ сохраня'йте, вjь'рою 
ва'съ призыва'ющихъ, и= муче'нiй и=збавля'йте.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

_О=ц~ъ и='же над\ъ всjь'ми бг~ъ, си^лы нб\сныхъ 
о_у=мw'въ, без\ъwбра'зны и= невеще'ственны пjьвцы`, 
трисо'лнечныя сла'вы своея` приведе`, и= _е=ди'нственное 
сло'во, и= дх~ъ. 

Сла'ва, и= ны'нjь, бг~оро'диченъ: Сло'во 
собезнача'льное _о=ц~у' же и= дх~у, а=рха'гг~льскимъ 
гла'сомъ бц\де, во о_у=тро'бjь заче'нши, херувi'мwвъ, и= 
серафi'мwвъ, и= престо'лwвъ jа=ви'лася _е=си` превы'шши. 

Та'же, Свjь'те ти'хiй: Прокi'менъ дне`: И= Сподо'би 
гд\си въ ве'черъ се'й: 

На стiхо'внjь стiхи^ры покая'нны, гла'съ s~:

Во стра'шное прише'ствiе твое` хр\сте`, да не 
о_у=слы'шимъ: не вjь'мъ ва'съ. о_у=пова'нiе бо на тя` 
сп~се`, возложи'хомъ, а='ще и= твоя^ повелjь^нiя не 
сохрани'хомъ за небреже'нiе на'ше: но пощади` ду'шы 
на'шя, мо'лимся.

Стi'хъ: Къ тебjь` возведо'хъ _о='чи мои` живу'щему на 
нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Покая'нiя не стяжа'хъ, ниже` па'ки сле'зъ: сегw` ра'ди 
молю' тя хр\сте` бж~е, пре'жде конца` w=брати'ти и= да'ти 
о_у=миле'нiе мнjь`, jа='кw да и=зба'влюся w\т му'ки.

Стi'хъ: Поми'луй на'съ гд\си, поми'луй на'съ, jа='кw 
по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Мч~нцы твои`, гд\си, не w\тверго'шася тебе`, ни 
w\тступи'ша w\т за'повjьдей твои'хъ. тjь'хъ мл~твами 
поми'луй на'съ.

Сла'ва, и= ны'нjь, бг~оро'диченъ: А=рха'гг~льски 
воспои'мъ вjь'рнiи, нб\сный черто'гъ, и= две'рь 
запеча'тану вои'стинну: ра'дуйся, _е=я'же ра'ди w\трасте` 
на'мъ сп~съ всjь'хъ хр\сто'съ, жизнода'вецъ и= бг~ъ. 
низложи` вл\дчце мучи'тели, безбw'жныя враги` на'шя, 
руко'ю твое'ю преч\стая, о_у=пова'нiе хр\стiа'нъ. 

Та'же, Ны'нjь w\тпуща'еши раба` твоего` вл\дко: 
Трист~о'е. По _О='ч~е на'шъ: тропа'рь, _е=ктенiа` и= 
w\тпу'стъ.

%[Въ недjь'лю на повече'рiи%], 

канw'нъ прест~jь'й бц\дjь, гла'съ s~.

%[Пjь'снь а~%]

I=рмо'съ: Jа='кw по су'ху пjьшеше'ствовавъ i=и~ль, по 
бе'зднjь стопа'ми, гони'теля фараw'на ви'дя потопля'ема, 
бг~у побjь'дную пjь'снь пои'мъ, вопiя'ше.

Моегw` о_у=ма` _о='блакъ страсте'й w\тжени` ч\стая, и= 
возсiя'й ми` свjь'тъ, ро'ждшая преч\стая сн~а, сiя'нiе 
_о='ч~ее, jа='кw да воспою' тя.

Jа='кw гаврiи'лъ дв~jь, прiиди'те вjь'рнiи, и= мы` 
вопiе'мъ бл~гоговjь'нiемъ душе'внымъ: вои'стинну 
о_у=кра'шена, ч\стая, ро'ждшая ра'дость: ра'дуйся 
преч\стая.

Сла'ва: И='же безстра'стнw пре'жде вjь^къ w\т _о=ц~а` 
рожде'ннаго, преч\стая, въ послjь^дняя дни^ во 
о_у=тро'бjь нося'щи сн~а, родила` _е=си` сугу'ба, бг~а и= 
чл~вjь'ка.

И= ны'нjь: Бг~а родила` _е=си` _е=ди'наго без\ъ тли`, 
и= дв~а пребыла` _е=си` по рж\ствjь`, jа='коже бjь` и= 
пре'жде рж\ства` преч\стая: сегw` ра'ди, вjь'рнiи, 
ра'дуйся, тебjь` зове'мъ.

%[Пjь'снь г~%]

I=рмо'съ: Нjь'сть ст~ъ, jа='коже ты` гд\си бж~е мо'й, 
вознесы'й ро'гъ вjь'рныхъ твои'хъ бл~же, и= 
о_у=тверди'вый на'съ на ка'мени и=сповjь'данiя твоегw`.

Нjь'сть непоро'чны, jа='коже ты` преч\стая бц\де, 
ро'ждшая зижди'теля и= вл\дку вся'ч_ескимъ: тjь'мже ти` 
вси` вjь'рнiи бл~года'рственнw, ра'дуйся, взыва'емъ.

Страсте'й смуща'етъ мя` лю'тое волне'нiе ч\стая, и= 
го'рестьми мно'гихъ паде'нiй во глубину` помета'емь 
вои'стинну sлы'хъ мои'хъ, да'ждь ми` ру'ку ч\стая, и= 
сп~си' мя.

Сла'ва, Тьму` разруши` мои'хъ прегрjьше'нiй, дв~о, и= 
w=зари` свjь'томъ безстра'стiя жи'знь несказа'ннw, 
ч\стая, ро'ждшая со'лнце неприкоснове'нное.

И= ны'нjь: _О=гне'мъ стра'ха бж~iя w=чи'стивши мя`, 
_о=трокови'це, w\т прегрjьше'нiй и= скве'рны, w=блецы` 
свjьтоза'рною _о=де'ждею добродjь'телей, и= ликw'мъ 
ст~ы'хъ сочета'й.

%[Пjь'снь д~%]

I=рмо'съ: Хр\сто'съ моя` си'ла, бг~ъ и= гд\сь, 
честна'я цр~ковь бг~олjь'пнw пое'тъ взыва'ющи, w\т 
смы'сла чи'ста, w= гд\сjь пра'зднующи. 

Свjь'тъ ро'ждшая, тьму` разруши` мно'гихъ мои'хъ 
прегрjьше'нiй твое'ю заре'ю пренепоро'чная вл\дчце, 
jа='же сл~нце пра'вды вjь^рнымъ возсiя'вшая.

Наде'жду, тебе` преч\стая, ны'нjь предлага'ю моегw` 
неможе'нiя: да w\т тебе` не недjь'йствованъ w\тиду`, 
сп~се'нiе же получи'въ воспою` ра'дуяся.

Сла'ва: Бога^тыя щедрw'ты твоя^ да'руй на'мъ 
преч\стая, вjь'рою и= любо'вiю въ тво'й хра'мъ 
притека'ющымъ, и= w\т вся'кихъ и=скуше'нiй и= скорбе'й 
и=зба'ви.

И= ны'нjь: Сло'во преч\стая, въ тя` всели'ся, 
безслове'сiя страсте'й мi'ръ и=збавля'я вл\дчце, и= 
цр\ствiя нб\снагw сподобля'я воспjьва'ющыя тя`.

%[Пjь'снь _е~%]

I=рмо'съ: Бж~iимъ свjь'томъ твои'мъ бл~же, 
о_у='тренюющихъ ти` ду'шы любо'вiю w=зари`, молю'ся: тя` 
вjь'дjьти сло'ве бж~iй, и='стиннаго бг~а, w\т мра'ка 
грjьхо'внагw взыва'юща.

Бж~е'ственною заре'ю w\т твои'хъ чре'слъ возсiя'вшагw, 
мою` ду'шу во тьмjь` спя'щую просвjьти` дв~о, и= 
грjьхо'вную мглу` w\тжени`, свjь'томъ мя` твои'мъ 
просвjьща'ющи.

Ду'шу мою` и=сцjьли` бл~га'я, впа'дающу въ 
разбо'йники, мл\стивнjь _е=ле'й и=ска'пающи, и= вiно` 
бл~госе'рдiя твоегw`, ра'зумы незави'стнw подаю'щи ми`.

Сла'ва: Плwтскi'я неду'ги, и= душ_е'вныя и=сцjьли` 
на'мъ къ тебjь` прибjьга'ющымъ всепjь'тая: крjь'пость бо 
_е=си` притека'ющымъ под\ъ кро'въ твоея` мл~твы, 
бг~ороди'тельнице.

И= ны'нjь: Бж~е'ственный дх~ъ ст~ы'й все'лься 
прест~а'я ч\стая, въ твое` чре'во, w=сjьни'въ тя` показа` 
до'мъ тр\оцы, бл~говоле'нiемъ _о='ч~имъ сло'во заче'нши, 
и= сего` ро'ждши.

%[Пjь'снь s~%]

I=рмо'съ: Жите'йское мо'ре воздвиза'емое зря` 
напа'стей бу'рею, къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й, многомл\стиве. 

Тьму` разруши` _о=кая'нныя моея` души`, и= свjь'томъ 
просвjьти' мя преч\стая, возсiя'вшимъ w\т твои'хъ 
ложе'снъ, и= все` человjь'ческое _е=стество` 
w=зари'вшимъ.

Вра^гъ ви'димыхъ и= неви'димыхъ навjь'та и=зба'ви мя` 
ч\стая, и= пода'ждь ми` кро'въ держа'вный твоегw` 
заступле'нiя: къ тебjь' бо дв~о, ны'нjь прибjьго'хъ.

Сла'ва: Созда'вый вся'ч_еская, въ послjь^днiя дни^ w\т 
ст~ы'я о_у=тро'бы твоея` воплоти'ся, человjь'ческое 
_е=стество` _е='же w\т а=да'ма лю'тjь попо'лзшееся 
о_у=стро'ивъ, мi'ръ w=бнови`.

И= ны'нjь: Ст~ы'хъ а='гг~лъ бл~голjь'пiе пое'тъ тя`, 
и= а='зъ молю` пренепоро'чная: w\тими` w\т мене` 
нелjь^пая бjьсw'въ мечта^нiя, въ тишинjь` соблюда'ющи 
се'рдце мое`. 

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ s~:

Прило'зи сопроти'вныхъ бо'рютъ достоя'нiе твое` 
вл\дчце ч\стая, разори` тjь'хъ кова^рствiя, и= низложи` 
на зе'млю горды'нное шата'нiе: ты' бо _е=си` засту'пница 
вjь'рнw моля'щымся ти`.

%[Пjь'снь з~%]

I=рмо'съ: Росода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халде'и же w=паля'ющее 
велjь'нiе бж~iе мучи'теля о_у=вjьща` вопи'ти: 
бл~гослове'нъ _е=си` бж~е _о=т_е'цъ на'шихъ.

Просвjьти'вши мя` свjь'томъ непристу'пнымъ преч\стая, 
во тьмjь` неразумjь'нiя, и= къ свjь'ту наста'ви вjь'рнw 
вопи'ти сн~у твоему` бл~гоче'стнw: бл~гослове'нъ бг~ъ 
_о=т_е'цъ на'шихъ.

W=мраче'нный _о='блакъ w\тжени` w\т души` моея` 
бг~ороди'тельнице, w=сiя'вши свjь'томъ всjь'хъ творца`: 
прiя'телище бо _е=си` свjь'та превjь'чнаго, w\т _о=ц~а` 
безстра'стнw возсiя'вшагw.

Сла'ва: Приклони'ся на'шымъ мольба'мъ ч\стая 
бг~ороди'тельнице, мл~твою мл\стивнw подви'гнися къ бг~у: 
и= сего` мл\стива сотвори` на'мъ, на тя` бл~га'я, при'снw 
надjь'ющымся.

И= ны'нjь: W=скверне'на мя` су'ща страстьми` лука'выхъ 
дjья'нiй, w=чисти'лище да'ждь ми` ч\стая, сле'зъ ка^пли 
w=мыва'ющи сту'дъ лука'вый грjьха` моегw`, w=кая'нiя 
и=сто'чникъ.

%[Пjь'снь и~%]

I=рмо'съ: И=з\ъ пла'мене прп\дбнымъ ро'су и=сточи'лъ 
_е=си`, и= прв\днагw же'ртву водо'ю попали'лъ _е=си`: 
вся^ бо твори'ши хр\сте`, то'кмw _е='же хотjь'ти. тя` 
превозно'симъ во вся^ вjь'ки.

Jа='же вл\дку всjь'хъ пло'тiю ро'ждшая, наси'льствiя 
страсте'й и=схити' мя _о=трокови'це, и= творцу` 
вся'ческихъ присво'й любо'вiю, пою'щаго во вся^ вjь'ки.

На _о=дрjь` болjь'зненнjь слежа'щу ми`, посjьще'нiемъ 
твои'мъ _о=трокови'це, возста'ви мя`, и= душе'вное и= 
тjьле'сное да'руй ми` здра'вiе, воспjьва'ющу хр\ста` во 
вjь'ки.

Сла'ва: Страсте'й мои'хъ пла'мень о_у=гаси` росо'ю 
мл~твъ твои'хъ вл\дчце: и= мене` сп~си`, jа='коже пре'жде 
сн~ъ тво'й и=зба'ви _о='троки, превознося'щыя _е=го` во 
вjь'ки.

И= ны'нjь: Не о_у=жаса'юся ла'янiя борца`, на тя` 
о_у=пова'нiе ча'янiя моегw` и=мы'й бл~га'я: заступа'еши 
бо всегда` сп~са'ющи w\т бjь'дъ, тя` восхваля'ющихъ.

%[Пjь'снь f~%]

I=рмо'съ: Бг~а человjь'кwмъ не возмо'жно ви'дjьти, на 
него'же не смjь'ютъ чи'ни а='гг~льстiи взира'ти: тобо'ю 
же всеч\стая, jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными вw'и тя` о_у=бл~жа'емъ.

Sw'лъ вся'ческихъ и=зба'ви къ тебjь` прибjьга'ющаго 
вjь'рою дв~о преч\стая: и= здра'вiе да'ждь ми` 
прибjь'гшему въ покро'въ тво'й _о=трокови'це, и= лю'тыхъ 
и=збавле'нiе: jа='кw да во гла'сjьхъ бл~года'рственнw 
при'снw сла'влю тя`. 

Кля'тву печа'ли разруши'ла _е=си` ч\стая, и= ра'дость 
и=сточи'ла _е=си` мi'ру рж\ство'мъ твои'мъ: 
бл~гослове'нiя и=сто'чникъ ро'ждши. тjь'мже восхваля'юще 
тя` всепjь'тую, вси` бл~года'рственнw вjь'рнiи 
о_у=бл~жа'емъ при'снw.

Сла'ва: Свjь'та прiя'телище бг~ороди'тельнице, твое` 
чре'во бы'сть всепjь'тая, w\т _о=ц~а` возсiя'вшагw 
пре'жде всjь'хъ вjь^къ. тjь'мже тя` бц\ду вси` сла'вимъ: 
сего` jа='кw сн~а твоего` и= бг~а велича'емъ.

И= ны'нjь: Сн~а безлjь'тна w\т _о=ц~а` возсiя'вшаго, 
_е=ди'на ч\стая, родила` _е=си` въ лjь'то, дх~а наи'тiемъ 
бж~е'ственнагw. тjь'мже тя` преч\стая, бц\ду 
неискусому'жную вси` я=зы'комъ и= се'рдцемъ вjь'рнiи 
и=сповjь'дуемъ.

Та'же: Досто'йно _е='сть: И= покло'нъ. И= Трист~о'е. 
По _О='ч~е на'шъ: тропа'рь. И= про'чее _о=бы'чно. И= 
w\тпу'стъ.

%[Въ понедjь'льникъ о_у='тра%],

по а~-мъ стiхосло'вiи сjьда'льны покая'нны, гла'съ s~: 

Помышля'ю де'нь стра'шный, и= пла'чуся дjья'нiй мои'хъ 
лука'выхъ, ка'кw w\твjьща'ю безсме'ртному цр~ю`; ко'имъ 
же дерзнове'нiемъ воззрю` на судiю` блу'дный а='зъ; 
бл~гоутро'бный _о='ч~е, сн~е _е=диноро'дный, и= дш~е 
ст~ы'й, поми'луй мя`.

Стi'хъ: Гд\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

Во о_у=до'ли плаче'внjьй, на мjь'стjь и=дjь'же 
положи`, _е=гда` ся'деши мл\стиве, сотвори'ти прв\дный 
су'дъ, не w=бличи` моя^ сокров_е'нная, ниже` посрами` 
мене` пред\ъ а='гг~лы: но пощади' мя бж~е, и= поми'луй 
мя`.

Сла'ва, и= ны'нjь, бг~оро'диченъ: Пресла'вную бж~iю 
мт~рь, и= ст~ы'хъ а='гг~лъ святjь'йшую, немо'лчнw 
воспое'мъ се'рдцемъ и= о_у=сты`, бц\ду сiю` 
и=сповjь'дающе, jа='кw вои'стинну ро'ждшую бг~а 
воплоще'нна и= моля'щуюся непреста'ннw w= душа'хъ 
на'шихъ. 

По в~-мъ стiхосло'вiи сjьда'льны, гла'съ s~:

Поми'луй на'съ гд\си, поми'луй на'съ: вся'кагw во 
w\твjь'та недоумjь'юще, сiю' ти мл~тву jа='кw вл\дцjь 
грjь'шнiи прино'симъ, поми'луй на'съ. 

Стi'хъ: Гд\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`. 

Гд\си, поми'луй на'съ, на тя' бо о_у=пова'хомъ, не 
прогнjь'вайся на ны` sjьлw`, ниже` помяни` беззако'нiй 
на'шихъ: но при'зри и= ны'нjь jа='кw бл~гоутро'бенъ, и= 
и=зба'ви ны` w\т вра^гъ на'шихъ. ты' бо _е=си` бг~ъ 
на'шъ, и= мы` лю'дiе твои`, вси` дjьла` руку` тво_е'ю, и= 
и='мя твое` призыва'емъ. 

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Свjь'тъ пра'в_еднымъ при'снw, ст~i'и бо w= тебjь` 
просвjь'щшеся, сiя'ютъ всегда` jа='кw свjьти^ла, 
свjь'щникъ невjь'рныхъ о_у=гаси'вше: и='хже мл~твами 
сп~се на'шъ, ты` просвjьти` свjьти'льникъ мо'й гд\си, и= 
сп~си' мя.

Сла'ва, и= ны'нjь, бг~оро'диченъ: Въ хра'мjь стоя'ще 
сла'вы твоея`, на нб~си` стоя'ти мни'мъ. бц\де, две'рь 
нб\сная, w\тве'рзи на'мъ дв_е'ри мл\сти твоея`. 

По г~-мъ стiхосло'вiи сjьда'льны, гла'съ s~:

Подо'бенъ: О_у=пова'нiе:

Стра'шнагw дне` прише'ствiя твоегw` о_у=жаса'юся 
хр\сте`, и= неумоле'ннагw суди'ща бою'ся и= трепе'щу, 
jа='кw и=мы'й мно'жество согрjьше'нiй: но пре'жде конца' 
мя w=брати'въ сп~си` jа='кw мл\стивъ бг~ъ, а='гг~лъ 
твои'хъ мл~твами, бл~гоутро'бне сп~се, _е=ди'не 
чл~вjьколю'бче.

Душе`, въ лjь'ности жи'знь провожда'ющи всю`, дне` 
су'днагw гро'знагw во о_у=мjь` не прiе'млеши, воспряни` 
о_у='бw, и= покая'нiе себjь` и=збери`, w=брати'ся и= 
возопi'й ко хр\сту`: ще'дре, не воспомяни` на'шихъ 
мно'гихъ согрjьше'нiй, въ ча'съ w=сужде'нiя.

Сла'ва, и= ны'нjь, бг~оро'диченъ: О_у=пова'нiе, и= 
покро'въ, и= приста'нище на тя` надjь'ющымся, 
бг~ороди'тельнице бл~га'я, предста'тельнице мi'ру, моли` 
со безпло'тными прилjь'жнw, _е=го'же родила` _е=си` 
чл~вjьколю'бнаго бг~а, и=зба'витися душа'мъ на'шымъ w\т 
вся'кагw преще'нiя, _е=ди'на бл~гослове'нная.

Канw'нъ покая'ненъ ко гд\су на'шему i=и~су хр\сту` и= 
ст~ы^мъ _е=гw` мч~нкwмъ, [_е=гw'же краегране'сiе: _О='чiю 
мо_е'ю хр\сте` пла'чь прiими`] Творе'нiе i=w'сифово, 
гла'съ s~:

%[Пjь'снь а~%]

I=рмо'съ: Чу'вственный фараw'нъ потопле'нъ бы'сть со 
всево'инствомъ, i=и~ль же проше'дъ посредjь` мо'ря, 
вопiя'ше: гд\севи бг~у на'шему пои'мъ, jа='кw 
просла'вися.

Впа'дшаго, хр\сте`, разбо'йникwвъ въ ру'цjь лука'выхъ, 
и= jа='звами душетлjь'нными, и='сполу ме'ртва бы'вша, 
мл\сти _е=ле'емъ о_у=врачева'въ о_у=ще'дри мя`, да тя` 
прославля'ю.

Jа='кw согрjьши'хъ мно'гw, верте'пъ бы'хъ 
разбо'йникwмъ: рожде'йся въ верте'пjь хр\сте`, сле'зъ 
ту'чу да'руй ми`, и= w=чи'сти, jа='кw да ст~о'му дх~у 
твоему` цр~ковь бу'ду.

Мч~нченъ: Ю='ношески врага` низложи'вше страда'льцы, 
бг~оплете'нными вои'стинну вjьнцы` о_у=краси'стеся, и= 
бг~у въ вы'шнихъ со а='гг~лы предстоите`, сла'вы 
и=сполня'еми.

Мч~нченъ: И='же крове'й глубино'ю фараw'на мы'сленнаго 
о_у=дави'вше и=ногда`, ч\стнi'и великомч~нцы, къ земли` 
w=бjьтова'нiя нб\снjьй преидо'сте, хр\ста` сла'вяще. 

Бг~оро'диченъ: Съ мч~нки ч\стая, съ бж~е'ственными 
пр\оро'ки и= со всjь'ми а='гг~лы, зижди'теля всjь'хъ 
моли`, сп~сти` вjь'рою тя` сла'вящихъ и= велича'ющихъ.

Другi'й канw'нъ, ст~ы^мъ нб\снымъ безплw'тнымъ 
а='гг~лwмъ, [_е=гw'же краегране'сiе: Шесто'е быва'етъ 
о_у='мныхъ пjь'нiе.] Творе'нiе fеофа'ново. Гла'съ s~.

I=рмо'съ: Jа='кw по су'ху пjьшеше'ствовавъ i=и~ль, по 
бе'зднjь стопа'ми, гони'теля фараw'на ви'дя потопля'ема, 
бг~у побjь'дную пjь'снь пои'мъ, вопiя'ше. 

Нб\сныхъ ли^къ восхваля'ю кра'сное бл~голjь'пiе, 
тjь'хъ свjь'тлыми мо'лнiями просвjьти'тися вопiю`: молю' 
тя хр\сте`, _е=ди'наго бл~гоутро'бнаго. [Два'жды.]

О_у=краше'й сло'вомъ вся^, и= и=`же и=з\ъ тебе` 
всест~ы'мъ дх~омъ а='гг~льскiя ли'ки, тебе` ю='же всjь'хъ 
вину` пjь'ти о_у=стро'илъ _е=си` тjь'хъ, jа='кw 
всеси'ленъ.

Бг~оро'диченъ: Твоего` прiе'мши содjь'теля jа='кw 
са'мъ восхотjь`, и=з\ъ безсjь'меннагw твоегw` чре'ва 
па'че о_у=ма` воплоща'ема, ч\стая, тва'ремъ вои'стинну 
jа=ви'ся вл\дчца.

%[Пjь'снь г~%]

I=рмо'съ: На тве'рдjьмъ вjь'ры твоея` ка'мени 
помышле'нiе о_у=тверди'въ души` моея`, о_у=тверди` гд\си: 
тя' бо и='мамъ бл~же, прибjь'жище и= о_у=твержде'нiе.

Пока'ятися хр\сто'ви w=бjьща'хся, и= w\т sлы'хъ 
ника'коже w\тступа'ю: что` бу'ду, слjьпото'ю w=бложе'нъ 
мно'гою; сн~е бж~iй, ты' мя о_у=ще'дри.

Помышля'ю бж~iе долготерпjь'нiе, и=зжи'въ жи'знь въ 
лjь'ности _о=кая'нный, и= бою'ся, да не внеза'пу 
посjьче'нiе сме'ртное предвари'тъ мя`.

Мч~нченъ: Гоне'нiя, болjь'зней же и= бjь'дъ jа='коже 
пи'щи жела'юще, мч~нцы веселя'хуся, зря'ще мы'сленныма 
_о=чи'ма вjь'чнующее наслажде'нiе.

Мч~нченъ: Jа='коже на тве'рдjьмъ бл~гоче'стiя ка'мени 
помышле'нiе о_у=тверди'вше прему'дреннw, крjь'постiю 
ст~i'и, многоwбра'зныхъ ра'нъ не о_у=боя'стеся мч~нцы.

Бг~оро'диченъ: Но'въ на'мъ ра'й jа=ви'лася _е=си` 
жи'зни, ч\стая, посредjь` дре'во и=му'щiй, w\т негw'же 
jа=ды'й, преч\стая, о_у=мерщвле'нiя а=да'мъ лука'вагw 
w\тпуща'ется. 

%[И='нъ%]

I=рмо'съ: Нjь'сть ст~ъ, jа='коже ты` гд\си, бж~е мо'й, 
вознесы'й ро'гъ вjь'рныхъ твои'хъ бл~же, и= 
о_у=тверди'вый на'съ на ка'мени и=сповjь'данiя твоегw`.

И='же вся'кое слове'сное _е=стество`, w\т не су'щихъ 
хотjь'нiемъ содjь'лавшее, трист~ы'ми гла'сы пое'тся въ 
три` ли'ца, и= славосло'вится вjь'рнw. [Два'жды.]

И=сточа'я ны'нjь бл~го'е вл\дко вся'ческихъ, и= 
бога'тнjь и=злива'я: прича'стiемъ бл~ги'хъ, безплw'тныя 
ли'ки а='гг~льскiя показа'лъ _е=си`, чл~вjьколю'бче.

Бг~оро'диченъ: Даде'ся w\тпуще'нiе на'мъ тебе` ра'ди 
бц\де, зако'на бо вл\дка и=з\ъ тебе` вопло'щься, стра^сти 
на'съ ра'ди претерпjь'въ, и= всjь'хъ и=зба'вилъ _е='сть.

%[Пjь'снь д~%]

I=рмо'съ: Покры'ла _е='сть нб~са` добродjь'тель твоя` 
хр\сте`, и= твоегw` хвале'нiя гд\си, вся^ и=спо'лнишася.

Не w=суди` на'съ согрjьши'вшихъ ти` мно'гw: но 
_о=бы'чною твое'ю вл\дко, мл\стiю о_у=ще'дри.

Пу'ть сы'й живота` сп~се, смертоно'сныхъ путе'й 
грjьха` о_у=клоня'тися ми` при'снw сподо'би.

Мч~нченъ: Воспаля'ющимися ра'нами о_у=гаси'сте 
_о='гнь, пострада'вшiи мч~нцы, росо'ю бж~е'ственнагw 
дх~а, пребы'сте неwпаля'еми.

Мч~нченъ: Пото'ка бж~е'ственныя пи'щи наслажда'етеся 
превы'спрь мч~нцы, кро'вными тече'нiи, сiю` бога'тнw 
наслjь'довавше.

Бг~оро'диченъ: Лjь'ностiю жи'знь мою` и=жди'въ, 
преч\стая, къ твоему` притека'ю заступле'нiю, 
о_у=ще'дривши сп~си' мя.

%[И='нъ%]

I=рмо'съ: Хр\сто'съ моя` си'ла, бг~ъ и= гд\сь, 
ч\стна'я цр~ковь бг~олjь'пнw пое'тъ взыва'ющи, w\т 
смы'сла чи'ста w= гд\сjь пра'зднующи.

Тли` непрiя'тное _е=стество` и=му'ще, 
бж~е'ственнjьйшiи о_у=ми` твои` ч\стнi'и, пр\сто'лъ 
w=бстоя'тъ, безсме'ртiя тя` и=сто'чникъ наслjь'довавшiи 
чл~вjьколю'бче. [Два'жды.]

W\т ст~а'гw дх~а w=сщ~а'еми а='гг~льстiи собо'ри, на 
sло` пребыва'ютъ недви'жими, _е='же къ пе'рвому бл~го'му 
восхожде'нiю w=божа'еми.

Бг~оро'диченъ: Кля'тва разори'ся прама'терняя, тебе` 
ра'ди бц\де всенепоро'чная: ты' бо на'мъ преч\стая, 
бл~гослове'нiя и=сто'чникъ приснотеку'щъ родила` _е=си`.

%[Пjь'снь _е~%]

I=рмо'съ: Свjь'тъ возсiя'вый мi'ру хр\сте`, просвjьти` 
се'рдце мое` w\т но'щи тебjь` зову'ща, и= сп~си' мя.

И='же w\т i=ессе'ова ко'рене и=зрасты'й, хр\сте`, 
и=зсуши` прозяб_е'нiя страсте'й мои'хъ, всажда'я во мнjь` 
стра'хъ тво'й.

Воздыха^нiя jа='коже мыта'рь стя'жимъ, и= sлы'хъ 
w\тсту'пимъ, jа='кw да воздыха'нiя о_у=бjьжи'мъ 
вjь'чнующагw.

Мч~нченъ: О_у=я'звлени бж~е'ственнымъ ти` жела'нiемъ, 
мч~нцы твои` гд\си, о_у=язвля'еми му'ками ра'довахуся.

Мч~нченъ: W\т кон_е'цъ тjьлесе'мъ стра'ждуще мч~нцы 
воззва'сте, и= хр\сто'съ гла'съ ва'шъ о_у=слы'шалъ 
_е='сть.

Бг~оро'диченъ: Нб\сная врата` воспое'мъ бц\ду, и='миже 
вхо'дятъ вси` грjь'шнiи ко вхо'дwмъ проще'нiя. 

%[И='нъ%]

I=рмо'съ: Бж~iимъ свjь'томъ твои'мъ бл~же, 
о_у='тренюющихъ ти` ду'шы любо'вiю w=зари`, молю'ся: тя` 
вjь'дjьти сло'ве бж~iй, и='стиннаго бг~а, w\т мра'ка 
грjьхо'внагw взыва'юща.

На пр\сто'лjь херувi'мстjь ви'дjьвъ тя` пр\оро'къ 
всеви'дче, зижди'теля и= бг~а сjьдя'ща: зна'меньми 
твоему` науча'ется вл\дчеству и= гд\сьству. [Два'жды.]

Тьмы` тьма'ми, и= ты'сяща ты'сящами а='гг~лъ, тебе` 
w=кружа'ема вл\дко, данiи'лъ зря'ше, совокупле'на 
чл~вjь'ческому зра'ку: держа'вjь твоея` сла'вы 
тайнонауча'ется.

Бг~оро'диченъ: Красе'нъ добро'тою тво'й сн~ъ jа=ви'ся, 
па'че сынw'въ земноро'дныхъ, всенепоро'чная вл\дчце: 
сло'во бо _е='сть и='же над\ъ всjь'ми бг~ъ, а='ще и= 
_е=стество` чл~вjь'ческое и=з\ъ тебе` прiя'тъ. 

%[Пjь'снь s~%]

I=рмо'съ: Ки'томъ пожре'нъ грjьхо'внымъ, вопiю` тебjь` 
хр\сте`, jа='кw пр\оро'ка и=з\ъ и=стлjь'нiя мя` свободи`.

Во_очи'вый слjьпы^я хр\сте`, души` моея` w\тве'рзи 
_о='чи: jа='кw да свjь'тъ тво'й о_у='зрю, и= страсте'й 
тьмы` и=зба'влюся.

Во'дъ животво'рныхъ покая'нiя и=спо'лнену ду'шу мою` 
сотвори` ще'дре, рjь'ки сле'зъ да'руя ми`.

Мч~нченъ: Ю=дw'лiя мч~нч_еская крi'ны и=сцjьле'нiй 
и=зраща'ютъ, и= всjь'хъ сердца` бл~гочести'выхъ 
w=бл~гоуха'ютъ.

Мч~нченъ: Разрjьша'еми му'ками тjьлесе` тлjь'ющагw 
ст~i'и, любо'вiю же ко вл\дцjь и= се'рдцемъ 
привяза'стеся. 

Бг~оро'диченъ: Ст~а'я мт~и бж~iя, w=скверне'ное 
се'рдце мое` дjья'нiи нечи'стыми, мл~твами твои'ми 
w=чи'сти. 

%[И='нъ%]

I=рмо'съ: Жите'йское мо'ре воздвиза'емое зря` 
напа'стей бу'рею, къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й, многомл\стиве.

О_у=ма` чистото'ю зря` i=а'кwвъ, на лjь'ствицjь 
низходя'щя а='гг~лы твоя^ вл\дко свjь'тлw, и=здале'ча 
твоему` науча'шеся въ пло'ти прише'ствiю 
jа='вственнjьйше. [Два'жды.]

Разумjь'въ бж~е'ственное а='гг~лwвъ свjь'тлое 
w=полче'нiе, ра'довашеся о_у=го'дникъ тво'й вл\дко, 
i=и~ль, бл~гочи'ннw ликовству'ющее, и= твою` 
неизрече'нную сла'ву w=бстоя'щее. 

Бг~оро'диченъ: Го'ръ нб\сныхъ вои'стинну превы'шши, 
а='гг~льскихъ си'лъ, jа=ви'ся гора` jа='вственная 
_о=трокови'ца вл\дчца, jа='же твою` вмjьсти'вшая лучу` 
бж~ества`.

%[Пjь'снь з~%]

I=рмо'съ: Прп\дбныхъ твои'хъ _о=трокw'въ пjь'снь 
о_у=слы'шавый, и= пе'щь горя'щую w=роси'вый, 
бл~гослове'нъ _е=си` гд\си бж~е _о=т_е'цъ на'шихъ.

W\т sjь'льныя sло'бы о_у=мо'мъ w=слjьпи'хся, и= не 
воззрjь'хъ на свjь'тъ покая'нiя, хр\сте` сп~се мо'й 
сп~си' мя. 

Надjь'юся на твое` бл~гоутро'бiе, припа'даю ти` 
ще'дре, прошу` sw'лъ мои'хъ разрjьше'нiя, не пре'зри мя` 
вл\дко.

Мч~нченъ: Премi'рною сла'вою w=блекi'й ст~ы^я твоя^ 
пострада'вшыя въ мi'рjь, мл~твами и='хъ хр\сте` мо'й, 
сп~си' мя.

Мч~нченъ: Законополож_е'нiя непра'в_едная поплева'сте, 
пра'веднагw зако'на су'ще бж~е'ственнiи храни'телiе, 
вjь'рою зако'ннw пострада'вше.

Бг~оро'диченъ: Ра'бiй зра'къ прiе'мшаго вл\дку, 
_о=трокови'це, ражда'еши: _е=го'же моли` ч\стая, 
страсте'й мя` рабо'ты свободи'ти.

%[И='нъ%]

I=рмо'съ: Росода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе мучи'теля о_у=вjьща` вопи'ти: 
бл~гослове'нъ _е=си` бж~е _о=т_е'цъ на'шихъ.

Красото'ю свjьтлjь'етеся вси` ст~i'и а='гг~ли 
вседержи'теля, приближа'ющеся неизрече'ннjьй сла'вjь 
хр\сто'вjьй, и= любо'вiю всегда` пою'ще _е=му`: 
бл~гослове'нъ _е=си` бж~е во вjь'ки. [Два'жды.]

Мы'сленнw w= тебjь` вл\дко, w=браща'ющеся а='гг~ли, 
непости'жнw свjьтоявле'нiе твое` прiе'млютъ 
присносу'щнjь, пою'ще и= глаго'люще всегда`: 
бл~гослове'нъ _е=си` бж~е во вjь'ки.

Бг~оро'диченъ: Съ тобо'ю бл~гослове'нная гд\сь, 
безпло'тный а=рха'гг~лъ рече`: и=стлjь'вшее бо 
_е=стество` w=бнови'ти хотя`, во чре'во твое` всели'ся 
ч\стая, бл~гослове'нная, jа='же бг~а пло'тiю ро'ждшая.

%[Пjь'снь и~%]

I=рмо'съ: Прп\дбнiи твои` _о='троцы въ пещи` херувi'мы 
подража'ху, трист~у'ю пjь'снь воспjьва'юще: 
бл~гослови'те, по'йте, и= превозноси'те во вся^ вjь'ки.

Поревнова'хъ немл\срдiю бога'тагw нра'вомъ, и= 
презира'я моегw` w=бнища'вшагw о_у=ма`, пред\ъ две'рьми 
покая'нiя w=гное'нагw sло'бою хр\сте`, да не во _о='гнь 
по'слеши негаси'мый.

Зимjь` и= въ суббw'ту, до'брыхъ пра'здности, да не w\т 
житiя' мя по'ймеши негото'ва, зи'му грjьхо'вную 
о_у=толи'вый ще'дрый: но w=браще'нiе бж~е'ственное 
пода'ждь ми`. 

Мч~нченъ: Мч~нцы нельсти'вною вjь'рою ле'сть 
попира'юще, вся'ко му'къ претерпjь'ша треволне'нiе, 
бл~госло'вяще, пою'ще, и= превознося'ще хр\ста` во 
вjь'ки.

Мч~нченъ: Возжига'ющiй пла'мень му'къ о_у=гаси'вше 
терпjь'нiя росо'ю ст~i'и, ве'щь попали'сте безбо'жiя 
ре'вностiю бж~е'ственныя любве` распала'еми, 
добропобjь'днiи мч~нцы.

Бг~оро'диченъ: Су'щи а='гг~лъ ч\стнjь'йшая, бг~а 
прест~а'го родила` _е=си`, премно'жественнjь w=свя'щшися 
бц\де дв~о: тjь'мже ду'шу мою` w=ст~и`.

%[И='нъ%]

I=рмо'съ: И=з\ъ пла'мене прп\дбнымъ ро'су и=сточи'лъ 
_е=си`, и= пра'веднагw же'ртву водо'ю попали'лъ _е=си`: 
вся^ бо твори'ши хр\сте`, то'кмw _е='же хотjь'ти. тя` 
превозно'симъ во вся^ вjь'ки.

Jа='коже _е=лiссе'а дре'вле твоего` о_у=го'дника 
во'инствы безпло'тными w=гради'лъ _е=си`: та'кожде и= 
ны'нjь хр\сте`, цр~ковь твою` тебе` превознося'щую 
w=гради` во вjь'ки. [Два'жды.]

И=зба'витися w\т прегрjьше'нiй, моли'теся 
а=рхiстрати'зи бж~е'ственнiи, jа='кw предстоя'ще 
пр\сто'лу гро'зному, любо'вiю сла'вящымъ и= 
превознося'щымъ хр\ста` во вся^ вjь'ки.

Бг~оро'диченъ: Jа='кw мт~ри и= дв~jь, ра'дуйся, тебjь` 
вопiе'мъ съ гаврiи'ломъ бж~е'ственнымъ, бг~ора'дованная: 
сло'во бо на'мъ бж~iе пло'тiю родила` _е=си`, _е=го'же 
превозно'симъ во вся^ вjь'ки. 

Та'же, пое'мъ пjь'снь бц\ды: Вели'читъ душа` моя` 
гд\са: и= про'чыя стiхи`.

%[Пjь'снь f~%]

I=рмо'съ: _Е='же ра'дуйся w\т а='гг~ла прiи'мшая, и= 
ро'ждшая созда'теля своего`, дв~о, сп~си' тя велича'ющыя.

I=w'сифъ о_у='бw цjьлому'дрствовавъ, пшеницода'вецъ 
позна'нъ бы'сть: а='зъ же блу'дствуя, гла'домъ w=держи'мь 
_е='смь добродjь'тельныхъ дjья'нiй.

Jа='кw пе'тръ пока'явся хр\сте`, сле'зы приношу`, 
jа='кw мыта'рь воздыха'ю, jа='кw блу'дный и=з\ъ глубины` 
зову`: согрjьши'хъ, прости' мя. 

Мч~нченъ: Посо'бiемъ хр\сто'вымъ прему'дрiи, 
низложи'сте sло'бу вра'жiю, вjьнцы` побjь'ды съ высоты` 
прiя'сте.

Мч~нченъ: Ст~а'я мч~нкъ па'мять всjь'хъ w=свяща'етъ 
ст~ы'мъ дх~омъ, правосла'внw сiю` w=свяща'ющихъ.

Бг~оро'диченъ: Просвjьти' мя w=мраче'ннаго грjьхи`, 
безстра'стiя свjь'тъ ро'ждшая: jа='кw да пою' тя ч\стая 
приснодв~о.

%[И='нъ%]

I=рмо'съ: Бг~а человjь'кwмъ не возмо'жно ви'дjьти, на 
него'же не смjь'ютъ чи'ни а='гг~льстiи взира'ти: тобо'ю 
же всеч\стая jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными вw'и тя` о_у=бл~жа'емъ.

Дв~ду пр\оро'ку твоему`, jа='кw преста'ти сотвори'лъ 
_е=си`, твоя^ лю'ди поража'юща _о=ру'жiемъ ти` а='гг~ла: 
jа='кw ще'дръ пода'ждь ми'ръ хр\сте`, всjь^мъ цр~квамъ, 
надлежа'щая ны'нjь w=блегча'я и=скуш_е'нiя, jа='кw 
многомл\стивъ. [Два'жды.]

Ви'дjьвъ люде'й твои'хъ, хр\сте`, w=sлобле'нiе, jа='кw 
вра'чь ду'шъ же и= тjьле'съ и=сцjьли` мольба'ми вл\дко, 
твои'хъ служи'телей, ны'нjь _о='крестъ стоя'щихъ тебе` 
всjь'хъ цр~я` и= гла'сы непреста'нными jа='кw бг~а 
славосло'вящихъ тя`.

Бг~оро'диченъ: Нача^ла, а=рха'гг~ли, гд\сьствiя и= 
серафi'ми, си^лы, вла^сти и= а='гг~ли, пр\сто'ли съ 
херувi'мы, ны'нjь препросла'вленное рж\ство` твое` 
чту'ще, тя` мт~и дв~о, бл~гоговjь'йнw при'снw сла'вятъ.

Та'же, Досто'йно _е='сть: И= покло'нъ. Та'же, 
_е=ктенiа`, и= свjьти'ленъ, и= _псалмы` _о=бы^чныя. 

На стiхо'внjь стiхи^ры покая'нны, гла'съ s~:

На'га мя` w=брjь'тъ w\т добродjь'телей вра'гъ, 
стрjьло'ю грjьхо'вною о_у=язви`: но ты` jа='кw вра'чь 
ду'шъ же и= тjьле'съ, jа='звы души` моея` и=сцjьли` бж~е, 
и= поми'луй мя`.

Стi'хъ: И=спо'лнихомся зау'тра мл\сти твоея` гд\си и= 
возра'довахомся, и= возвесели'хомся: во вся^ дни^ на'шя 
возвесели'хомся, за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я. и= при'зри на рабы^ 
твоя^, и= на дjьла` твоя^, и= наста'ви сы'ны и='хъ. 

Се'рдца моегw` стру'пы w\т мно'гихъ согрjьше'нiй 
возра'стшыя ми` и=сцjьли` сп~се, jа='кw ду'шъ и= тjьле'съ 
вра'чь, подая` прося'щымъ согрjьше'нiй проще'нiе, при'снw 
подая' ми сле'зы покая'нiя: и= да'руй ми` разрjьше'нiе 
долгw'въ гд\си, и= поми'луй мя`.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Мч~нченъ: Гд\си, въ па'мяти ст~ы'хъ твои'хъ, вся` 
тва'рь пра'зднуетъ, нб~са` ра'дуются со а='гг~лы, и= 
земля` весели'тся съ человjь'ки: тjь'хъ мл~твами поми'луй 
на'съ.

Сла'ва, и= ны'нjь, бг~оро'диченъ: А=рха'гг~льское 
сло'во прiя'ла _е=си` и= херувi'мскiй пр\сто'лъ 
показа'лася _е=си`, и= на руку` носи'ла _е=си` бц\де, 
наде'жду ду'шъ на'шихъ. 

Та'же, Бл~го _е='сть и=сповjь'датися гд\севи: 
Трист~о'е. И= по _О='ч~е на'шъ: тропа'рь, и= _е=ктенiа`. 
Та'же, ча'съ а~-й: и= _псалмы` _о=бы^чныя, и= про'чее, и= 
w\тпу'стъ.

Въ понедjь'льникъ бл~ж_е'нны, гла'съ s~: 

Помяни' мя бж~е сп~се мо'й, _е=гда` прiи'деши во 
цр\ствiи твое'мъ: и= сп~си' мя jа='кw _е=ди'нъ 
чл~вjьколю'бецъ. 

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное. 

Пре'зри jа=`же въ вjь'дjьнiи и= не въ вjь'дjьнiи 
содjь^янная моя^, i=и~се чл~вjьколю'бче, и= сп~са'емыхъ 
ча'сти сподо'би мя`.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Просвjьти'вый а='гг~льскiя ли'ки, тjь'хъ мольба'ми 
хр\сте`, зра'къ се'рдца моегw` просвjьти`.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ. 

Вся'ко и=скуше'нiе ра'нъ под\ъе'мше стр\стоно'сцы, 
ра^ны и= стру'пы человjь'кwмъ вjь'рующымъ при'снw 
и=сцjьля'ете.

Сла'ва: Тр\оцjь ст~jь'й поклони'мся, пое'мjьй 
а='гг~льскими во'инствы, то'й вопiю'ще: сп~си` ду'шы 
на'шя.

И= ны'нjь: И=зба'ви мя` _о=гня` вjь'чнагw, и= му'къ 
належа'щихъ ми`, бг~ороди'тельнице jа='кw да о_у=бл~жа'ю 
тя`.


