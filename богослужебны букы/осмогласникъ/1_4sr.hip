<::лат> OCR:

<::рус> Библиотека святоотеческой литературы

<::лат> http://orthlib.ru

<::слав> 

(с. 97)

%<%[Во вто'рникъ ве'чера%],%>

%<на Г%>д\си воззва'хъ, %<стiхи^ры кр\стны, гла'съ 
а~,%>

%<Подо'бенъ: П%>рехва'льнiи мч~нцы:

%<Стi'хъ: А='%>ще беззакw'нiя на'зриши гд\си, гд\си 
кто` постои'тъ; jа='кw о_у= тебе` w=чище'нiе _е='сть.

%<Н%>а кр\стjь` пригвожда'емь, хр\сте` бж~е, jа='кw 
чл~вjь'къ, чл~вjь'ческое _е=стество` w=божи'лъ _е=си`, и= 
началоsло'бнаго о_у=мертви'лъ _е=си` sмi'я. на'съ 
свободи'лъ _е=си` кля'твы jа='же w\т дре'ва, jа='кw 
бл~гоутро'бенъ бы'въ кля'тва: прише'лъ _е=си`, jа='кw да 
всjь^мъ пода'си бл~гослове'нiе, и= ве'лiю мл\сть.

%<Стi'хъ: И='%>мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

%<В%>ся'кiя превы'шши че'сти сы'й вл\дко, 
w=безче'ститися бл~говоли'лъ _е=си`, поно'сную 
претерпjь'въ ще'дре на дре'вjь сме'рть, _е=я'же ра'ди 
безсме'ртiе, w=б\ъя'тъ ро'дъ чл~вjь'ческiй, и= жи'знь 
пе'рвую воспрiя'тъ, тебjь` о_у=ме'ршу пло'тiю всеси'льне. 
(с. 98) 

%<Стi'хъ: W\т%> стра'жи о_у='треннiя до но'щи, w\т 
стра'жи о_у='треннiя, да о_у=пова'етъ i=и~ль на гд\са.

%<К%>р\сте всеч\стны'й, вjь'рныхъ всjь'хъ 
w=чисти'лище, вся^ w=святи` тебjь` покланя'ющыяся и= 
хр\ста` сла'вящыя, ру'цjь преч\стjьи просте'ршаго на 
тебjь` неизрече'ннагw ра'ди бл~гоутро'бiя и= концы` 
земли` вся^ во _е=ди'но собра'вшаго.

%<И='ны стiхи^ры бц\дjь, гла'съ а~.%>

%<Подо'бенъ: Н%>б\сныхъ чинw'въ:

%<Стi'хъ: Jа='%>кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

%<О_у=%> кр\ста` предстоя'щи сн~а и= бг~а твоегw`, и= 
долготерпjь'нiе тогw` смотря'ющи, глаго'лаше пла'чущи 
мт~и ч\стая: о_у=вы` мнjь`, ча'до сладча'йшее! что` сiя^ 
стра'ждеши непра'веднw сло'ве бж~iй; да сп~се'ши 
человjь'чество.

%<Стi'хъ: Х%>вали'те гд\са вси` jа=зы'цы, похвали'те 
_е=го` вси` лю'дiе.

%<О_у=%> кр\ста` предстоя'щи, невjь'сто 
неискусому'жная, и= jа='же w\т болjь'зней jа='звы 
прiе'млющи, вопiя'ше: да не безча'дну мя` jа=ви'ши, ча'до 
мое`, ро'ждшую тя` сло'ве бж~iй: не w=ста'ви мя` _е=ди'ну 
_е=диноро'дный, _о=ц~у` соприсносу'щный.

%<Стi'хъ: Jа='%>кw о_у=тверди'ся мл\сть _е=гw` на 
на'съ, и= и='стина гд\сня пребыва'етъ во вjь'къ.

%<В%>негда' тя ражда'хъ, болjь'зни ника'коже и=мjь'хъ: 
и= ка'кw ны'нjь болjь^зни под\ъе'млю, тебjь` сло'ве 
непра'веднw распина'ему; вопiя'ше го'рькw дв~а слезя'щи. 
о_у=вы` мнjь`! не терплю` ви'дjьти на кр\стъ, воздви'жена 
тя` чл~вjьколю'бче.

%<Сла'ва, и= ны'нjь, кр\стобг~оро'диченъ: Т%>воего` 
сн~а и= вл\дку, дре'вле jа='кw ви'дjьла _е=си`, на 
кр\стjь` ру'цjь распросте'рша, и= копiе'мъ ре'бра 
и=скопова'ема, мт~и ч\стая рыда'ющи взыва'ла _е=си`: 
о_у=вы` мнjь`! ка'кw стра'ждеши, стра^сти человjь'кwвъ 
w\те'мляй чл~вjьколю'бче; (с. 99)

%<Та'же, С%>вjь'те ти'хiй: П%<осе'мъ прокi'менъ дне`. 
С%>подо'би гд\си въ ве'черъ: %<И= _е=ктенiа`.%>

%<На стiхо'внjь стiхи^ры кр\стны, гла'съ а~:%>

%<К%>р\стъ водрузи'ся на ло'бнjьмъ, и= процвjьте` 
на'мъ безсме'ртiе, w\т и=сто'чника приснотеку'щагw ребра` 
сп~сова.

%<Стi'хъ: К%>ъ тебjь` возведо'хъ _о='чи мои` живу'щему 
на нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

%<Н%>еразруше'на стjьна` на'мъ _е='сть ч\стны'й кр\стъ 
сп~совъ: на него' бо надjь'ющеся, сп~са'емся вси`.

%<Стi'хъ: П%>оми'луй на'съ гд\си, поми'луй на'съ, 
jа='кw по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

%<Мч~нченъ: _W%> до'брыя ку'пли ва'шея ст~i'и! jа='кw 
крw'ви да'сте, и= нб\сныя наслjь'довасте, и= привре'меннw 
и=скуси'вшеся, вjь'чнw веселите'ся: вои'стинну добра` 
ва'ша ку'пля, тлjь^нная бо w=ста'вльше, нетлjь^нная 
воспрiя'сте, и= со а='гг~лы ликовству'юще, пое'те 
непреста'ннw тр\оцу _е=диносу'щную.

%<Сла'ва, и= ны'нjь, кр\стобг~оро'диченъ:%>

%<Подо'бенъ: Н%>б\сныхъ чинw'въ:

%<В%>оздви'жена jа='кw ви'дjь на кр\стjь` а='гнца, 
непоро'чная дв~а пла'чущи вопiя'ше: сла'дкое мое` ча'до, 
что` но'вое и= пресла'вное видjь'нiе; ка'кw содержа'й 
вся'ч_еская го'рстiю, на дре'вjь пригвожда'ешися пло'тiю;

%<Та'же, Н%>ы'нjь w\тпуща'еши: Т%<рист~о'е. По 
_О='%>ч~е на'шъ: %<тропа'рь ст~о'му, и= w\тпу'стъ. %>(с. 
100)

%<%[Во вто'рникъ на повече'рiи%],%>

%<канw'нъ прест~jь'й бц\дjь. Гла'съ а~.%>

%<%[Пjь'снь а~%]%>

%<I=рмо'съ: Т%>воя` побjьди'тельная десни'ца 
бг~олjь'пнw въ крjь'пости просла'вися: та' бо 
безсме'ртне, jа='кw всемогу'щая проти^вныя сотре`, 
i=и~льтянwмъ пу'ть глубины` новосодjь'лавшая.

%<И='%>же во'инствомъ нб\снымъ недовjь'домый, 
_о=трокови'це всенепоро'чная, пло'ть прiя'тъ w\т пло'ти 
твоея`, и= w=бнови` и=стлjь'вшую преступле'нiемъ 
пе'рвымъ.

%<П%>jь'сньми о_у=блажи'мъ вjь'рнiи, бж~iя сло'ва 
па'че словесе` роди'тельницу: сiя' бо пренепоро'чная, 
земны^мъ jа=ви'ся о_у=краше'нiе, и= всjь^мъ 
согрjьша'ющымъ предста'тельница бы'сть.

%<Сла'ва: Jа=%>ви'лася _е=си` простра'ннjьйши нб~съ: 
творца' бо вся'ческихъ вмjь'щши мт~и приснодв~о. тjь'мже 
вопiю' ти: тjьсноты` вся'кiя мя` смерторо'дныя и=зба'ви 
бг~ора'дованная.

%<И= ны'нjь: Д%>а'ждь на'мъ по'мощь ч\стая, 
w=бурева'_емымъ мольбо'ю скорбе'й, низложи` врагw'въ 
на'шихъ лука^вая вознош_е'нiя, и= пода'ждь всjь^мъ 
сп~се'нiе, бл~гоче'стнw тя` сла'вящымъ.

%<%[Пjь'снь г~%]%>

%<I=рмо'съ: _Е=%>ди'не вjь'дый человjь'ческагw 
существа` не'мощь, и= ми'лостивнw въ не` воwбра'жся, 
препоя'ши мя` съ высоты` си'лою, _е='же вопи'ти тебjь` 
ст~ы'й: w=душевле'нный хра'ме, неизрече'нныя сла'вы 
твоея` чл~вjьколю'бче.

%<П%>о'лный и=стощава'ется на'съ ра'ди, и= прiе'млетъ 
безнача'льный w\т тебе` нача'ло дв~о пренепоро'чная, и= 
ви'дится неви'димый, и= пита'яй вся'ч_еская, млеко'мъ 
пита'ется, w=бнови'ти человjь'ки промышля'я.

%<И=%>сцjьли` сокруше'нiе на'ше дв~о неискусобра'чная, 
и=сцjьли'теля ро'ждшая, и= гд\са, вхо'дъ на'мъ къ жи'зни 
(с. 101) показа'вшаго бл~года'тiю: _е=го'же непреста'ннw 
моли` о_у=ще'дрити и= сп~сти` рабы^ твоя^.

%<Сла'ва: Jа='%>же _е=ди'на _е=стество` человjь'кwвъ 
w=божи'вшая, па'че _е=стества` всенепоро'чная, 
ро'ждшемуся и=з\ъ тебе` моли'ся, согрjьше'нiй на'шихъ 
проще'нiе да'ти, и= ра'дованiе вjь'чное, прест~а'я дв~о 
всепjь'тая.

%<И= ны'нjь: В%>ъ лjь'ности и=жди'въ жи'знь, припа'даю 
ти` преч\стая, jа='же къ бг~у при'сными мл~твами твои'ми 
воздви'гни мо'й о_у='мъ, и= просвjьти` всего' мя 
w=черне'наго, покая'нiя свjьтлостьми`, да вjь'рою и= 
любо'вiю сла'влю тя`.

%<%[Пjь'снь д~%]%>

%<I=рмо'съ: Г%>о'ру тя` бл~года'тiю бж~iею 
прiwсjьне'нную, прозорли'выма а=вваку'мъ о_у=смотри'въ 
_о=чи'ма, и=з\ъ тебе` и=зы'ти i=и~леву провозглаша'ше 
ст~о'му, во сп~се'нiе на'ше и= w=бновле'нiе.

%<Б%>ж~е'ственную тя` пала'ту сло'ва зна'емъ, въ ню'же 
всели'ся пло'тiю, w=бнови` на'съ и=стлjь'вшихъ 
страстьми`. тjь'мже чи'стая, бж~iю мт~рь тя` чти'мъ, и= 
w\т тебе` ро'ждшагося сла'вимъ.

%<В%>сели'ся во о_у=тро'бу твою` дв~о, сло'во 
вопло'щшееся, и= все'льшуюся пре'жде кля'тву въ 
_е=стество` человjь'ческое и=згна`, и= свои'мъ 
бж~е'ственнымъ совокупле'нiемъ w=божи` бг~олjь'пнw, сегw` 
ра'ди тя` воспjьва'емъ.

%<Сла'ва: М%>е'ртвость под\ъя'тъ а=да'мъ 
всенепоро'чная, w\тне'лjьже вкуси` плода` тлjь'ннагw: 
ны'нjь же твои'мъ рж\ство'мъ w=живе`, и= въ селе'нiихъ 
ра'йскихъ водворя'ется. сегw` ра'ди тя` по до'лгу 
воспjьва'емъ.

%<И= ны'нjь: О_у=%>ста'вила _е=си` то'къ сме'ртный, 
ро'ждши безсме'ртiя и=сто'чникъ хр\ста` бг~а, чи'стая. 
того` о_у='бw моли` бг~облагода'тная, души` моея` 
о_у=мори'вшыя и=сцjьли'ти стра^сти, и= сп~сти' мя.

%<%[Пjь'снь _е~%]%>

%<I=рмо'съ: П%>росвjьти'вый сiя'нiемъ прише'ствiя 
твоегw` хр\сте`, и= (с. 102) w=свjьти'вый кр\сто'мъ 
твои'мъ мi'ра концы`, сердца` просвjьти` свjь'томъ 
твоегw` бг~оразу'мiя, правосла'внw пою'щихъ тя`.

%<В%>озсiя` w\т чре'ва твоегw` незаходи'мое со'лнце 
пренепоро'чная, и= тьму` до конца` потреби`, и= зе'млю 
о_у=ясни` ра'зумы бж~е'ственными: тjь'мже вjь'рнw 
воспjьва'емъ тя`.

%<Р%>а'дуйся, а='гг~льскiй гла'съ взыва'емъ ти` 
преч\стая: родила' бо _е=си` вели'кагw совjь'та а='гг~ла, 
и= _о=ц~у` собезнача'льна, пло'ть бы'вшаго дв~о, за 
_е='же сп~сти` человjь'ка.

%<Сла'ва: Г%>д\сь все'лься ч\стая, во чре'во твое`, 
и=`же бл~гоче'стнw въ него` вjь'рующыя, и=зба'вилъ 
_е='сть w\т влады'чествiя вра'жiя: тjь'мже велегла'снw 
вси` воспjьва'емъ тя` преч\стая.

%<И= ны'нjь: W=%>бле'кся въ мя` вл\дка, и=з\ъ тебе` 
про'йде всенепоро'чная, и= и=стлjь'вшее _е=стество` 
w=божи`: но того` моли` бг~ороди'тельнице, на'га вся'кагw 
грjьха` сотвори'ти мя`.

%<%[Пjь'снь s~%]%>

%<I=рмо'съ: W=%>бы'де на'съ послjь'дняя бе'здна, 
нjь'сть и=збавля'яй, вмjьни'хомся jа='кw _о='вцы 
заколе'нiя. сп~си` лю'ди твоя^, бж~е на'шъ: ты' бо 
крjь'пость немощству'ющихъ и= и=справле'нiе.

%<Б%>ез\ъ сjь'мене бг~а во чре'вjь зачала` _е=си`, и= 
по рж\ствjь` стра'ннjьмъ дв~а пребыла` _е=си` 
всенепоро'чна: тjь'мже хвала'ми сла'вимъ тя`, и=`же 
тобо'ю преч\стая, и=зба'вльшеся кля'твы.

%<Л%>jь'ствица, ю='же i=а'кwвъ ви'дjь: гора` 
присjь'нная: всесвjь'тлый _о='блакъ бж~е'ственнагw 
свjь'та: две'рь, _е='юже бг~ъ _е=ди'нъ про'йде: 
бл~гослове'нная въ жена'хъ, ты` _е=си` пренепоро'чная.

%<Сла'ва: З%>ако'нwвъ _е=сте'ственныхъ кромjь` родила` 
_е=си` дв~о неискусобра'чная, сло'во бж~iе v=поста'сное, 
и=сцjьля'ющее на'ше сокруше'нiе: _е=го'же прилjь'жнw 
моли`, сп~сти` всjь'хъ на'съ.

%<И= ны'нjь: Б%>олjь'вшую мою` ду'шу преступле'ньми 
прине'съ, взыва'ю ти` всест~а'я, пресла'вная, ч\стая: 
и=сцjьли` и= (с. 103) сп~си' мя хода'тайствомъ твои'мъ, 
jа='кw да воспою` и= велича'ю заступле'нiе твое`.

%<Г%>д\си поми'луй, %<три'жды. Сла'ва, и= ны'нjь:%>

%<Сjьда'ленъ, гла'съ а~: Т%>вое` предста'тельство 
и=му'ще преч\стая, и= твои'ми мл~твами лю'тыхъ 
и=збавля'еми, кр\сто'мъ сн~а твоегw` вездjь` соблюда'еми, 
по до'лгу тя` вси` бл~гоче'стнw велича'емъ.

%<%[Пjь'снь з~%]%>

%<I=рмо'съ: Т%>ебе` о_у='мную бц\де, пе'щь 
разсмотря'емъ вjь'рнiи: jа='коже бо _о='троки сп~се` три` 
превозноси'мый, мi'ръ w=бнови`, во чре'вjь твое'мъ 
всецjь'лъ, хва'льный _о=тц_е'въ бг~ъ, и= препросла'вленъ.

%<З%>ако'на сjь^ни, и= пр_е'дняя гада^нiя 
бг~огла'сныхъ пр\орw'къ, твое` безсjь'менное рж\ство` 
jа='вjь провозвjьсти'ша, преч\стая всенепоро'чная: _е='же 
воспjьва'юще зове'мъ, воспjь'таго _о=тц_е'въ бг~а и= 
препросла'вленнаго.

%<В%>осто'къ сл~нца родила` _е=си` бг~обл~года'тная 
ч\стая, просвjь'щшаго вjь'рныхъ всjь'хъ и=сполн_е'нiя, 
но'щь же о_у=ма'льшаго sлоче'стiя. тjь'мже чти'мъ 
воспjь'тагw _о=тц_е'въ бг~а и= препросла'вленнаго.

%<Сла'ва: К%>упина` и=ногда` неwпа'льная, 
всенепоро'чная, твое` воwбража'ше чре'во, и='бо не 
w=пали' тя w\тню'дъ _о='гнь бж~ества`. тjь'мже молю' тя, 
_о=гня` негаси'магw и=зба'ви мя`, jа='кw да пою` 
немо'лчнw ч\стая, вели^чiя твоя^.

%<И= ны'нjь: М%>т~и бж~iя, вjь'рныхъ по'моще, 
согрjьша'ющихъ w=чище'нiе, бл~ги'хъ всjь'хъ 
пода'тельнице, прiими' мя бл~гоутро'бiемъ твои'мъ 
мл\стивнымъ припа'дающа, и= приходя'ща къ тебjь` съ 
пла'чемъ, и= прося'щаго разрjьше'нiя согрjьше'нiй мои'хъ.

%<%[Пjь'снь и~%]%>

%<I=рмо'съ: В%>ъ пещи` _о='троцы i=и~левы, jа='коже въ 
горни'лjь добро'тою бл~гоче'стiя, чистjь'е зла'та 
блеща'хуся, глаго'люще: бл~гослови'те вся^ дjьла` гд\сня 
гд\са, по'йте и= превозноси'те во вся^ вjь'ки. (с. 104)

%<З%>ако'ннiи w='брази, и= пр_е'дняя гада^нiя дв~о, 
гд\сню тя` ч\стую мт~рь предсказа'ша jа='вjь: мы' же 
сбытiе` веще'й ны'нjь ви'дяще, пое'мъ тя` согла'снw, и= 
славосло'вимъ во вся^ вjь'ки.

%<О_у=%>краси'ся бж~е'ственными добро'тами, без\ъ 
разсужде'нiя въ добро'тахъ, сло'во бж~iе ро'ждши 
всенепоро'чная, красота'ми бж~е'ственными всjь'хъ сердца` 
о_у=ясня'ющее, вjь'рою пjьсносло'вящихъ _е=го` во вся^ 
вjь'ки.

%<Сла'ва: С%>вяще'нными гла'сы и=здале'ча сказа'ша 
пр\оро'цы, мт~рь тя` бы'ти всенепоро'чная вл\дцjь бг~у, 
_е=му'же вси` зове'мъ: бл~гослови'те вся^ дjьла` гд\са, 
по'йте и= превозноси'те _е=го` во вjь'ки.

%<И= ны'нjь: Jа='%>кw красна`, jа='кw предобра` дв~о, 
кра'снаго въ добро'тахъ, па'че вины` родила` _е=си` 
хр\ста`, _е=му'же вси` зове'мъ: бл~гослови'те вся^ дjьла` 
гд\са, по'йте и= превозноси'те _е=го` во вjь'ки.

%<%[Пjь'снь f~%]%>

%<I=рмо'съ: W='%>бразъ чи'стагw рж\ства` твоегw`, 
_о=гнепали'мая купина` показа` неwпа'льная: и= ны'нjь на 
на'съ напа'стей свирjь'пjьющую о_у=гаси'ти мо'лимся 
пе'щь, да тя` бц\де непреста'ннw велича'емъ.

%<_Е=%>стество` _е='же пре'жде w=сужде'нное земны'хъ 
дв~о, преесте'ственнымъ твои'мъ бж~е'ственнымъ рж\ство'мъ 
безсме'ртiе о_у=лучи`: и= добро'ту пре'жнюю воспрiя'тъ, 
пою'ще тя` согла'снw ра'достными пjь'сньми.

%<Н%>о'сиши вся^ нося'щаго, и= млеко'мъ пита'еши, 
всjь^мъ пи'щу даю'щаго: ве'лiе и= стра'шное, _е='же па'че 
о_у=ма` твое` та'инство, ковче'же ч\стна'гw сщ~е'нства 
дв~о бц\де. тjь'мже тя` вси` о_у=блажа'емъ.

%<Сла'ва: С%>вjь'тъ мнjь` лежа'щу, преч\стая, въ 
лjь'ности тьмы`, ны'нjь возсiя'й, w=слjьпля'ющыя ми` 
по'мыслы страсте'й рjьша'щи, и= ми'ръ глубо'къ 
всенепоро'чная, при'снw содjьва'ющи въ души` мое'й, 
сла'вити тя`. (с. 105)

%<И= ны'нjь: С%>трашу'ся суди'ща неумы'тнагw, и= 
судiи` незабве'ннагw всенепоро'чная: и='мамъ бо 
мно'жество согрjьше'нiй безчи'сленное, въ лjь'ности жи'въ 
всестра'стный: тjь'мже мя` бц\де, о_у=ще'дривши поми'луй.

%<Та'же, Д%>осто'йно _е='сть: %<И= покло'нъ. 
Трист~о'е. и= по _О='%>ч~е на'шъ: %<тропари`, и= про'чее 
_о=бы'чное, и= w\тпу'стъ. %>

%<%[Въ сре'ду о_у='тра%],%>

%<по а~-мъ стiхосло'вiи, сjьда'льны кр\стны. Гла'съ 
а~.%>

%<Р%>аспе'ншуся ти` хр\сте`, поги'бе мучи'тельство, и= 
попра'на бы'сть си'ла вра'жiя: ниже' бо а='гг~лъ, ни 
человjь'къ, но ты` са'мъ гд\си сп~слъ _е=си` на'съ, 
сла'ва тебjь`.

%<Стi'хъ: В%>озноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw ст~о 
_е='сть.

%<К%>р\ста` твоегw` дре'ву покланя'емся 
чл~вjьколю'бче: jа='кw на не'мъ пригвозди'лся _е=си` 
животе` всjь'хъ, и= ра'й w\тве'рзлъ _е=си` сп~се, вjь'рою 
прише'дшему къ тебjь` разбо'йнику, и= пи'щи сподо'билъ 
_е=си` и=сповjь'дающаго тя`: помяни' мя гд\си. прiими` 
jа='коже _о='наго и= на'съ зову'щихъ: согрjьши'хомъ вси`, 
милосе'рдiемъ твои'мъ не пре'зри на'съ.

%<Сла'ва, и= ны'нjь, кр\стобг~оро'диченъ: А='%>гнца на 
кр\стjь` а='гница зря'щи, съ разбо'йникома распина'ема 
тя` долготерпjьли'ве сло'ве, и= копiе'мъ къ ре'бра 
пробода'ема, восклица'ше вопiю'щи ма'терски: что` 
стра'нное и= о_у=жа'сное, i=и~се мо'й, та'инство, 
несказа'ннw соверша'емое; ка'кw покрыва'ешися гро'бомъ 
неwпи'санный бж~е; да мя` ро'ждшую тя` не w=ста'виши, 
сн~е мо'й сладча'йшiй.

%<По в~-мъ стiхосло'вiи сjьда'льны, гла'съ а~:%>

%<С%>п~си`, гд\си, лю'ди твоя` и= бл~гослови` 
достоя'нiе твое`, побjь^ды на сопроти^вныя да'руя и= 
твое` сохраня'я (с. 106) кр\сто'мъ твои'мъ жи'тельство.

%<Стi'хъ: Б%>г~ъ же цр~ь на'шъ пре'жде вjь'ка, 
содjь'ла сп~се'нiе посредjь` земли`.

%<_О=%>ру'жiе кр\стное во бране'хъ jа=ви'ся нjь'когда 
бл~гочести'вому царю` кwнстантi'ну, непобjьди'мая 
побjь'да на враги` вjь'ры ра'ди: сегw` трепе'щутъ 
сопроти^вныя си^лы: се'й бы'сть вjь'рныхъ сп~се'нiе, и= 
па'vлу похвала`.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Мч~нченъ: Б%>олjь'зньми ст~ы'хъ, и='миже w= тебjь` 
пострада'ша, о_у=моле'нъ бу'ди гд\си: и= вся` на'шя 
болjь^зни и=сцjьли` чл~вjьколю'бче, мо'лимся.

%<Сла'ва, и= ны'нjь, кр\стобг~оро'диченъ: Т%>вое` 
предста'тельство и=му'ще преч\стая, и= твои'ми мл~твами 
лю'тыхъ и=збавля'еми, кр\сто'мъ сн~а твоегw` вездjь` 
соблюда'еми, по до'лгу тя` вси` бл~гоче'стнw велича'емъ.

%<По г~-мъ стiхосло'вiи сjьда'льны, гла'съ а~.%>

%<Подо'бенъ: Г%>ро'бъ тво'й:

%<Н%>а дре'вjь тя` сло'ве кр\стнjьмъ, за милосе'рдiе 
мл\сти, повjь'шена пло'тiю во'лею, jа='кw ви'дjь сл~нце, 
не терпя` дерзнове'нiя помрачи'ся. тjь'мже w=мраче'нную 
ду'шу мою` просвjьти` непристу'пнымъ свjь'томъ твои'мъ, 
и= сп~си' мя, молю'ся.

%<Р%>аспростры'й на кр\стjь` дла^ни твоя^ ще'дре, 
jа=зы'ки бы'вшыя дале'че w\т тебе`, собра'лъ _е=си` 
сла'вити мно'гую твою` бл~госты'ню: но при'зри на 
наслjь'дiе твое`, и= низложи` вою'ющихъ на ны`, кр\сто'мъ 
твои'мъ честны'мъ.

%<Сла'ва, и= ны'нjь, кр\стобг~оро'диченъ: 
Н%>ескве'рная а='гница, а='гнца и= па'стыря повjь'шена на 
дре'вjь ме'ртва зря'щи, пла'чущи вjьща'ше, ма'терски 
восклица'ющи: ка'кw претерплю` твое` _е='же па'че сло'ва 
сн~е мо'й сни'тiе, и= вw'льныя стр\сти, бж~е пребл~гi'й; 
(с. 107)

%<Канw'нъ ч\стно'му и= животворя'щему кр\сту`, 
[_е=гw'же краегране'сiе: К%>р\сто'мъ сп~са'емь _е='смь, 
пострада'вшагw вл\дки. %<Творе'нiе i=w'сифово.] Гла'съ 
а~%>

%<%[Пjь'снь а~%]%>

%<I=рмо'съ: Г%>w'рькiя рабw'ты и=зба'влься i=и~ль, 
непроходи'мое про'йде jа='кw су'шу, врага` зря` 
потопля'ема, пjь'снь jа='кw бл~годjь'телю пое'тъ бг~у, 
чудодjь'ющему мы'шцею высо'кою, jа='кw просла'вися.

%<Н%>а кр\стjь` воздвиза'емь хр\сте`, совоздви'глъ 
_е=си` па'дшаго человjь'ка, и= всю` вра'жiю си'лу 
низве'рглъ _е=си` сло'ве. тjь'мже твоя` стр\сти 
воспjьва'ю пострада'вшагw, и= w\т страсте'й и=зба'вльшагw 
мя`.

%<С%>ла'вы гд\сь ты` _е=си`, и='же сла'вою вjьнча'вый 
человjь'ка, те'рнiемъ вjьнча'лся _е=си`, jа='кw да 
терноно'сное _е=стество` на'ше сотвори'ши плодоно'сно, 
сади'телю бж~е'ственныхъ дjья'нiй.

%<Мч~нченъ: С%>т~ы'хъ собо'ръ прест~ы'й зако'ннw 
пострада'вый, всю` крове'й ст~ы'хъ тече'ньми тва'рь 
w=святи'лъ _е='сть, и= скв_е'рныя бjьсw'мъ ж_е'ртвы 
принwси'мыя, w= бз~jь _о=ц~jь` потреби'лъ _е='сть.

%<Мч~нченъ: В%>а^ша всест~i'и мч~нцы, _о='блацы 
муче'нiй не скры'ша терпjьли^вная бор_е'нiя: тjь'мже 
па'че со'лнечныхъ лу'чь сла'внiи jа=ви'стеся, 
w=блиста'юще jа='вjь зари^ сп~се'нiя.

%<Бг~оро'диченъ: _О=%>ру'жiемъ снjьда'шеся преч\стая, 
страсте'й сн~а твоегw`, jа='кw зря'ше того` копiе'мъ 
пробода'ема, _е='же въ раи` возбрани'тельное 
w\трjьва'ющагw _о=ру'жiе, не даю'щее вjь^рнымъ 
бж~е'ственнагw вхо'да.

%<Другi'й канw'нъ прест~jь'й бц\дjь, гла'съ а~.%>

%<%[Пjь'снь а~%]%>

%<I=рмо'съ: Т%>воя` побjьди'тельная десни'ца 
бг~олjь'пнw въ крjь'пости просла'вися, та' бо 
безсме'ртне, jа='кw всемогу'щая, проти^вныя сотре`, 
i=и~льтянwмъ пу'ть глубины` новосодjь'лавшая. (с. 108)

%<С%>труи^ мнjь` сле'зъ душе'вныхъ да'руй 
всенепоро'чная, jа='же и=сто'чникъ w=ставле'нiя ро'ждши, 
грjьхо'вную скве'рну w\тмыва'юща, и= во смире'нiи жи'знь 
мою` и=зводя'ща.

%<П%>ревы'шши бы'сть ч\стая тва'ри, бг~а вопло'щши. 
тjь'мже молю` тя`: w\т гно'я страсте'й возста'ви мя`, и= 
къ бж~е'ственнjьй высотjь` безстра'стiя возведи`.

%<М%>л\стива ми` jа=ви'ся ч\стая, въ де'нь су'дный, 
молю'ся, вся'кагw и=збавля'ющи мя` стра'шнагw стоя'нiя и= 
лю'тагw муче'нiя, прибjьга'ющаго под\ъ кро'въ тво'й 
преч\стая вл\дчце.

%<М%>ра'комъ грjьхо'внымъ w=держи'ма мя`, и= па'дша 
преч\стая, воздви'гни, сле'зъ ту'чу даю'щи ми`, и='миже 
w=мы'ю скв_е'рная дjьла`: тя' бо _е=ди'ну засту'пницу 
и='мамы бц\де.

%<%[Пjь'снь г~%]%>

%<I=рмо'съ: Н%>е му'дростiю и= бога'тствомъ да 
хва'лится сме'ртный свои'мъ, но вjь'рою гд\снею 
правосла'внw взыва'я хр\сту` бг~у, и= поя` при'снw: на 
ка'мени твои'хъ за'повjьдей о_у=тверди' мя вл\дко.

%<И=%>скопа'ша ти` беззако'ннiи ру'цjь и= но'зjь 
i=и~се мо'й, дла'нiю неизрече'ннw созда'вшагw пе'рвjье 
хр\сте` бж~е человjь'ка, и= стр\стiю страсте'й, и= тли` 
всjь'хъ свобо'ждшагw.

%<Д%>а ста'нетъ, вопiя'ше i=и~съ, луна' же и= сл~нце, 
_е='же на кр\стjь` пропису'яй пострада'вшаго вл\дку 
пло'тiю, свjьти'лwмъ помраче'нiе. и='мже тмы` нача^ла 
лука^вая посра'млена бы'ша.

%<Мч~нченъ: Т%>ерпя'ху о_у=се'рднw ра^ны сла'внiи 
мч~ницы, и= о_у=язвля'еми, велiа'ра sмi'я о_у=язви'ша 
крjь'пкw: тjь'мже ду'шъ на'шихъ ра^ны и=сцjьля'ютъ 
при'снw, бж~е'ственнымъ манове'нiемъ.

%<Мч~нченъ: К%>а'пища бjьсw'вская и= хра'мы разори'сте 
мч~ницы, болjь'зньми же и= му'жествомъ са'ми себе` 
пресла'внw хра'мы воздвиго'сте бл~года'тiю, 
вмjьсти'тельны _о=ц~у`, и= сн~у, и= ст~о'му дх~у.

%<Бг~оро'диченъ: В%>ъ ча'съ страсте'й, кра'снаго 
доброто'ю зря'щи дв~о, видjь'нiя ниже` добро'ты и=му'ща, 
вопiя'ла (с. 109) _е=си` го'рькw ч\стая, восклица'ющи: 
о_у=вы` мнjь`, ка'кw стра'ждеши сн~е, w\т страсте'й 
всjь'хъ хотя'й и=зба'вити;

%<И='нъ%>

%<I=рмо'съ: _Е=%>ди'не вjь'дый человjь'ческагw 
существа` не'мощь, и= ми'лостивнw въ не` воwбра'жся: 
препоя'ши мя` съ высоты` си'лою, _е='же вопи'ти тебjь` 
ст~ы'й: w=душевле'нный хра'ме неизрече'нныя сла'вы 
твоея`, чл~вjьколю'бче.

%<Х%>ра'мъ была` _е=си` преч\стая, всjь'ми 
ца'рствующагw, бы'вша мя` верте'пъ душетлjь'нныхъ 
разбо'йникъ, и=схити` w\т тjь'хъ w=sлобле'нiя, и= 
бж~е'ственнагw дх~а чи'сто жили'ще jа=ви' мя. 
%<[Два'жды.]%>

%<С%>ле'зъ ми` посли` ту'чу, и=зсуша'ющу теч_е'нiя 
лука'выхъ мои'хъ дjья'нiй, молю'ся, jа='же бл~гоутро'бiя 
ро'ждши ти'хую пучи'ну, хр\ста` бг~а на'шего, бц\де дв~о 
всепjь'тая.

%<К%>рjь'пость на'мъ и= сто'лпъ непоколеби'мь бу'ди 
бг~ора'дованная, и= щи'тъ, и= _о=ру'жiе непобjьди'мое, 
мы'сленныхъ вра^гъ полки` w\т на'съ возбраня'ющи, бц\де 
преч\стая, вjь'рою и= любо'вiю почита'ющихъ тя`.

%<%[Пjь'снь д~%]%>

%<I=рмо'съ: С%>лы'ша дре'вле а=вваку'мъ хр\сте` 
чу'дный тво'й слу'хъ, и= стра'хомъ взыва'ше: w\т ю='га 
бг~ъ прiи'детъ, и= ст~ы'й w\т горы` прiwсjьне'нныя ча'щи, 
сп~сти` пома^занныя: сла'ва си'лjь твое'й гд\си.

%<Р%>а^ны и= jа='звы хр\сте` претерпjь'лъ _е=си`, 
jа='звы се'рдца моегw` и=сцjьля'я, же'лчи вкуси'въ 
го'рькiя, сла'дкагw вку'са тлетво'рнагw w\те'мля вре'дъ: 
на дре'вjь же пригво'ждся дре'внюю кля'тву потреби'лъ 
_е=си`.

%<Д%>але'че w\тринов_е'нныя w\т тебе` jа=зы'ки, 
воздвиза'емь на кр\стjь` бли'зъ привле'клъ _е=си`, 
примири'лъ же _е=си` на'съ _о=ц~у` долготерпjьли'ве, въ 
среду` вве'лъ _е=си` jа='кw хода'тай себе`: и= посредjь` 
земли` стр\сть претерпjь'лъ _е=си` поно'сную.

%<Мч~нченъ: В%>ъ мо'ре крове'й ва'шихъ та'йнw 
бг~обл~же'ннiи, со всjь'ми свои'ми во'инствы, мы'сленный 
фараw'нъ (с. 110) впа'дъ потопи'ся. тjь'мже ра'достiю вы` 
сп~сшеся прiидо'сте ко w=бjьтова'ннjьй земли`, и= нб\снiи 
гра'ждане бы'сте.

%<Мч~нченъ: В%>озмого'ша вжиля'еми хр\сто'вою стр\стiю 
бл~же'ннiи, стр\сти разли^чныя воспрiя'ти на честнjь'й 
пло'ти. сегw` ра'ди о_у=ставля'ютъ стра^сти ду'шъ же и= 
тjьле'съ, восхваля'ющихъ тjь'хъ, и= бл~жа'щихъ всегда`.

%<Бг~оро'диченъ: Н%>епра'ведно зря'щи заколе'нiе тя` 
хр\сте` ро'ждшая, рыда'ющи вопiя'ше ти`: правосу'де сн~е, 
ка'кw непра'веднw w=суди'лся _е=си`, хотя'й w=правда'ти 
преступле'нiемъ w=сужд_е'ныя дре'вле, и= къ тлjь'нiю 
попо'лзшыяся;

%<И='нъ%>

%<I=рмо'съ: %>Го'ру тя` бл~года'тiю бж~iею 
прiwсjьне'нную, прозорли'выма а=вваку'мъ о_у=смотри'въ 
_о=чи'ма, и=з\ъ тебе` и=зы'ти i=и~леву провозглаша'ше 
ст~о'му, во сп~се'нiе на'ше и= w=бновле'нiе.

%<Б%>jьсо'вскими лестьми` лю'тjь w\твлачи'маго мя` w\т 
за'повjьдей бж~iихъ, не пре'зри бл~га'я: но о_у=ще'дри 
молю'ся, и= тогw` пре'лести покажи' мя вы'шша, 
прибjьга'ющаго преч\стая къ твое'й мл\сти. %<[Два'жды.]%>

%<_Е=%>ди'не сы'й мл\стивне хр\сте` бж~е, тебе` 
ро'ждшiя мл~твами, на тя` о_у=пова'ющихъ поми'луй, и= 
о_у=ще'дри, и= къ свjь'ту за'повjьдей твои'хъ наста'ви, 
и= вjь'чныя жи'зни сподо'би.

%<О_у=%>сну'вша въ сме'рть, и= во гро'бjь лежа'ща 
w\тча'янiя преч\стая, w=ко'вана желjь'зы прегрjьше'нiй 
мои'хъ, твое'ю бо'дренною мл~твою воздви'гни, и= къ 
покая'нiю и=спра'ви, молю'ся.

%<%[Пjь'снь _е~%]%>

%<I=рмо'съ: С%>вjь'тъ тво'й незаходи'мый возсiя'й 
хр\сте` въ сердца` вjь'рнw пою'щихъ тя`, ми'ръ подава'яй 
на'мъ, па'че о_у=ма`. тjь'мъ w\т но'щи невjь'дjьнiя ко 
дню` свjь'томъ твои'мъ теку'ще, славосло'вимъ тя` 
чл~вjьколю'бче.

%<С%>л~нце сп~се w=бнажи'ся свjь'та, на дре'вjь на'га 
тебе` зря` ви'сяща, на вода'хъ повjь'сившаго зе'млю: 
ка'мени же, на ка'мени jа='кw w=щути'ша воздви'жена, 
распада'шеся стра'хомъ, и= w=снова^нiя поколеба'шася. (с. 
111)

%<В%>оздви'женъ на дре'во, и= гвоздьми` пригво'ждся, 
w=кровави'лъ _е=си` персты` долготерпjьли'ве, и= копiе'мъ 
пробода'емь въ ре'бра, и=сцjьли'лъ _е=си` jа='зву 
а=да'мову, ю='же прiя'тъ ребра` послу'шавъ, и= 
преслу'шавъ сотво'ршаго и=`.

%<Мч~нченъ: Р%>а'й jа=ви'ся мч~никъ мно'жество, 
живо'тное и=мjь'я посредjь` дре'во хр\ста`: за него'же 
поно'сную до'блественнымъ по'мысломъ сме'рть 
претерпjь'вше, снjь'дiю ро'ду нача'льники 
о_у=мертви'вшаго sмi'я, бж\ственною си'лою о_у=мертви'ша.

%<Мч~нченъ: К%>ро'вными ка'плями хр\стw'вы 
страда'льцы, безбо'жiя глубину` и=зсуши'сте, и= 
бж\ственными и=сточе'нiи чуде'съ сщ~е'нныхъ, страсте'й 
теч_е'нiя ду'шъ же и= тjьле'съ загражда'ете. тjь'мже 
достодо'лжнw о_у=бл~жа'еми _е=сте`.

%<Бг~оро'диченъ: О_у=%>дивля'шеся непоро'чная, на 
дре'вjь зря'щи хр\ста` воздви'жена во'лею, и= пла'чущи 
вопiя'ше: сн~е мо'й и= бж~е, болjь'зни въ рж\ствjь` 
и=збjь'гши, ны'нjь болjь'зни стражду`, непра'веднw w\т 
беззако'нныхъ распина'ему ти`.

%<И='нъ%>

%<I=рмо'съ: П%>росвjьти'вый сiя'нiемъ прише'ствiя 
твоегw` хр\сте`, и= w=свjьти'вый кр\сто'мъ твои'мъ мi'ра 
концы`, сердца` просвjьти` свjь'томъ твоегw` 
бг~оразу'мiя, правосла'внw пою'щихъ тя`.

%<П%>ото'цы мно'гихъ ми` прегрjьше'нiй приверго'шася, 
и= хра'мъ души` моея` низложи'ша преч\стая: но jа='же 
_е=си` и=справле'нiе пра'_отц_емъ бц\де, возста'ви мя` 
раба` твоего`.

%<В%>ъ тимjь'нiи мя` страсте'й о_у=глjь'бнувша 
_о=кая'ннаго, и= бу'рею мно'гихъ согрjьше'нiй 
потопля'ема, ру'ку пода'вши вл\дчце, возведи' мя, и= ко 
приста'нищу покая'нiя напра'ви.

%<Д%>уше'вныхъ ми` скве'рнъ w=чище'нiе да'руй, и= 
плотски'хъ мя` болjь'зней и=сцjьли` молю'ся, и= w\т 
w=бдержа'щагw лю'тагw о_у=ны'нiя премjьни` мл~твами 
твои'ми.

%<%[Пjь'снь s~%]%>

%<I=рмо'съ: В%>е'сь w\т страсте'й безмjь'рныхъ 
содержу'ся, и= ки'томъ sw'лъ снизпадо'хъ: но возведи` 
и=з\ъ и=стлjь'нiя мя` бж~е, jа='коже (с. 112) пре'жде 
i=w'ну, и= вjь'рою безстра'стiе ми` да'руй, jа='кw да во 
гла'сjь хвале'нiя, и= сп~се'нiя дх~омъ пожру' ти.

%<_Е=%>гда` мwv"се'й ру'цjь воздjь'въ на высоту`, 
твою` стр\сть воwбража'ше, просте'ршагw на дре'вjь 
дла^ни, и= лука'вагw разруши'вша держа'ву па'губную, 
тjь'мже и=зба'вителя вjь'дуще тя` и= сп~са пои'мъ, 
чл~вjьколю'бче.

%<М%>е'ртвость претерпjь'лъ _е=си` воздвиза'емь на 
дре'во, и= о_у=мертви'теля на'шего о_у=мертви'лъ _е=си`: 
и= w=живи'въ руку` тво_е'ю хр\сте` созда'нiе, въ ре'бра 
же копiе'мъ пробода'емь, и=сточи'лъ _е=си` двjь` рjьцjь` 
w=ставле'нiя, во двою` вw'лю воспjьва'емый.

%<Мч~нченъ: Ч%>естна` ва'ша сме'рть ст~i'и пред\ъ 
гд\семъ ны'нjь бы'сть, поче'тшихъ всjь'хъ честны'ми 
свои'ми страстьми`, и= безче'стнаго велiа'ра 
посрами'вшихъ, всjь'ми приложе'нiи му'къ низложи'ти 
всjь'хъ ва'съ ко'знствующаго.

%<Мч~нченъ: В%>се'ю душе'ю ко всjь^мъ w\тлучи'стеся 
многови'днымъ прему'дрiи муче'нiемъ, всю` w=брjьто'сте 
спосо'бствующую ва'мъ по'мощь, во все` человjь'чество 
w=бо'лкшагося. тjь'мже на о_у='ды ссjька'еми: и= _о=гню` 
приближа'ющеся веселя'стеся.

%<Бг~оро'диченъ: Р%>аспя'тiе твое` зря'щи преч\стая, 
вопiя'ше: сн~е, что` зри'мое стра'нное видjь'нiе; и='же 
стра^сти боля'щихъ и=сцjьля'яй, ка'кw стр\сть хр\сте` 
терпи'ши новjь'йшую; что' ти врази` возда'ша 
бл~года'телю, за ня'же бл~года'ть прiя'ша;

%<И='нъ%>

%<I=рмо'съ: W=%>бы'де на'съ послjь'дняя бе'здна, 
нjь'сть и=збавля'яй, вмjьни'хомся jа='кw _о='вцы 
заколе'нiя, сп~си` лю'ди твоя^ бж~е на'шъ: ты' бо 
крjь'пость немощству'ющихъ и= и=справле'нiе.

%<Р%>укописа'нiе преч\стая, прегрjьше'нiй мои'хъ 
копiе'мъ расто'ргни, ро'ждшагwся ра'ди и=з\ъ 
безсjь'меннагw твоегw` чре'ва: въ кни'зjь мя` написа'ти 
сподо'би и=збра'нныхъ, прибjьга'ющаго къ бж~е'ственному 
покро'ву твоему`. %<[Два'жды.]%>

%<W=%>чи'сти хр\сте`, рабы^ твоя^ мл~твами ро'ждшiя 
тя`, и= низпосли` jа='кw _е=ди'нъ бл~гъ согрjьше'нiй 
проще'нiе: ты' бо _е=си` сп~съ, и= и=зба'витель всjь^мъ 
надjь'ющымся на тя`. (с. 113)

%<О_у=%>мерщвле'на мя` страстьми` преч\стая дв~о, 
jа='же жизнода'вца ро'ждшая, w=живи` ны'нjь твои'ми 
мл~твами, и= побjьди'теля jа=ви' мя на врага` sла'го: тя' 
бо _е=ди'ну и='мамы къ бг~у помо'щницу на'шу.

%<%[Пjь'снь з~%]%>

%<I=рмо'съ: П%>роидо'ша jа='кw черто'гъ пе'щный 
пла'мень нестерпи'мый, и=`же за бл~гоче'стiе и=ногда` 
_о='троцы ст~i'и показа'вшеся jа='вjь, и= согла'снw 
воспjьва'юще, пjь'снь поя'ху: _о=тц_е'въ бж~е 
бл~гослове'нъ _е=си`.

%<В%>л\дка сы'й w\т раба` прiя'тъ i=и~се мо'й, 
о_у=даре'нiе, свободи'ти мя` хотя'й порабоще'ннаго 
врагу`, на кр\стjь' же пригво'ждся сп~са'еши мя` пою'ща: 
и='же _о=тц_е'въ бж~е, бл~гослове'нъ _е=си`.

%<П%>отрясе'ся вся` тва'рь, распина'ему ти` 
бл~гоутро'бне гд\си, копiе'мъ пробода'ему ти`, вра'гъ 
всетjьле'сную прiя'тъ jа='зву, о_у=я'звенный же а=да'мъ 
и=сцjьлjь`, вопiя`: бл~гослове'нъ бг~ъ _о=т_е'цъ на'шихъ.

%<Мч~нченъ: К%>р\сто'мъ w=гражде'нное страстоте'рп_ецъ 
во'инство сла'вное, w=полч_е'нiя вра^жiя погуби` 
бл~года'тiю, и= побjь'ды вjьнцы` прiя'тъ, вопiя`: 
бл~гослове'нъ бг~ъ _о=т_е'цъ на'шихъ.

%<Мч~нченъ: _О=%>гня` си'льнjьйше стяжа'вше 
страда'льцы произволе'нiе, не w=па'льшеся _о=гню` 
прiwбща'ющеся, но попали'сте sлоче'стiя лука'вую ве'щь, 
вопiю'ще: _о=т_е'цъ на'шихъ бж~е бл~гослове'нъ _е=си`.

%<Бг~оро'диченъ: Р%>ж\ство` твое` дв~о, пресла'внw 
вjь'ки породи`: и= воздви'женъ на кр\стъ, па'дшыя 
совоздви'же, и= нб\сныя жи'тели показа` вопiю'щыя: 
_о=тц_е'въ бж~е бл~гослове'нъ _е=си`.

%<И='нъ%>

%<I=рмо'съ: Т%>ебе` о_у='мную бц\де, пе'щь 
разсмотря'емъ вjь'рнiи: jа='коже бо _о='троки сп~се` три` 
превозноси'мый, мi'ръ w=бнови` во чре'вjь твое'мъ 
всецjь'лъ, хва'льный _о=тц_е'въ бг~ъ, и= препросла'вленъ.

%<Jа='%>кw и=сто'чника жи'зни ро'ждшая, о_у=ме'ршую 
мою` ду'шу живоно'сною десни'цею, преч\стая, воскр~си`, 
и= вопи'ти (с. 114) сподо'би во о_у=миле'нiи се'рдца 
моегw`: прехва'льный _о=тц_е'въ бж~е бл~гослове'нъ 
_е=си`.%<[Два'жды.]%>

%<Н%>о'въ а=да'мъ w\т чи'стыхъ крове'й твои'хъ бы'ти 
и=зво'лилъ _е='сть, и='же пре'жде вjь^къ бг~ъ. _е=го'же 
ны'нjь моли`, w=бетша'вшаго мя` w=бнови'ти, зову'ща: 
прехва'льный _о=т_е'цъ на'шихъ бж~е бл~гослове'нъ _е=си`.

%<Бг~оро'диченъ: Г%>нjь'ва путе'мъ вра'гъ приходя`, 
восхи'тити хотя` неща'днw ду'шу мою` смире'нную, сегw` 
совjь'ты, преч\стая, разруши`: и= пою'ща мя` о_у=ще'дри: 
восхваля'емый _о=тц_е'въ бж~е бл~гослове'нъ _е=си`.

%<%[Пjь'снь и~%]%>

%<I=рмо'съ: Ч%>у'да преесте'ственнагw показа` 
w='бразъ, _о=гнеро'сная пе'щь дре'вле: _о='гнь бо не 
w=пали` ю='ныя дjь'ти, хр\сто'во jа=вля'я безсjь'менное 
w\т дв~ы бж~е'ственное рж\ство`. тjь'мъ воспjьва'юще 
воспои'мъ: да бл~гослови'тъ тва'рь вся` гд\са, и= 
превозно'ситъ во вся^ вjь'ки

%<Р%>а'спятъ бы'лъ _е=си` на кр\стjь` во'лею, и='же 
ма'нiемъ нб~о простры'й: гвоздьми' же пригвозди'ся, 
о_у=праздни'ти хотя` поползнове'нiе стра'стное 
первозда'ннагw а=да'ма. тjь'мъ воспjьва'юще пое'мъ: да 
бл~гослови'тъ тва'рь вся'кая гд\са: и= превозно'ситъ 
_е=го` во вjь'ки.

%<_Е=%>гда' тя ка'меня на ка'мени каменосерде'чный 
собо'ръ воздви'же, го'ры поколеба'шеся. земля` 
потрясе'ся, сло'ве бж~iй: и= ду'шы коле'бл_емыя 
о_у=тверди'шася къ бж~е'ственнjьй жи'зни, вопiю'щыя 
всегда`, да бл~гослови'тъ тва'рь вся'кая гд\са, и= 
превозно'ситъ _е=го` во вjь'ки.

%<Мч~нченъ: И=%>стка'ша _о=де'жду сп~си'тельную себjь` 
jа='вjь ст~i'и страстоте'рпцы: въ наготjь` тjьле'снjьй 
стра'ждуще терпjьли'внw, и= посы'панiе ра'намъ 
прiе'млюще. тjь'мъ воспjьва'юще пою'тъ: да бл~гослови'тъ 
тва'рь вся'кая гд\са, и= превозно'ситъ _е=го` во вjь'ки.

%<Мч~нченъ: Н%>оготьми` неми'лостивнw страстоте'рпцы 
стру'жеми, и= неща'днw на о_у='ды ссjьца'еми, и= ра'намъ 
вся'ч_ескимъ (с. 115) прiwбща'ющеся, и=стука^ннымъ не 
пожро'ша, му'жества же столпи` вjь^рнымъ jа=ви'шася: 
бл~гослови'те хр\ста` дjьла` вся^, зову'ще, и= 
превозноси'те _е=го` во вjь'ки.

%<Бг~оро'диченъ: Д%>а тя` преwгорчева'яй безу'мный 
собо'ръ: jа='коже возмня'ше w\т земли` взя'ти тя`: 
безча'дна бы'хъ и= смуща'юся, и= ма'терски се'рдцемъ 
болjь'зную, неискусому'жная вопiя'ше и=ногда`: на 
кр\стjь` ви'дящи тя` воздви'жена: съ не'юже тва'рь 
сла'витъ тя`, всjь'хъ и=зба'вителя i=и~се во вjь'ки.

%<И='нъ%>

%<I=рмо'съ: В%>ъ пещи` _о='троцы i=и~л_евы, jа='коже 
въ горни'лjь добро'тою бл~гоче'стiя, чистjь'е зла'та 
блеща'хуся, глаго'люще: бл~гослови'те вся^ дjьла` гд\сня 
гд\са, по'йте и= превозноси'те во вся^ вjь'ки.

%<П%>росвjьти' ми _о='чи серд_е'чныя, jа='же две'рь 
свjь'та ч\стая, _о='блакъ страсте'й, и= тьму` глубо'кую 
разгоня'ющи, да пою`: вся^ дjьла` гд\сня гд\са по'йте, и= 
превозноси'те _е=го` во вjь'ки. %<[Два'жды.]%>

%<W=%> всjь'хъ вл\дчце ч\стая, не преста'й моля'щися 
тебе` призыва'ющихъ jа='кw мт~рь бж~iю, дв~о 
всенепоро'чная, и= вопiю'щихъ: бл~гослови'те вся^ дjьла` 
гд\сня гд\са, по'йте и= превозноси'те _е=го` во вjь'ки.

%<С%>п~се'нiя вину` хр\ста` неизрече'ннw ро'ждшая, 
моли` w= всjь'хъ вопiю'щихъ прилjь'жнw дв~о всепjь'тая: 
бл~гослови'те вся^ дjьла` гд\сня гд\са, по'йте и= 
превозноси'те _е=го` во вjь'ки.

%<Та'же пое'мъ пjь'снь бц\ды: В%>ели'читъ душа` моя` 
гд\са: И= покло'ны.

%<%[Пjь'снь f~%]%>

%<I=рмо'съ: Н%>еизглаго'ланное дв~ы та'инство: нб~о бо 
сiя`, и= пр\сто'лъ херувi'мскiй, и= свjьтоно'сный 
черто'гъ показа'ся. хр\ста` бг~а вседержи'теля. сiю` 
бл~гоче'стнw jа='кw бц\ду велича'емъ.

%<Jа='%>коже ви'дjь тя` дре'вле на дре'вjь повjь'шена 
сп~се, зе'млю повjь'сившаго на вода'хъ безмjь'рныхъ, 
разбо'йникъ бл~горазу'мный, вjь'рнw вопiя'ше ти`: помяни' 
мя, съ ни'мже бл~гоче'стнw твоя^ страда^нiя 
прославля'емъ. (с. 116)

%<Р%>аспина'емь поколеба'лъ _е=си` земли` w=снова^нiя, 
копiе'мъ же пробода'емь и=сточа'еши безсме'ртныя ка^пли, 
кро'вь и= во'ду, и='миже человjь'чество w=чи'стилъ _е=си` 
w\т страсте'й i=и~се: тjь'мже тя` воспjьва'юще 
велича'емъ.

%<Мч~нченъ: В%>еселя'хуся въ муче'нiихъ ст~i'и, са'ми 
себе` поwщря'юще jа='коже на сла'дость, до'блiи: 
ста'немъ, вопiю'ще: се` w\тве'рзе по'прище хр\сто'съ, 
вjьнцы` ны'нjь подае'тъ тjь^мъ, и=`хже возлюби`.

%<Мч~нченъ: П%>росвjьща'ется вся'ко вjь'рныхъ 
_е=ди'нственное торжество`, страда^нiя почита'ющее 
всjь'хъ непобjьди'мыхъ мч~нкъ, и= тьмы^ болjь'зней: 
и='хже ра'ди неболjь'зненныя сподо'бишися сла'дости и= 
жи'зни, и= присносу'щнаго наслажде'нiя.

%<Бг~оро'диченъ: Ч%>л~вjьколю'бца сло'ва неизрече'ннw 
поро'ждшая, _е=го'же зря'щи _о=трокови'ца w\т человjь^къ 
во'лею стра'ждуща, что` сiе`, вопiя'ше; бг~ъ 
безстра'стенъ стра'сть прiе'млетъ: jа='кw да w\т 
страсте'й и=зба'витъ вjь'рою покланя'ющихся _е=му`.

%<И='нъ%>

%<I=рмо'съ: W='%>бразъ чи'стагw рж\ства` твоегw` 
_о=гнепали'мая купина` показа` неwпа'льная: и= ны'нjь на 
на'съ напа'стей свирjь'пjьющую о_у=гаси'ти мо'лимся 
пе'щь, да тя` бц\де непреста'ннw велича'емъ.

%<В%>озми` тя'жкое бре'мя мои'хъ согрjьше'нiй, бц\де 
всепjь'тая, и= легча'йшее и='го сн~а и= бг~а твоегw` 
сподо'би мя` носи'ти, и= по стези` ше'ствовати къ 
го'рнему соверше'нiю возводя'щей. %<[Два'жды.]%>

%<Т%>репе'щу помышля'я, всенепоро'чная, стра'шный 
де'нь прише'ствiя хр\сто'ва: вся' бо жи'знь моя` во 
грjьсjь'хъ сконча'ся, и= страсте'й душа` моя` 
и=спо'лнися. но о_у=ще'дри мя` и= вся'кагw и=зба'ви 
тогда` w=сужде'нiя.

%<П%>рiими` преч\стая вл\дчце, непотре'бнагw раба` 
твоегw` мол_е'нiя, и= души` моея` и= тjь'ла смуще'нiе во 
глубо'кую тишину` преложи`: jа='кw да тя` велича'ю 
сп~са'емь.

%<Та'же: Д%>осто'йно _е='сть: %<и= покло'нъ. 
_Е=ктенiа` ма'лая, и= свjьти'ленъ. Та'же _псалмы` 
_о=бы^чныя.%> (с. 117)

%<На стiхо'внjь стiхи^ры кре'стны. Гла'съ а~:%>

%<Т%>ебе` на дре'вjь пригво'ждшагося пло'тiю, и= 
живо'тъ на'мъ пода'вшаго, jа='кw сп~са и= вл\дку, пои'мъ 
непреста'ннw.

%<Стi'хъ: И=%>спо'лнихомся зау'тра мл\сти твоея` 
гд\си, и= возра'довахомся, и= возвесели'хомся, во вся^ 
дни^ на'шя возвесели'хомся, за дни^ въ ня'же смири'лъ ны` 
_е=си`, лjь'та, въ ня'же ви'дjьхомъ sла^я, и= при'зри на 
рабы^ твоя^, и= на дjьла` твоя^, и= наста'ви сы'ны и='хъ.

%<Т%>вои'мъ кр\сто'мъ хр\сте`, _е=ди'но ста'до бы'сть 
а='гг~лwвъ и= человjь'кwвъ, и= во _е=ди'номъ собо'рjь 
нб~о и= земля` весели'тся, вопiя`: гд\си сла'ва тебjь`.

%<Стi'хъ: И=%> бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

%<В%>а'съ всехва'льнiи мч~нцы, ни ско'рбь, ни 
тjьснота`, ни гла'дъ, ни гоне'нiе, ниже` ра^ны, ни 
jа='рость sвjьре'й, ни ме'чь, ниже` _о='гнь претя'щiй 
разлучи'ти w\т бг~а возмого'ша: любо'вiю же па'че къ 
нему`, jа='кw въ чужди'хъ подви'гшеся тjьлесjь'хъ, 
_е=стество` забы'сте, сме'рть презрjь'вше. тjь'мже и= по 
достоя'нiю болjь'зней ва'шихъ мзду` прiя'сте, и= нб\снагw 
ца'рствiя наслjь^дницы бы'сте, непреста'ннw моли'теся w= 
душа'хъ на'шихъ.

%<Сла'ва, и= ны'нjь, кр\стобг~оро'диченъ:%> О_у= 
кр\ста` твоегw` предстоя'щи сло'ве бж~iй, а='гница и= 
непоро'чная мт~и твоя`, рыда'ющи вопiя'ше: о_у=вы` мнjь` 
сн~е, ка'кw о_у=мира'еши на кр\стjь`; о_у=вы` мнjь`, 
свjь'те мо'й сла'дкiй, гдjь` твоея` добро'ты ны'нjь 
за'йде зра'къ; краснjь'йшiй па'че всjь'хъ человjь^къ.

%<Та'же, Б%>л~го _е='сть и=сповjь'датися гд\севи: %<И= 
трист~о'е, и= по _О='%>ч~е на'шъ: %<тропа'рь. I=ере'й 
глаго'летъ _е=ктенiю`, и= w\тпу'стъ. Та'же ча'съ а~-й и= 
_псалмы` _о=бы'чны, и= коне'чный w\тпу'стъ.%>

%<Въ сре'ду бл~же'нны, гла'съ а~:%>

%<С%>нjь'дiю и=зведе` и=з\ъ рая` вра'гъ а=да'ма: 
кр\сто'мъ же разбо'йника введе` хр\сто'съ во'нь, помяни' 
мя зову'ща, _е=гда` прiи'деши во цр\ствiи твое'мъ. (с. 
118)

%<Б%>л~же'ни и='згнани пра'вды ра'ди, jа='кw тjь'хъ 
_е='сть цр\ство нб\сное.

%<П%>оно'сную претерпjь'лъ _е=си` стр\сть хр\сте`: и= 
поноше'нiе на'ше вся'кое w\тя'лъ _е=си` бл~же, и= 
вы'шнягw цр\ствiя прича'стники на'съ jа=ви'лъ _е=си`, 
покланя'ющихся твоему` соше'ствiю.

%<Б%>л~же'ни _е=сте`, _е=гда` поно'сятъ ва'мъ, и= 
и=зжену'тъ и= реку'тъ вся'къ sо'лъ глаго'лъ, на вы` 
лжу'ще мене` ра'ди.

%<А=%>да'мово хр\сте` w=бнаже'нiе ты` покрыва'яй, 
w=бнажи'лся _е=си` пло'тiю: возне'слъ же ся на кр\стъ, 
возне'слъ _е=си` на'съ w\т глубины` sлы'хъ. тjь'мже твое` 
сло'ве сла'вимъ ст~о'е схожде'нiе.

%<Стi'хъ: Р%>а'дуйтеся и= весели'теся, jа='кw мзда` 
ва'ша мно'га на нб~сjь'хъ.

%<С%>т~ы'ми ва'шими стру'пы, прехва'льнiи мч~нцы, 
мно'жество бjьсw'въ w=струпи'вше, вся^ человjь'ч_ескiя 
jа='звы и= стру'пы, бл~года'тiю всегда` вои'стинну 
и=сцjьля'ете.

%<Сла'ва: Т%>р\оца просвjьща'етъ всjь'хъ, чи'стjь сiю` 
почита'ющихъ, и= вjь'дущихъ ю=`, держа'ву и=му'щу 
неразори'мую, _е='йже возопiи'мъ: сп~си` любо'вiю тр\оце 
пою'щихъ тя`.

%<И= ны'нjь: П%>редстоя'щи пренепоро'чная при 
кр\стjь`, и= зря'щи хр\ста` пригвожде'на пло'тiю, 
восклица'ющи взыва'ше: гдjь` твоя` за'йде милосе'рде 
ны'нjь добро'та, сла'вы гд\си;


