<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ пято'къ ве'чера%],

нача'ло суббw'тныя слу'жбы, и= все` возслjь'дованiе 
вече'рни и= о_у='трени, и= w= се'мъ пи'санъ о_у=ка'зъ въ 
а~-мъ гла'сjь.

На Гд\си воззва'хъ, стiхи^ры ст~ы^мъ мч~нкwмъ, и= 
прп\дбнымъ. Гла'съ д~.

Подо'бенъ: Да'лъ _е=си` зна'менiе:

Стi'хъ: А='ще беззакw'нiя на'зриши гд\си, гд\си кто` 
постои'тъ; jа='кw о_у= тебе` w=чище'нiе _е='сть.

Хр\ста` чл~вjьколю'бца стр\сте'мъ поревнова'вше 
стр\стоте'рпцы, тjьлеса` о_у='бw на ра^ны преда'сте, и= 
гw'рькимъ му'камъ, тьма'мъ же болjь'знемъ, jа='кw 
предзря'ще при'снw рая` бж~е'ственное наслажде'нiе, пи'щу 
же неиждива'емую и= вjь'чнующее бл~госла'вiе, _е='же 
получи'вше, моли'теся w= воспjьва'ющихъ ва'съ.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са. 

И= па'ки глаго'ли ту'южде стiхи'ру:

Стi'хъ: W\т стра'жи о_у='треннiя до но'щи, w\т стра'жи 
о_у='треннiя, да о_у=пова'етъ i=и~ль на гд\са.

Па'стырiе всесщ~е'ннiи, нача'льнагw па'стыря сла'внiи 
подо'бницы бы'вше хр\ста` всjь'хъ цр~я`, ду'шы 
о_у=се'рднw w= _о=вца'хъ положи'сте, бjьды^ лю^тыя 
претерпjь'сте, jа='кw бори'ми w\т волкw'въ тя'жкихъ, 
достобл~же'ннiи, сп~са'ете невре'днw бг~оизбра'нное 
ста'до.

И='ны стiхи^ры мч~ничны. Гла'съ и= подо'бенъ то'йже. 

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

Же'ртвы w=душевл_е'нныя, всесожж_е'нiя слов_е'сная, 
мч~нцы гд\сни, закол_е'нiя соверш_е'нная бг~у, бг~а 
зна^юща, и= бг~омъ зна'_ема _о=вча'та, и='хже w=гра'да 
волкw'мъ невходи'ма: моли'теся и= w= на'съ, 
о_у=пас_е'ннымъ бы'ти съ ва'ми на водjь` о_у=покое'нiя.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе. 

Честна` сме'рть ст~ы'хъ твои'хъ гд\си: мече'мъ бо и= 
_о=гне'мъ, и= душе'ю сокруше'нною пролiя'ша крw'ви своя^, 
о_у=пова'нiе и=му'ще на тя`, воспрiя'ти трудw'въ мзду`, 
и= претерпjь'вше прiя'ша w\т тебе` сп~се, ве'лiю мл\сть.

Стi'хъ: Jа='кw о_у=тверди'ся мл\сть _е=гw` на на'съ и= 
и='стина гд\сня пребыва'етъ во вjь'къ. 

И=му'ще дерзнове'нiе ко сп~су ст~i'и, моли'те 
непреста'ннw за ны` грjь^шныя, w=ставле'нiя прегрjьше'нiй 
прося'ще, и= душа'мъ на'шымъ ве'лiя мл\сти.

Сла'ва, и= ны'нjь, бг~оро'диченъ: И='же тебе` ра'ди 
бг~о_оте'цъ пр\оро'къ дв~дъ, пjь'сненнw w= тебjь` 
провозгласи`, вели^чiя тебjь` сотво'ршему: предста` 
цр~и'ца w=десну'ю тебе`. тя' бо мт~рь хода'таицу живота` 
показа`, без\ъ _о=ц~а` и=з\ъ тебе` вочл~вjь'читися 
бл~говоли'вый бг~ъ, да сво'й па'ки w=бнови'тъ w='бразъ, 
и=стлjь'вшiй страстьми`, и= заблу'ждшее горохи'щное 
w=брjь'тъ _о=вча`, на ра'мо воспрiи'мъ, ко _о=ц~у` 
принесе'тъ и= своему` хотjь'нiю, съ нб\сными совокупи'тъ 
си'лами, и= сп~се'тъ бц\де мi'ръ, хр\сто'съ и=мjь'яй 
ве'лiю и= бога'тую мл\сть.

Та'же, Свjь'те ти'хiй: Прокi'менъ дне`.

На стiхо'внjь стiхи^ры, мч~нчны. Гла'съ д~: 

Прославля'яйся въ па'мятехъ ст~ы'хъ твои'хъ, хр\сте` 
бж~е, и= w\т ни'хъ о_у=моле'нъ быва'я, низпосли` на'мъ 
ве'лiю мл\сть.

И='же ст~ы'хъ мч~нкъ прiе'мый терпjь'нiе, и= w\т на'съ 
прiими` пjь'нiе чл~вjьколю'бче, да'руй на'мъ тjь'хъ 
мл~твами ве'лiю мл\сть.

Ме'ртвенъ: Со дх~и прв\дныхъ сконча'вшихся ду'шы ра^бъ 
твои'хъ сп~се о_у=поко'й, сохраня'я и=`хъ во бл~же'ннjьй 
жи'зни, jа='же о_у= тебе` чл~вjьколю'бче.

Сла'ва, и= ны'нjь, бг~оро'диченъ: Свjьще` неугаси'мая, 
пр\сто'ле пра'ведный, преч\стая вл\дчце, моли` сп~сти'ся 
душа'мъ на'шымъ.

Та'же, Ны'нjь w\тпуща'еши: Трист~о'е. По _О='ч~е 
на'шъ: тропа'рь, и= w\тпу'стъ.

%[Въ пято'къ на повече'рiи%], 

канw'нъ прест~jь'й бц\дjь. Гла'съ д~.

%[Пjь'снь а~%]

I=рмо'съ: Трiста'ты крjь^пкiя, рожде'йся w\т дв~ы, 
безстра'стiя во глубинjь`, души` трича'стное потопи`, 
молю'ся, да тебjь` jа='кw въ тv"мпа'нjь во 
о_у=мерщвле'нiи тjьлесе`, побjь'дное воспою` пjь'нiе.

W\т ка'ла страсте'й, w\т помышле'нiй треволне'нiя, и= 
w\т стрjь'лъ лука'вагw, и= w\т вся'кагw прило'га 
сопроти'внагw сп~си` ду'шу мою` _о=кая'нную, преч\стая 
бг~ороди'тельнице, и= _о=гня` вjь'чнагw и=схити' мя.

Возведи' мя` ч\стая, и=з\ъ глубины` прегрjьше'нiй, и= 
наста'ви къ свjь'ту бж~е'ственныхъ за'повjьдей сп~са 
хр\ста` и= бг~а: возсiя'й ми` покая'нiя сп~си'тельную 
зарю`, и= пода'ждь жи'знь вjь'чную.

Сла'ва: Въ ти'ну лука'вую впа'дся sw'лъ мои'хъ, 
о_у=давля'юся вельми` дjьлесы` лука'выми, и= нjь'сть 
постоя'нiя: вл\дчце дв~о мт~и, твое'ю си'лою возведи' мя, 
и= _о=гня` и= му'ки и=зба'ви мя`.

И= ны'нjь: Сме'рть и= тлю` потреби'ла _е=си`, бц\де 
всепjь'тая, нетлjь'нiя и=сто'чникъ ро'ждши хр\ста`, 
безсме'ртiемъ о_у=краси'вша и= бл~года'тiю человjь'ческое 
_е=стество` пренепоро'чная.

%[Пjь'снь г~%]

I=рмо'съ: Не му'дростiю и= си'лою и= бога'тствомъ 
хва'лимся, но тобо'ю _о='ч~ею v=поста'сною му'дростiю 
хр\сте`: нjь'сть бо ст~ъ, па'че тебе` чл~вjьколю'бче. 

Jа='вльшися, ч\стая дв~о, души` моея` тьму` w\тими`, 
и= грjьхw'вныя плени^цы расто'ргни, и= сп~си' мя, 
молю'ся, заступле'нiемъ твои'мъ.

Коле'блющееся прило'ги стра'стными се'рдце мое` въ 
стра'хъ бж~iй чистjь'йшiй о_у=тверди`, дв~о 
пренепоро'чная, бл~гоутро'бiемъ твои'мъ.

Сла'ва: W\тча'явся по'мощи вся'кiя, къ тебjь` 
пренепоро'чная, держа'внjьй храни'тельницjь, и= покро'ву 
притеко'хъ: не w\три'ни о_у='бw мене` w\т бж~е'ственнагw 
покро'ва твоегw`.

И= ны'нjь: И=спещре'на ря'снами златы'ми jа='кw 
цр~и'ца, цр~я` и= бг~а w=десну'ю ны'нjь предстои'ши, 
вл\дчце, моля'щи w= рабjь'хъ твои'хъ.

%[Пjь'снь д~%]

I=рмо'съ: Сjьдя'й въ сла'вjь на пр\сто'лjь бж~ества`, 
во _о='блацjь ле'гцjь прiи'де i=и~съ пребж~е'ственный, 
нетлjь'нною дла'нiю, и= сп~се` зову'щыя: сла'ва хр\сте` 
си'лjь твое'й.

О_у=ны'нiемъ w=держи'ма мя`, и= страсте'й 
w=мраче'нiемъ всего` потемне'на, и= грjьхw'мъ 
порабоще'на, бг~обл~же'нная _о=трокови'це свободи`, и= 
присво'й твоему` сн~у и= бг~у на'шему.

О_у=мерщвле'на мя` sло'бою льсти'вагw, пренепоро'чная, 
jа='кw жи'знь ро'ждшая w=живи`: къ тебjь' бо прибjьго'хъ, 
и= погруже'нна во глубинjь` паде'жей возведи`, jа='кw 
мл\стива всенепоро'чная.

Сла'ва: Во гро'бjь безмjь'рныхъ сласте'й мои'хъ 
низлежу`, о_у=ны'нiемъ и= лjь'ностiю w=держи'мь _е='смь: 
но ро'ждшая всjь'хъ возставле'нiе, w=живи' мя бл~га'я, и= 
сп~си`.

И= ны'нjь: Сщ~е'нную тя` дре'вле пр\оро'къ го'ру 
бж~е'ственную нарече` дв~о ч\стая, добродjь'тельми всю` 
w=сjьне'ну, и=з\ъ нея'же сп~си'тельное сло'во jа=ви'ся, 
въ созда'нiе и= просвjьще'нiе ду'шъ на'шихъ. 

%[Пjь'снь _е~%]

I=рмо'съ: Нечести'вiи не о_у='зрятъ сла'вы твоея` 
хр\сте`, но мы' тя` _е=диноро'дне, _о=ч~ескiя сла'вы 
сiя'нiе бж~ества`, w\т но'щи о_у='тренююще, воспjьва'емъ 
тя` чл~вjьколю'бче.

Да возвесели'тся вл\дчце, душа` моя` смире'нная, 
боя'тися твоегw` сн~а, и= твори'ти повелjь^нiя _е=гw` w\т 
се'рдца, всенепоро'чная преч\стая, мл~твами твои'ми 
наста'ви.

Всjь'мъ се'рдцемъ мои'мъ вл\дчце бл~га'я, 
и=сповjь'датися и=зба'вителю сподо'би ду'шу мою` 
стра'стную, w\тгоня'щи невjь'дjьнiе се'рдца моегw`, 
всенепоро'чная.

Сла'ва: Ду'шу мою` сохрани` jа='кw зjь'ницу _о='ка, 
под\ъ кро'вомъ крилу` тво_е'ю бл~га'я преч\стая, и= 
духw'въ w\т лука'выхъ томле'нiя и= муче'нiя и=зба'ви.

И= ны'нjь: И=збавля'ющи jа=ви'ся преч\стая, w\т 
страсте'й наведе'нiя, и= бjьсw'въ лука'выхъ, твоего` 
раба`, стяжа'вшаго тя` держа'вное заступле'нiе, и= 
предста'тельницу непосты'дную.

%[Пjь'снь s~%]

I=рмо'съ: Возопи`, проwбразу'я погребе'нiе 
тридне'вное, пр\оро'къ i=w'на, въ ки'тjь моля'ся: w\т 
тли` и=зба'ви мя`, i=и~се цр~ю` си'лъ.

Низложи` и=`же при'снw борю'щыя мя` вл\дчце, и= 
_о='блакъ лука'выхъ помышле'нiй разори`, сл~нца прв\днагw 
су'щи две'рь бг~омт~и.

Возсiя'й ми` покая'нiя зарю` вл\дчце, и= _о='блаки 
sлы'хъ помышле'нiй мои'хъ разруши` лю'тыми прельще'нiи 
привлеко'ма же и= растлjьва'ема.

Сла'ва: О_у=толи` страсте'й мои'хъ свирjь'пую во'лну, 
и= бу'рю sлы'хъ помышле'нiй потреби`, тве'рдая всjь'хъ 
предста'тельнице, и= покро'ве, пренепоро'чная.

И= ны'нjь: О_у= мно'жишася па'че песка` морска'гw 
прегрjьш_е'нiя души` моея`, и= jа='кw бре'мя тя'жкое 
низлага'етъ мя`: но ты` дв~о, пре'жде конца` 
о_у=ще'дривши сп~си' мя. 

Та'же, Гд\си поми'луй, три'жды. Сла'ва, и= ны'нjь: 

Сjьда'ленъ, гла'съ д~:

Те'плое заступле'нiе, _е='же въ бjьда'хъ, и= 
помо'щницу на'шу, и= къ бг~у премjьне'нiе, _е='юже тли` 
и=зба'вихомся, бц\ду вjь'рнiи о_у=бл~жа'емъ.

%[Пjь'снь з~%]

I=рмо'съ: А=враа'мстiи и=ногда` въ вавv"лw'нjь 
_о='троцы, пе'щный пла'мень попра'ша, пjь'сньми 
взыва'юще: _о=т_е'цъ на'шихъ бж~е бл~гослове'нъ _е=си`. 

Тя` бц\де ч\стая, призыва'ю вjь'рнw: смире'нное мое` 
соблюди` се'рдце, и= и=зба'ви мя` пла'мене муче'нiя, и= 
тьмы` вjь'чныя. 

Раздери` дв~о ч\стая, сн~а твоегw` копiе'мъ мои'хъ 
прегрjьше'нiй рукописа'нiе, и= и=зба'ви мя` молю'ся, 
w=держа'нiя вся'кагw, въ ча'съ кончи'ны моея`.

Сла'ва: О_у=гаси`, дв~о ч\стая, мои'хъ сле'зъ 
струя'ми, и= твои'хъ щедро'тъ w=дожде'нiемъ пе'щь, ю='же 
ми` и=схода'таи sw'лъ мои'хъ мно'жество, бjьсо'вскимъ 
дjь'йствомъ.

И= ны'нjь: И=зба'ви на'съ и=скуше'нiй находя'щихъ, 
_е=ди'на сло'ва мт~и приснодв~о, и= вся'кагw муче'нiя, 
вои'стинну тя` разу'мнw пою'щихъ во вся^ вjь'ки.

%[Пjь'снь и~%]

I=рмо'съ: И=зба'вителю всjь'хъ всеси'льне, посредjь` 
пла'мене бл~гоче'ствовавшыя, снизше'дъ w=роси'лъ _е=си`, 
и= научи'лъ _е=си` пjь'ти: вся^ дjьла` бл~гослови'те, 
по'йте гд\са.

Ду'шу мою` боля'щую и=сцjьли`, и= о_у='мъ w=мраче'нный 
просвjьти`, и= _о=гня` и=схити`, и= вjь'чныхъ 
неизглаго'ланныхъ му'къ, бц\де дв~о бг~оневjь'сто.

Прекло'нься безслове'сными страстьми`, во глубину` 
поги'бели снидо'хъ, и= пла'меню сожже'нiе са'мъ ся` 
содjь'лахъ, w\т ни'хже мя` и=зба'ви бц\де дв~о, раба` 
твоего`.

Сла'ва: Sw'лъ мои'хъ пучи'ну и=зсуши`, милосе'рдiя 
ро'ждши пучи'ну и=зба'вителя и= гд\са, и= плени^цы sw'лъ 
мои'хъ разрjьши` пре'жде кончи'ны, jа='же сп~са всjь'хъ 
ро'ждшая.

И= ны'нjь: Вопло'щься w\т о_у=тро'бы твоея` гд\сь, 
гд\сьствуяй тва'рiю, и= тебе` дв~о гп\сжу` показа`, 
ви^димымъ же всjь^мъ и= неви^димымъ, jа='кw мт~рь 
прославля'я непоро'чную.

%[Пjь'снь f~%]

I=рмо'съ: _Е='vа о_у='бw неду'гомъ преслуша'нiя 
кля'тву всели'ла _е='сть: ты' же дв~о бц\де, 
прозябе'нiемъ чревоноше'нiя мi'рови бл~гослове'нiе 
процвjьла` _е=си`, тjь'мъ тя` вси` велича'емъ.

Непло'дное бы'вшее бж~е'ственныхъ добродjь'телей 
се'рдце мое`, преч\стая бц\де дв~о, покажи` плодоно'сно, 
jа='же w\т непло'дныя ро'ждшаяся, хотjь'нiемъ вся^ 
претворя'ющагw ма'нiемъ, да пою' тя всепjь'тую.

Свjь'томъ твои'мъ w=зари' мя пренепоро'чная, ро'ждшая 
свjь'тъ непристу'пный, разжени` _о='блаки страсте'й 
мои'хъ, и= w\т тьмы` несвjь'тлыя и=схити' мя, и= 
бж~е'ственнагw свjь'та сподо'би: jа='кw да пою` тя`, мт~и 
дв~о.

Сла'ва: Кропле'нiемъ ч\стая, твои'хъ щедро'тъ w=мы'й 
гно_е'нiя се'рдца моегw`, и=сточа'ти ми` при'снw сподо'би 
струи^ сле'зъ мои'хъ, пото'ки страсте'й о_у=кроча'ющи, и= 
му'ки и=збавля'ющи.

И= ны'нjь: Бл~голюби'ваго бг~а ро'ждши, бл~голюби'вая 
бц\де, любве' мя плотскi'я лука'выя ны'нjь вско'рjь 
свободи` вл\дчце, и= порабо'ти бж~е'ственнjьй во'ли 
лjь'ностiю погиба'ющаго.

Та'же, Досто'йно _е='сть: и= покло'нъ до земли`: 
Трист~о'е. По _О='ч~е на'шъ: тропа'рь, и= про'чее 
_о=бы'чно, и= w\тпу'стъ.

%[Въ суббw'ту о_у='тра%],

по а~-мъ стiхосло'вiи, сjьда'льны мч~нчны, гла'съ д~: 

Дне'сь а='гг~льская вw'инства въ па'мять 
стр\стоте'рп_ецъ прiидо'ша, вjь'рныхъ мы^сли 
просвjьти'ти, и= вселе'нную бл~года'тiю о_у=ясни'ти: w\т 
ни'хже бж~е, о_у=моле'нъ быва'я, да'руй на'мъ ве'лiю 
мл\сть. 

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Кр\сто'мъ воwружи'вшеся, стр\стоте'рпцы твои`, хр\сте` 
бж~е на'шъ, побjьди'ша кw'зни началоsло'бнагw врага`, 
возсiя'ша jа='кw свjьти^ла, человjь'ки наставля'юще, 
даю'тъ и=сцjьл_е'нiя вjь'рою прося'щымъ. тjь'хъ мольба'ми 
сп~си` ду'шы на'шя.

Сла'ва, и= ны'нjь, бг~оро'диченъ: _Е='же w\т вjь'ка 
о_у=тае'ное, и= а='гг~лwмъ невjь'домое та'инство, тобо'ю 
бц\де су'щымъ на земли` jа=ви'ся бг~ъ, въ несли'тномъ 
соедине'нiи воплоща'емь, и= кр\стъ во'лею на'съ ра'ди 
воспрiи'мъ, и='мже воскр~си'въ первозда'ннаго, сп~се w\т 
сме'рти ду'шы на'шя. 

По в~-мъ стiхосло'вiи сjьда'льны, гла'съ д~:

Мч~нцы твои` гд\си, во страда'нiихъ свои'хъ вjьнцы` 
прiя'ша нетлjь^нныя w\т тебе` бг~а на'шегw: и=му'ще бо 
крjь'пость твою`, мучи'телей низложи'ша, сокруши'ша и= 
де'монwвъ немwщны'я де'рзwсти. тjь'хъ мл~твами сп~си` 
ду'шы на'шя.

Стi'хъ: Мнw'ги скw'рби пра'в_еднымъ, и= w\т всjь'хъ 
и='хъ и=зба'витъ я=` гд\сь.

И=`же во все'мъ мi'рjь мч~нкъ твои'хъ, jа='кw 
багряни'цею и= вv'ссомъ кровьми` цр~ковь твоя` 
о_у=краси'вшися, тjь'ми вопiе'тъ ти`, хр\сте` бж~е: 
лю'демъ твои^мъ щедрw'ты твоя^ низпосли`, ми'ръ 
жи'тельству твоему` да'руй, и= душа'мъ на'шымъ ве'лiю 
мл\сть.

Стi'хъ: Бл~же'ни, jа=`же и=збра'лъ, и= прiя'лъ _е=си` 
гд\си, и= па'мять и='хъ въ ро'дъ и= ро'дъ.

Ду'шы jа='же преста'вилъ _е=си` сп~се w\т вре'менныхъ, 
о_у=поко'й jа='кw бл~гоутро'бенъ и= всеси'ленъ, и= 
_е=ди'нъ чл~вjьколю'бецъ, прости` jа='кw ще'дръ 
содjь^янная и='ми: и= поми'луй мл\стиве дjьла` ру'къ 
твои'хъ, мл~твами бц\ды, _е=ди'не чл~вjьколю'бче.

Сла'ва, и= ны'нjь, бг~оро'диченъ: Ч\стая 
всенепоро'чная и= неискусому'жная: jа='же _е=ди'на 
безлjь'тнаго сн~а и= сло'ва бж~iя въ лjь'то ро'ждшая, 
сего` со ст~ы'ми и= честны'ми патрiа'рхи, и= мч~нки, и= 
пр\оро'ки, и= прп\дбными моли`, дарова'ти на'мъ 
w=чище'нiе и= ве'лiю мл\сть.

Канw'нъ ст~ы^мъ мч~нкwмъ, и= ст~и'тел_емъ, и= 
пр\оро'кwмъ, и= прп\дбнымъ, [_е=гw'же краегране'сiе: 
Свjь'тлw похваля'ю бж~е'ств_енныя хр\стw'вы дру'ги.] 
Творе'нiе i=w'сифово. Гла'съ д~.

%[Пjь'снь а~%]

I=рмо'съ: Трiста'ты крjь^пкiя, рожде'йся w\т дв~ы, 
безстра'стiя во глубинjь`, души` трича'стное потопи`, 
молю'ся, да тебjь` jа='кw въ тv"мпа'нjь, во 
о_у=мерщвле'нiи тjьлесе` побjь'дное воспою` пjь'нiе.

Свjьтлjь'ется при'снw честна'я цр~ковь, по'двиги 
свjь'тлыми гд\снихъ страда'л_ецъ, и= хр\ста` возсiя'вшаго 
сл~нца w\т дв~ы, и= тьму` разгна'вшаго пре'лести, 
сла'витъ почита'ющи.

Восхва'лимъ вjь'рнw хр\стw'вы ст~и'тели, и=зря^дныя 
лю'ди о_у=па'сшыя до'брjь, и= свjь'тлw да похва'лимъ 
собо'ръ ве'сь преподо'бнw пожи'вшихъ, и= тjьл_е'сныя 
сла^сти о_у=мертви'вшихъ ду'хомъ.

Крjь'пость w\т бг~а жена'мъ дарова'ся, въ постjь` и= 
крjь'пкомъ страда'нiи врага` попра'вшымъ бл~года'тiю: 
тjь'хъ мл~твами гд\си, и= пр\орw'къ ст~ы'хъ твои'хъ 
мл\сти твоя^ всjь^мъ низпосли`.

Сла'ва: W=правда'й хр\сте`, рабы^ твоя^, jа=`же 
пра'веднымъ промышле'нiемъ, w\т житiя` тлjь'ннагw къ 
нетлjь'ннjьй жи'зни преве'лъ _е=си`: со всjь'ми же 
твои'ми пра'ведными ликовствова'ти сподо'би, тjь'хъ 
презира'я прегрjьш_е'нiя.

Бг~оро'диченъ: И=збавля'я на'съ w\т w=сужде'нiя 
пе'рвагw, сн~ъ бж~iй, бл~гоизво'ли ч\стая, и= сн~ъ бы'ти 
тво'й. тjь'мже и= всыни'вшеся тебе` ра'ди нб\снаго 
бл~гослови'мъ _о=ц~а`, пою'ще тебе`. 

Другi'й канw'нъ о_у=со'пшымъ, _е=гw'же пое'мъ наряду`, 
и=дjь'же нjь'сть мине'и, [_е=гw'же краегране'сiе: 
Пра'вило четве'ртое, кончи'ну воспомина'я.] Гла'съ д~. 

%[Пjь'снь а~%]

I=рмо'съ: Мо'ря чермну'ю пучи'ну, невла'жными 
стопа'ми, дре'внiй пjьшеше'ствовавъ i=и~ль, 
кр\стоwбра'зныма мwv"се'овыма рука'ма, а=мали'кову си'лу 
въ пусты'ни побjьди'лъ _е='сть. 

Припjь'въ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Держа'й за десну'ю ру'ку ра^бъ твои'хъ, наста'ви и=`хъ 
на па'жить безсме'ртную сп~се, на зрjь'нiе добро'ты 
твоея` стр\стоно'сцы мч~нки о_у=моле'нъ быва'я. 

Припjь'въ: О_у=поко'й гд\си, ду'шы о_у=со'пшихъ ра^бъ 
твои'хъ. 

Неизрече'нную и= бл~же'нную сла'ву твою`, 
преста'вльшыяся вjь'рою наслjь'довати сподо'би хр\сте`, 
презира'я прегрjьш_е'нiя и='хъ, и= w=правда'й 
бл~года'тiю, и=злiя'нiемъ твоея` кро'ве. 

Сла'ва: Ме'ртвостiю твое'ю живоно'сною 
о_у=мертви'теля. о_у=мертви'лъ _е=си`, хр\сте` бж~е, 
и=`хже прiя'тъ, и= и='мже твою` воздая` жи'знь, са'мъ 
ны'нjь о_у=поко'й вjь^рныя рабы^ твоя^.

И= ны'нjь: Красе'нъ превысоча'йшими добро'тами, jа='кw 
бж~iй сн~ъ: а= jа='кw и=з\ъ тебе` дв~о воплоти'выйся и= 
на дре'вjь повjь'шенъ бы'въ добро'ты не и=мjь'яше, 
сме'рть за всjь'хъ прiя'тъ.

%[Пjь'снь г~%]

I=рмо'съ: Лу'къ си'льныхъ и=знемо'же, и= 
немощству'ющiи препоя'сашася си'лою: сегw` ра'ди 
о_у=тверди'ся въ гд\сjь се'рдце мое`.

Jа='коже а='гнцы добропобjь'днiи мч~нцы, заколе'ни 
бы'вше, хр\сту` принесо'шася, закла'вшемуся а='гнцу и= 
сло'ву бж~iю за всjь'хъ и=збавле'нiе.

О_у=ста` бж~iя бы'вше сщ~еннотаи^нницы, w\т 
недосто'йныхъ и=зведо'ша достw'йныя, о_у=че'ньми 
сщ~е'нными просвjьща'юще.

W=брjь'те прп\дбныхъ сосло'вiе, воздержа'нiя ра'ди 
пи'щу неиждива'емую, наслади'вшеся зрjь'ньми и= 
бж~е'ственными восхожде'ньми. 

Сла'ва: Вся^ хр\сте`, jа=`же въ вjь'рjь преста'вилъ 
_е=си`, мольба'ми всjь'хъ ст~ы'хъ твои'хъ, о_у=поко'й, 
презрjь'въ jа=`же содjь^янная въ житiи` тjь'хъ 
прегрjьш_е'нiя.

Бг~оро'диченъ: Хвалу` бг~у принесе'мъ, w\т дв~ы 
ро'ждшемуся пло'тiю, и= же'нъ ли'ки а='гг~льскимъ ликw'мъ 
совоку'пльшему.

%[И='нъ%]

I=рмо'съ: Не му'дростiю и= си'лою, и= бога'тствомъ 
хва'лимся, но тобо'ю _о='ч~ею v=поста'сною му'дростiю 
хр\сте`: нjь'сть бо ст~ъ па'че тебе`, чл~вjьколю'бче.

Побjьди'вше i='дwльскую пре'лесть мч~нцы, вл\дку и= 
бг~а ны'нjь мо'лятъ, дарова'ти пре'жде сконча'вшымся 
бж~е'ственный поко'й.

W=браща'ющееся _о=ру'жiе премину'ти бл~говоли`, и= 
дре'ва живо'тнагw подо'бно прича'стiе о_у=лучи'ти, jа=`же 
преста'вилъ _е=си` рабы^ твоя^, вл\дко.

Сла'ва: Въ раи` хр\сте`, пи'щи водвори'тися рабw'мъ 
твои^мъ сподо'би, и=дjь'же гла'съ чи'стъ пра'зднующихъ, 
согрjьше'нiй w=ставле'нiе тjь^мъ да'руя.

И= ны'нjь: Бж~е'ственному рж\ству` дв~ство сочета'ла 
_е=си` преч\стая: зижди'теля бо вся'ческихъ несказа'ннw 
родила` _е=си`, _е=гw'же хотjь'нiю вся^ повину'ются.

%[Пjь'снь д~%]

I=рмо'съ: Сjьдя'й въ сла'вjь на пр\сто'лjь бж~ества`, 
во _о='блацjь ле'гцjь прiи'де i=и~съ пребж~е'ственный, 
нетлjь'нною дла'нiю, и= сп~се` зову'щыя: сла'ва хр\сте` 
си'лjь твое'й.

Сщ~е'ннjьйшее просла'вися мч~нкwвъ сосло'вiе, сщ~е'ннw 
просла'виша о_у='ды свои'ми гд\са, w\т всjь'хъ а='гг~лъ 
сла'вимаго: и= мо'лятся и=зба'витися на'мъ w\т вся'кiя 
ско'рби.

О_у='мъ невеще'ственнагw свjьтозаре'нiя сiя'ющъ, 
и=му'ще бж~е'ственнiи ст~и'телiе, но'щь вся'кiя пре'лести 
разруши'сте, и= неле'стнымъ наставле'нiемъ наста'висте 
бг~оизбра'нное ста'до хр\сто'во къ ра'зуму. 

О_у=краси'ся прп\дбныхъ многочи'сленное мно'жество, и= 
возвели'чися бж~е'ственныхъ же'нъ _е=ди'нственное 
торжество`, и= пр\орw'къ почте'ся собо'ръ ст~ы'й, со 
а='гг~льскими собо'ры соедини'вся ра'дуяся.

Сла'ва: А='гг~лwмъ согра'ждане бы'вше ст~i'и мч~нцы, 
о_у=со'пшымъ всjь^мъ и=спроси'те w=слабле'нiе, и= рая` 
бж~е'ственнагw вселе'нiе, и= прегрjьше'нiй коне'чное 
и=збавле'нiе.

Бг~оро'диченъ: И='же дв~у тя` сохрани'въ по рж\ствjь` 
нетлjь'нну, дв~ы вся^ тебе` w=бстоя'щыя просла'ви: съ 
ни'миже непреста'ннw моли'ся, сп~сти'ся w\т вся'кiя 
ско'рби и= напа'сти душа'мъ на'шымъ.

%[И='нъ%]

I=рмо'съ: Вознесе'на тя` ви'дjьвши цр~ковь на 
кр\стjь`, сл~нце пра'ведное, ста` въ чи'нjь свое'мъ, 
досто'йнw взыва'ющи: сла'ва си'лjь твое'й гд\си.

Jа='вльшеся мч~нцы jа='кw свjьти^льницы, не'бо 
просвjьща'ютъ цр~ко'вное, и=`же и= о_у= сп~са хр\ста` 
про'сятъ, дарова'ти о_у=со'пшымъ w=слабле'нiе.

Же'злъ си'лы и=му'ще кр\стъ тво'й раби` твои`, 
мiрско'е мо'ре проидо'ша: и=`хже всели` въ го'ру твою` 
гд\си, въ не'йже содjь'лалъ _е=си` ст~ы'ню.

Сла'ва: Въ сел_е'нiя вои'стинну возлю'бл_енная, jа=`же 
и=збра'лъ _е=си` вл\дко, и= jа=`же прiя'лъ _е=си` рабы^ 
твоя^, бл~говоли` всели'тися jа='кw мл\срдъ, и=дjь'же 
прв\дныхъ ду'си.

И= ны'нjь: И='же ме'ртвыми и= живы'ми w=блада'яй, 
вопло'щься jа='кw человjь'къ и=з\ъ тебе` бг~омт~и, 
сме'рть претерпjь` пло'тiю безсме'ртный, разруши'въ 
сме'рти си'лу.

%[Пjь'снь _е~%]

I=рмо'съ: Ты` гд\си мо'й, свjь'тъ въ мi'ръ прише'лъ 
_е=си`, свjь'тъ ст~ы'й, w=браща'яй и=з\ъ мра'чна 
невjь'дjьнiя, вjь'рою воспjьва'ющыя тя`. 

Возноси'ми на кр\стъ и= колесы` сокруша'еми, 
ссjьца'еми же на о_у='ды крjь'пцыи мч~нцы, бг~у 
jа=ви'шася не w\тсjь'чени. 

Спаси'телiе вjь^рнымъ, ст~и'телiе бы'вше, приведо'сте 
а='гнцу и= вл\дцjь, и=`хже пасти` преподо'бнjь 
ввjь'ристеся.

Мяте'жей мiрски'хъ w\тлучи'вшеся прп\дбнiи, 
о_у=мири'сте сердца` w\т страсте'й, и= всjь'хъ бг~у 
сы'нове бы'сте.

Сла'ва: Бж~е'ственнiи пр\оро'цы, и= же'нъ сосло'вiе 
бг~у о_у=годи'вшiи, пре'жде о_у=со'пшымъ проси'те поко'й.

Бг~оро'диченъ: Бг~ъ въ тя` всели'вся преч\стая дв~о, 
содjь'ла человjь'ки своея` сла'вы бж~е'ств_енная жили^ща.

%[И='нъ%] I=рмо'съ то'йже.

Ты` гд\си, твоегw` вл\дчествiя просла'вилъ _е=си` 
мч~нки: тjь'хже ра'ди пре'жде о_у=со'пшыя о_у=поко'й, 
jа='кw бл~гоутро'бенъ.

Нерjьши'мый живо'тъ, кра'сное ра'дованiе, и= 
непрестаю'щее весе'лiе, пре'жде о_у=ме'ршымъ пода'ждь, 
многомл\стиве.

Сла'ва: _Е=ди'не бл~же, и= и=сто'чниче бл~гости, 
о_у=поко'й и=`же въ вjь'рjь, и= твое'мъ позна'нiи житiе` 
сконча'вшихъ. 

И= ны'нjь: Пое'мъ тя` бг~омт~и, _е='юже су'щымъ во 
тьмjь` возсiя` неизрече'нный и= непристу'пный свjь'тъ, и= 
любо'вiю бл~жи'мъ.

%[Пjь'снь s~%]

I=рмо'съ: Прiидо'хъ во глубины^ морскi^я, и= потопи'ла 
мя` _е='сть бу'ря мно'гихъ грjьхw'въ: но jа='кw бг~ъ 
и=з\ъ глубины` возведи` живо'тъ мо'й, многомл\стиве.

Jа='кw прече'стно ка'менiе мч~нцы, по земли` прему'дрw 
валя'ющеся, sлоче'стiя зда'нiе все` низверго'сте, и= 
хра'мы бж~iя бы'сте.

W\т руки` наси'льственныя сп~са'ете подру'чники вся^, 
ст~и'телiе, прв\днiи и= прп\дбнiи, и=`же w= хр\стjь` 
ста'до соблюда'юще: сегw` ра'ди о_у=бл~жа'етеся.

Рече'нi_емъ пр\оро'ч_ескимъ послjь'дующе, же'нъ 
мно'жество, во страда'нiихъ же и= въ постjь`, w\т жены` 
дв~ы возсiя'вшему, бг~у сло'ву о_у=годи'ша. 

Сла'ва: Всjь^мъ животе` о_у=ме'ршымъ, jа=`же w\т на'съ 
въ вjь'рjь преше'дшыя къ тебjь` зижди'телю, во свjь'тjь 
со ст~ы'ми твои'ми многомл\стиве, сподо'би.

Бг~оро'диченъ: О_у=сты`, и= я=зы'комъ, и= се'рдцемъ 
и=сповjь'даю тя` _о=трокови'це, бг~а на'шегw ч\стую 
мт~рь: и= твои'мъ хода'тайствомъ и=зба'ви мя` вjь'чнагw 
w=сужде'нiя.

%[И='нъ%]

I=рмо'съ: Пожру' ти со гла'сомъ хвале'нiя гд\си, 
цр~ковь вопiе'тъ ти`, w\т бjьсо'вскiя кро'ве w=чи'щшися, 
ра'ди мл\сти w\т ре'бръ твои'хъ и=сте'кшею кро'вiю.

Копiе` бж~е'ств_енная твоя^ ре'бра пробо'дшее, 
w=браща'ющееся _о=ру'жiе о_у=ви'дjьвше сп~се, да 
w\тсту'питъ w\т ра^бъ твои'хъ мольба'ми стр\стоте'рп_ецъ 
твои'хъ.

На дре'вjь повjь'шенъ бы'въ сп~се мо'й, ра'й 
w\тве'рзлъ _е=си`: въ вjь'рjь о_у='бw преста'вл_еныя 
во'нь всели`, jа='кw ще'дръ, и= твоея` жи'зни 
прича'стники покажи`.

Сла'ва: Па'жити живо'тныя сподо'би наслади'тися, и=`же 
къ тебjь` вл\дко бл~гоче'стнw преходя'щыя сме'ртiю, и= съ 
прв\дными и=`же w\т вjь'ка сопричти`.

И= ны'нjь: Сло'во jа='кw бг~ъ сы'й неви'димь, и= 
вопло'щься ви'димь бы'сть, w\т дв~ы _о=трокови'цы 
неискусому'жныя, и= сме'ртiю свое'ю сме'рть разруши`.

%[Пjь'снь з~%]

I=рмо'съ: А=враа'мстiи и=ногда` въ вавv"лw'нjь 
_о='троцы пе'щный пла'мень попра'ша, пjь'сньми взыва'юще: 
_о=т_е'цъ на'шихъ бж~е бл~гослове'нъ _е=си`.

Вл\дки хр\ста` w=свящ_е'нныя сосу'ды, цр~кве забра^ла 
и= столпы` гд\сни мч~нки въ весе'лiи души` воспои'мъ 
согла'снw.

Ст~и'телiе хр\стw'вы, и= прп\дбныхъ всjь'хъ ли'къ 
бж~е'ственный ра'дуется съ вы'шними си'лами: тjь'хъ 
мл~твами хр\сте`, сп~са'й пою'щыя тя`. 

Терпjь'нiе бл~го'е же'нъ преподо'бнjь и= страда'льнjь 
просiя'вшихъ и= вjь'рою по'стничествовавшихъ, _е='vу 
послуша'нiемъ о_у=язви'вшаго низложи`.

Сла'ва: Ты` и='же а='да разруши'вый, и= сме'рть 
попра'вый, твое'ю сме'ртiю, jа=`же преста'вилъ _е=си` въ 
вjь'рjь о_у=поко'й, и= рая` покажи` жи'тели.

Бг~оро'диченъ: Пла'мень и='же купину` дре'вле не 
w=паля'ющiй, ви'дя законополо'жникъ, науча'шеся w='бразу 
рж\ства` твоегw`, бг~ороди'тельнице дв~о, при'снw 
бл~гослове'нная.

%[И='нъ%]

I=рмо'съ: Въ пещи` а=враа'мстiи _о='троцы 
персi'дстjьй, любо'вiю бл~гоче'стiя па'че, не'жели 
пла'менемъ w=паля'еми взыва'ху: бл~гослове'нъ _е=си` въ 
хра'мjь сла'вы твоея` гд\си.

Терпjь'нiе же и= пожда'нiе, и= крw'ви всjь'хъ мч~нкъ, 
и=збавле'нiе прiе'мъ, бл~гоче'стнw о_у=со'пшыя о_у= тебе` 
о_у=поко'й, jа='кw мл\стивъ и= бл~гопремjьни'тель.

Причета'вый къ перворw'днымъ, и= прв\днымъ твои^мъ 
сп~се, ду'шы ра^бъ твои'хъ къ тебjь` преста'вл_еныя, 
сподо'би непреста'ннw тебе` наслажда'тися, всjь'ми 
владу'щагw.

Сла'ва: Съ весе'лiемъ и= со дерзнове'нiемъ и= 
свjь'тлостiю сло'ве бж~iй и=зба'вителю, бл~говоли` jа='кw 
бг~ъ на _о='блацjьхъ срjь'сти тя`, и=`хже ты` прiя'лъ 
_е=си` ны'нjь jа='кw мл\стивъ.

И= ны'нjь: Бл~гослове'нная бг~ороди'тельнице дв~о 
мт~и, ра'дуйся: тебе' бо ра'ди бы'сть вои'стинну сме'рти 
потребе'нiе, живо'тъ же неразори'мый о_у=ме'ршымъ 
дарова'ся.

%[Пjь'снь и~%]

I=рмо'съ: И=зба'вителю всjь'хъ всеси'льне, посредjь` 
пла'мене бл~гоче'ствовавшыя, снизше'дъ w=роси'лъ _е=си`, 
и= научи'лъ _е=си` пjь'ти: вся^ дjьла` бл~гослови'те, 
по'йте гд\са.

Ст~и'телiе, пр\оро'цы, и= мч~нцы, сщ~е'нный по'двигъ 
сконча'вшiи, сщ~е'нное о_у=лучи'ша водворе'нiе со 
а='гг~лы: съ ни'миже про'сятъ w=чище'нiя на'мъ всjь^мъ и= 
ве'лiя мл\сти. 

Просвjьти'вшеся ду'хомъ прп\дбнiи, бjьсо'вскую тьму` 
погуби'ша: съ ни'миже сщ~енномч~нцы, и= ст~и'телiе, 
пр\оро'цы съ прв\дными, бг~а во хвале'нiи сла'вятъ.

И='же пре'жде безу'мiемъ хваля'йся погуби'ти зе'млю и= 
мо'ре, жена'ми всегда` попира'ется, страда'нiемъ же и= 
посто'мъ послужи'вшими бг~у со о_у=се'рдiемъ.

Сла'ва: W= всjь'хъ хр\сте`, мо'лимся ти`, вjь'рою 
о_у=со'пшихъ, jа='кw мл\срдъ си'хъ къ ликw'мъ причти` 
сп~са'емыхъ, непреста'ннw вопiю'щихъ: вся^ дjьла` 
бл~гослови'те гд\сня гд\са.

Бг~оро'диченъ: Мл\сти твоея` сподо'би мя`, 
бл~гомл\стивное сло'во ро'ждшая, бг~ороди'тельнице 
вл\дчце, и= вопiю'ща мя` сп~си`: вся^ дjьла` 
бл~гослови'те гд\сня гд\са.

%[И='нъ%]

I=рмо'съ: Ру'цjь распросте'ръ данiи'лъ, львw'въ 
зiя^нiя въ ро'вjь затче`: _о='гненную же си'лу 
о_у=гаси'ша, добродjь'телiю препоя'савшеся, бл~гоче'стiя 
рачи'тели _о='троцы, взыва'юще: бл~гослови'те вся^ дjьла` 
гд\сня гд\са.

Мч~нкwвъ прiе'мля мол_е'нiя, и= ми'лованiе къ 
_е=диноплеме'нному, ду'шы о_у=поко'й вл\дко, въ вjь'рjь 
твое'й о_у=со'пшихъ, грjьхи` презря` си'хъ вопiю'щихъ 
ти`: вся^ дjьла` бл~гослови'те гд\сня гд\са.

Ме'ртвъ со беззако'нникома вмjьни'вся, м_е'ртвымъ 
и=сточи'лъ _е=си` жи'знь безсме'ртную, преста'вл_еныя 
о_у='бw рабы^ твоя^ w= наде'жди воскр\снiя, цр\ствiе 
твое` о_у=лучи'ти сподо'би сп~се, тебjь` вопiю'щихъ: вся^ 
дjьла` бл~гослови'те гд\сня гд\са.

Сла'ва: Вои'стинну приснотеку'щiй и=сто'чниче 
бл~гости, въ нб\сныхъ селе'нiихъ сконча'вшыяся рабы^ 
твоя^, и= житiе` тлjь'нное w=ста'вльшыя, кро'ткw сп~се, 
примири`, тебjь` вопiю'щыя: вся^ дjьла` бл~гослови'те 
гд\сня гд\са.

И= ны'нjь: _Е=ди'на ты` jа=ви'лася _е=си` на земли` 
дв~о преч\стая, и= мт~и безму'жная: бг~а бо родила` 
_е=си` вл\дчце па'че сло'ва и= смы'сла, и= вjь'чную 
жи'знь м_е'ртвымъ и=сточи'ла _е=си`. тjь'мже вси' тя 
бл~гослови'мъ, мр~i'е бг~оневjь'сто. 

%[Пjь'снь f~%]

I=рмо'съ: _Е='vа о_у='бw неду'гомъ преслуша'нiя 
кля'тву всели'ла _е='сть, ты' же дв~о бц\де, 
прозябе'нiемъ чревоноше'нiя мi'рови бл~гослове'нiе 
процвjьла` _е=си`: тjь'мъ тя` вси` велича'емъ.

Ви'дjьвше бж~е'ств_енныя да'ры мч~нцы, и= по'ч_ести 
прiе'млюще вели'кихъ свои'хъ болjь'зней, ра'дуются 
хр\ста` велича'юще, си'хъ вои'стинну возвели'чившаго, и= 
побjьдоно'сцы показа'вшаго.

Jа='кw ст~и'тельствующе лю'демъ, поста'влени бы'вше 
ст~и'телiе бг~опроповjь^дницы, jа='кw просвjьти'вшеся 
посто'мъ, со'лнца свjьтлjь'йше прп\дбнiи просiя'сте, 
вjь'рныхъ w=заря'юще дjь'лъ вели'кихъ jа=вле'нiемъ.

Со сщ~енномч~нки ку'пнw, и= со всjь'ми пр\оро'ки, 
о_у=бл~жи'мъ вся^ прп\дбныя и= прв\дники, и= ж_ены` 
свjь'тлw о_у=годи'вшыя, тjь'хъ мольба'ми хр\сте`, 
вопiю'ще: и=зба'ви гее'нны ду'шы на'шя.

Сла'ва: _Е=я'же сподо'бишася ра'дости ст~i'и, и=`же 
до'брjь тебjь` хр\сте` о_у=годи'вшiи, тоя` 
преста'вльшыяся къ тебjь` вjь'рою сподо'би, тjь'хъ 
презира'я согрjьш_е'нiя, гд\си _е=ди'не многомл\стиве. 

Бг~оро'диченъ: Jа='вльшися вы'шнихъ херувi^мъ 
всенепоро'чная превы'шши, jа='кw ро'ждши содержи'теля 
вся'ческихъ, вы'шши о_у='мъ мо'й содjь'лай, на стра^сти 
плwтскi'я о_у=крjьпля'ющи мя`, вл\дчняя твори'ти 
хотjь^нiя.

%[И='нъ%] I=рмо'съ то'йже.

Да'лъ _е=си` и='стиннымъ страда'льц_емъ, и= мч~нкwмъ 
дерзнове'нiе моли'ти тя` гд\си: да'ждь же вjь'рою 
преста'вльшымся, бж~е'ственное тjь'хъ ра'ди и=збавле'нiе, 
въ мjь'сто селе'нiя ст~а'гw всели'тися да'руя.

Манове'нiемъ вседjь'тельнымъ, и='же вся'ч_еская 
поле'знjь содjь'ловая, живы'ми и=мjь'я _о='бласть, и= 
ме'ртвыми гд\сьствуя, jа='кw всеси'ленъ, о_у=чини`, 
jа=`же преста'вилъ _е=си` рабы^ твоя^ на вода'хъ 
поко'йныхъ.

Сла'ва: И='же _е=стество'мъ сы'й jа='кw бл~гъ, и='же 
бога'тый въ ми'лостехъ и= въ бл~гости, и=зба'ви w\т тьмы` 
кромjь'шнiя, призыва'ющыя твое` и='мя, вjь'рою 
w=правда'въ и= бл~года'тiю, си'хъ просвjьти`, jа='кw 
чл~вjьколю'бецъ.

Бг~оро'диченъ: W='бразы, всенепоро'чная, твоегw` 
рж\ства` пр\оро'цы проповjь'даша, и='накw же друзi'и 
пресла'внw тебjь` нарица^нiя слага'юще: живо'тъ бо во 
а='дjь су'щымъ родила` _е=си`, держа'ву сме'рти 
разруша'ющiй.

Та'же, Досто'йно _е='сть: И= покло'нъ, _е=ктенiа`, и= 
свjьти'ленъ, и= _псалмы` _о=бы^чныя.

На хвали'техъ стiхи^ры мч~нчны, гла'съ д~:

Кто` не о_у=жаса'ется зря`, ст~i'и мч~нцы, по'двига 
до'брагw, и='мже подвиза'стеся; ка'кw во пло'ти су'ще, 
безпло'тнаго врага` побjьди'сте, хр\ста` и=сповjь'дающе, 
и= кр\сто'мъ воwружи'вшеся; тjь'мже досто'йнw jа=ви'стеся 
бjьсw'въ прогони'тели, и= ва'рварwвъ побjьди'тели, 
непреста'ннw моля'щеся сп~сти'ся душа'мъ на'шымъ.

А='гг~лwмъ соприча^стницы бы'сте, ст~i'и мч~нцы, на 
суди'щи хр\ста` му'жески проповjь'давше: вся^ бо jа='же 
въ мi'рjь w=ста'висте кра^сная jа='кw не су^ща, вjь'ру же 
jа='кw наде'жду тве'рду о_у=держа'сте, тjь'мже и= ле'сть 
w\тгна'вше, и=сточа'ете вjь^рнымъ и=сцjьле'нiй 
дарова^нiя, непреста'ннw моля'щеся сп~сти'ся душа'мъ 
на'шымъ.

Ка'кw ва'шымъ подвигw'мъ не о_у=диви'мся, ст~i'и 
мч~нцы; jа='кw тjь'ломъ о_у=мира'ющимъ w=бложе'ни, 
безплw'тныя враги` побjьди'сте, не о_у=страши'ша ва'съ 
мучи'т_ельская прещ_е'нiя, ни о_у=жаси'ша ва'съ му'къ 
прилож_е'нiя, вои'стинну досто'йнw w\т хр\ста` 
просла'вистеся.

Честна` сме'рть ст~ы'хъ твои'хъ гд\си, мече'мъ бо и= 
_о=гне'мъ, и= душе'ю сокруше'нною пролiя'ша кро'вь свою`, 
о_у=пова'нiе и=му'ще на тя`, воспрiя'ти трудw'въ мзду`: 
претерпjь'ша бо и= прiя'ша w\т тебе` сп~се, ве'лiю 
мл\сть. 

Ме'ртвенъ: Въ поко'ищи твое'мъ гд\си, и=дjь'же вси` 
ст~i'и твои` почива'ютъ, о_у=со'пшыя рабы^ твоя^ поко'й, 
jа='кw _е=ди'нъ сы'й чл~вjьколю'бецъ.

Сла'ва: Гдjь` _е='сть мi'ра пристра'стiе; гдjь` 
_е='сть привре'менное мечта'нiе; гдjь` _е='сть зла'то и= 
сребро`; гдjь` _е='сть рабw'въ мно'жество и= молва`; вся^ 
пра'хъ, вся^ пе'пелъ, вся^ сjь'нь! но прiиди'те 
возопiи'мъ безсме'ртному цр~ю`: гд\си, вjь'чныхъ твои'хъ 
бла^гъ сподо'би преста'вльшыяся w\т на'съ, и= о_у=поко'й 
ты^я въ нестарjь'емомъ бл~же'нствjь.

И= ны'нjь, бг~оро'диченъ: _Е=ди'на ч\стая и= преч\стая 
дв~о, jа='же бг~а безсjь'меннw ро'ждшая, моли` сп~сти'ся 
душа'мъ на'шымъ. 

На стiхо'внjь стiхи^ры поко'йны, гла'съ д~:

Подо'бенъ: Да'лъ _е=си` зна'менiе:

Вои'стинну стра'шно _е='сть та'инство сме'ртное: ка'кw 
душа` w\т тjь'ла ну'ждею разлуча'ется, w\т соста^въ и= 
сочета'нiя _е=сте'ственнагw соу'за бж~е'ственнымъ 
хотjь'нiемъ раздjьля'ется; тjь'мже тебjь` мо'лимся: 
преста'вл_еныя о_у=поко'й въ кро'вjь пра'ведныхъ твои'хъ, 
жизнода'вче чл~вjьколю'бче.

Стi'хъ: Бл~же'ни, jа=`же и=збра'лъ и= прiя'лъ _е=си` 
гд\си. 

Со'нъ jа=вля'ется, вjь'рующымъ въ тя` сме'рть, тебjь` 
положе'ну во гро'бjь, всjь'ми владу'щему, и= сме'ртную 
держа'ву разо'ршему, и= о_у=праздни'вшему _е=я` наси'лiе 
многолjь'тное. тjь'мже ти` мо'лимся: преста'вл_еныя 
о_у=чини` въ ра'дости ст~ы'хъ твои'хъ, и= въ пра'ведныхъ 
свjь'тлости. 

Стi'хъ: Ду'шы и='хъ во бл~ги'хъ водворя'тся. 

Ты` пра'вда же и= w=свяще'нiе на'мъ бы'лъ _е=си`, и= 
душа'мъ и=збавле'нiе: _о=ц~у' бо приве'лъ _е=си` 
w=пра'вданы и= и=зба'влены, воспрiе'мъ на'ше до'лжное 
запреще'нiе. и= ны'нjь мо'лимъ тя`: преста'вл_еныя 
о_у=поко'й въ ра'дости и= свjь'тлости ст~ы'хъ твои'хъ, 
бл~года'телю и= чл~вjьколю'бче. 

Сла'ва, и= ны'нjь, бг~оро'диченъ: Словес_е'мъ 
послjь'дующе бг~оглаго'ливыхъ пр\орw'къ, бц\ду тя` 
всенепоро'чная, му'дрствуемъ: бг~а бо родила` _е=си` 
воплоти'вшагося недомы'сленнw, и=зба'вльшаго на'съ 
плjьне'нныхъ согрjьше'нiи. _е=го'же ны'нjь моли` 
преч\стая, преста'вл_еныя рабы^ твоя^ свои'мъ 
просвjьти'ти w=заре'нiемъ.

Та'же, Бл~го _е='сть: Трист~о'е. По _О='ч~е на'шъ: 
тропа'рь, _е=ктенiа`, и= ча'съ а~-й: _псалмы` _о=бы^чныя, 
и= w\тпу'стъ.

Въ суббw'ту бл~ж_е'нны. Гла'съ д~:

Дре'вомъ а=да'мъ рая` бы'сть и=зселе'нъ: дре'вомъ же 
кр\стнымъ разбо'йникъ въ ра'й всели'ся. _о='въ о_у='бw 
вку'шъ, за'повjьдь w\тве'рже сотво'ршагw: _о='въ же 
сраспина'емь, бг~а и=сповjь'да тая'щагося, помяни' мя 
вопiя`, во цр\ствiи твое'мъ.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

Распала'ющеся хр\сто'вою любо'вiю, ст~i'и мч~нцы, 
sлоче'стiя _о='гнь w=роше'нiемъ пw'двигъ о_у=гаси'сте, и= 
свjьти'льницы многосвjь'тлiи цр~кве jа=ви'стеся, 
w\тгоня'юще бл~гостiю тьму` неду'гwвъ и= скорбе'й w\т 
ду'шъ на'шихъ. тjь'мже до'лжнw похваля'емъ ва'съ.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ на вы` 
лжу'ще мене` ра'ди.

Ст~и'телiе сщ~е'ннiи, и= пр\орw'къ бж~е'ственное 
сосло'вiе, и= прп\дбныхъ ли'цы, и= же'нъ ст~ы'хъ 
_е=ди'нственное торжество`, бг~у о_у=годи'вше 
добродjь'тельными дjья'нiи, и= просла'вишася. тjь'хъ 
о_у=бл~жа'емъ, мольба'ми и='хъ моля'ще, получи'ти 
вjь'чный живо'тъ и= просвjьще'нiе.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

И=дjь'же сiя'етъ тво'й свjь'тъ, и= и=дjь'же ли'цы 
ст~ы'хъ ра'дуются, w\тню'дуже w\тбjьже` воздыха'нiе и= 
болjь'знь, о_у=чини` рабы^ твоя^ пре'жде сконча'вшыяся, 
и= w=ста'вльшыя житiе` многоболjь'зненное, пjь'ти твою` 
неизрече'нную хр\сте` бл~госты'ню, презрjь'въ и='хъ 
прегрjьш_е'нiя, jа=`же на земли` содjь'яша.

Сла'ва: Неразлу'чная тр\оце, jа=`же во _о=ц~jь`, и= 
сн~jь, и= дх~jь, соединя'ема вся'чески, неслива'ема 
со'бствы, _е=ди'нице трiv"поста'сная, о_у=ме'ршыя 
вjь'рнw о_у= тебе` поко'й, мольба'ми ст~ы'хъ твои'хъ 
мч~нкъ, _о=т_е'цъ же и= ч\стны'хъ пр\орw'къ, подаю'щи 
w=чище'нiе душа'мъ на'шымъ.

И= ны'нjь: _Е=го'же роди` _о=ц~ъ пре'жде денни'цы, 
сло'во зачала` _е=си`, и= родила` _е=си` пло'тiю, бы'вша 
человjь'ка соверше'нна, двjьма` познава'ема дjь'йствы, 
преч\стая, и= во'лема. того` о_у='бw моли`, jа='кw 
зижди'теля и= гд\са, о_у=ще'дрити на'съ тебе` пою'щихъ, 
_о=трокови'це бг~оневjь'стная.

Коне'цъ четве'ртому гла'су.


