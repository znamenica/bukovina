<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>


[гл\ва к~г] W= завjь'сjь ст~а'гw _о=лта'ря, когда` 
w\тверза'ется, и= когда` затворя'ется.

W\тверза'ется завjь'са въ нача'лjь вече'рни, и= стои'тъ 
w\тве'рзена да'же до w\тпу'ста. На о_у='трени, та'кожде съ 
нача'ла и= до конца`. На часjь'хъ же _е=гда` чту'тся кромjь` 
лiтургi'и, w\тверза'ется ко чте'нiю а=п\сла, и= стои'тъ до 
w\тпу'ста w\тве'рзена. По w\тпу'стjь же затворя'ется. Въ 
нача'лjь же лiтургi'и w\тверза'ется завjь'са, и= стои'тъ 
w\тве'рзена, да'же до вели'кагw вхо'да. По вхо'дjь же па'ки 
затворя'ется, до'ндеже i=ере'й, и=ли` дiа'конъ 
возглаго'летъ: Дв_е'ри дв_е'ри, прему'дростiю во'нмемъ. 
Тогда` w\тверза'ется, и= стои'тъ w\тве'рзена до возглаше'нiя: 
Ст~а^я ст~ы^мъ. И= тогда` па'ки затворя'ется. По причаще'нiи 
же па'ки w\тверза'ется, и= стои'тъ w\тве'рзена до конца` 
ст~ы'я лiтургi'и. Но w\тпу'стjь же лiтургi'и соверше'ннjь 
затворя'ется. _Е=гда' же моле'бенъ пое'тся, w\т нача'ла и= 
до w\тпу'ста w\тве'рзена быва'етъ. [зри`] Вjь'домо бу'ди, 
jа='кw ст~ы^я дв_е'ри никогда'же w\тверза'ются, то'кмw въ 
нача'лjь вели'кiя вече'рни, _е=гда` быва'етъ бдjь'нiе, и= 
кади'тъ сщ~е'нникъ, и= во вся^ вхо'ды, си'рjьчь вече'рни, и= 
лiтургi'и, и= ст~а'гw _е=v\глiа: та'кожде w\тверза'ются и= 
w\т появле'нiя ст~ы'хъ та^инъ, да'же до и=сполне'нiя 
бж~е'ственныя лiтургi'и.
