<::рус> источник: Московская Регентско-Певческая Семинария

<::лат> http://www.seminaria.ru/

<::слав> 



%<Послjь'дованiе моле'бнагw пjь'нiя, бл~гоче'стнw 
соверша'емагw въ часо'внjь i=кw'ны бж~iя мт~ре i='верскiя 
близ\ъ воскресе'нскихъ вра'тъ въ бг~оспаса'емомъ гра'дjь 
москвjь`%>



%<Сщ~е'нникъ: Б%>л~гослове'нъ бг~ъ на'шъ, всегда` ны'нjь 
и= при'снw и= во вjь'ки вjькw'въ.

%<Ли'къ: А=%>ми'нь.

%<Сщ~е'нникъ: С%>ла'ва тебjь`, бж~е на'шъ, сла'ва 
тебjь`.

%<Ли'къ: Ц%>р~ю` нб\сный, о_у=тjь'шителю, дш~е и='стины, 
и='же вездjь` сы'й, и= вся^ и=сполня'яй, сокро'вище 
бл~ги'хъ, и= жи'зни пода'телю, прiиди` и= всели'ся въ ны`, 
и= w=чи'сти ны` w\т вся'кiя скве'рны и= сп~си`, бл~же, ду'шы 
на'шя.

%<Чте'цъ: С%>т~ы'й бж~е, ст~ы'й крjь'пкiй, ст~ы'й 
безсме'ртный, поми'луй на'съ. %<[Три'жды.]%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<П%>рест~а'я тр\оце, поми'луй на'съ: гд\си, w=чи'сти 
грjьхи` на'шя: вл\дко, прости` беззакw'нiя на'шя: ст~ы'й, 
посjьти` и= и=сцjьли` не'мwщи на'шя, и='мене твоегw` ра'ди.

%<Г%>д\си поми'луй, %<три'жды.%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<_О='%>ч~е на'шъ, и='же _е=си` на нб~сjь'хъ, да 
ст~и'тся и='мя твое`, да прiи'детъ цр\ствiе твое`, да 
бу'детъ во'ля твоя`, jа='кw на нб~си`, и= на земли`. Хлjь'бъ 
на'шъ насу'щный да'ждь на'мъ дне'сь: и= w=ста'ви на'мъ 
до'лги на'шя, jа='коже и= мы` w=ставля'емъ должникw'мъ 
на'шымъ: и= не введи` на'съ во и=скуше'нiе, но и=зба'ви 
на'съ w\т лука'вагw.

%<Г%>д\си поми'луй, %<в~_i.%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<П%>рiиди'те, поклони'мся цр~е'ви на'шему бг~у.

%<П%>рiиди'те, поклони'мся и= припаде'мъ хр\сту` цр~е'ви 
на'шему бг~у.

%<П%>рiиди'те, поклони'мся и= припаде'мъ самому` хр\сту` 
цр~е'ви и= бг~у на'шему.

%<_Псало'мъ рм~в.%>

%<Г%>д\си, о_у=слы'ши мл~тву мою`, внуши` моле'нiе мое` 
во и='стинjь твое'й, о_у=слы'ши мя` въ пра'вдjь твое'й! И= 
не вни'ди въ су'дъ съ рабо'мъ твои'мъ, jа='кw не 
w=правди'тся пред\ъ тобо'ю вся'къ живы'й. Jа='кw погна` 
вра'гъ ду'шу мою`, смири'лъ _е='сть въ зе'млю живо'тъ мо'й: 
посади'лъ мя` _е='сть въ те'мныхъ, jа='кw м_е'ртвыя вjь'ка. 
И= о_у=ны` во мнjь` ду'хъ мо'й, во мнjь` смяте'ся се'рдце 
мое`. Помяну'хъ дни^ др_е'внiя, поучи'хся во всjь'хъ 
дjь'лjьхъ твои'хъ, въ творе'нiихъ руку` тво_е'ю поуча'хся. 
Воздjь'хъ къ тебjь` ру'цjь мои`: душа` моя` jа='кw земля` 
безво'дная тебjь`. Ско'рw о_у=слы'ши мя` гд\си, и=счезе` 
ду'хъ мо'й: не w\тврати` лица` твоегw` w\т мене`, и= 
о_у=подо'блюся низходя'щымъ въ ро'въ. Слы'шану сотвори` 
мнjь` зау'тра мл\сть твою`, jа='кw на тя` о_у=пова'хъ: 
скажи` мнjь` гд\си пу'ть, во'ньже пойду`, jа='кw къ тебjь` 
взя'хъ ду'шу мою`. И=зми' мя w\т вра^гъ мои'хъ, гд\си, къ 
тебjь` прибjьго'хъ. Научи' мя твори'ти во'лю твою`, jа='кw 
ты` _е=си` бг~ъ мо'й: дх~ъ тво'й бл~гi'й наста'витъ мя` на 
зе'млю пра'ву. И='мене твоегw` ра'ди, гд\си, живи'ши мя`, 
пра'вдою твое'ю и=зведе'ши w\т печа'ли ду'шу мою`. И= 
мл\стiю твое'ю потреби'ши враги` моя^, и= погуби'ши вся^ 
стужа'ющыя души` мое'й, jа='кw а='зъ ра'бъ тво'й _е='смь.

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<А=%>ллилу'iа, а=ллилу'iа, а=ллилу'iа, сла'ва тебjь`, 
бж~е. %<[Три'жды.]%>

%<Сщ~е'нникъ: Б%>г~ъ гд\сь, и= jа=ви'ся на'мъ, 
бл~гослове'нъ гряды'й во и='мя гд\сне.

%<Ли'къ: Б%>г~ъ гд\сь, и= jа=ви'ся на'мъ, бл~гослове'нъ 
гряды'й во и='мя гд\сне.

%<Стi'хъ а~: И=%>сповjь'дайтеся гд\сви, jа='кw бл~гъ, 
jа='кw въ вjь'къ мл\сть _е=гw`.

%<Стi'хъ в~: W=%>быше'дше w=быдо'ша мя`, и= и='менемъ 
гд\снимъ противля'хся и=`мъ.

%<Стi'хъ г~: Н%>е о_у=мру`, но жи'въ бу'ду, и= повjь'мъ 
дjьла` гд\сня.

%<Стi'хъ д~: К%>а'мень, _е=гw'же небрего'ша зи'ждущiи, 
се'й бы'сть во главу` о_у='гла: w\т гд\са бы'сть се'й, и= 
_е='сть ди'венъ во _о=чесjь'хъ на'шихъ.

%<Тропа'рь, гла'съ а~:%>

%<W\Т%> ст~ы'я i=кw'ны твоея`, _w вл\дчце бц\де, 
и=сцjьл_е'нiя и= цjьльбы^ подаю'тся _о=би'льнw, съ вjь'рою 
и= любо'вiю приходя'щымъ къ не'й: та'кw и= мою` не'мощь 
посjьти`, и= ду'шу мою` поми'луй, бл~га'я, и= тjь'ло 
и=сцjьли` бл~года'тiю твое'ю, преч\стая.

%<Сла'ва и= ны'нjь, то'йже.%>

%<И=%> начина'емъ канw'нъ прест~ы'я бц\ды, без\ъ 
i=рмосw'въ.

%<Пjь'снь а~.%>

%<I=рмо'съ: В%>о'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

%<Припjь'въ: П%>рест~а'я бц\де, сп~си` на'съ.

%<М%>но'гими содержи'мь напа'стьми, къ тебjь` прибjьга'ю 
сп~се'нiя и=скi'й: _w мт~и сло'ва и= дв~о, w\т тя'жкихъ и= 
лю'тыхъ мя` сп~си`!

%<С%>трасте'й мя` смуща'ютъ прило'зи, мно'гагw 
о_у=ны'нiя и=спо'лнити мою` ду'шу: о_у=мири` _о=трокови'це, 
тишино'ю сн~а и= бг~а твоегw` всенепоро'чная.

%<Сла'ва:%>

%<С%>п~са ро'ждшую тя` и= бг~а, молю` дв~о, и=зба'витися 
ми` лю'тыхъ: къ тебjь' бо ны'нjь прибjьга'я, простира'ю и= 
ду'шу и= помышле'нiе.

%<И= ны'нjь:%>

%<Н%>еду'гующа тjь'ломъ и= душе'ю, посjьще'нiя 
бж~е'ственнаго, и= промышле'нiя w\т тебе` сподо'би _е=ди'на 
бг~омт~и, jа='кw бл~га'я, бл~га'гw же роди'тельница.

%<Пjь'снь г~.%>

%<I=рмо'съ: Н%>б\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` твое'й, 
жела'нiй кра'ю, вjь'рныхъ о_у=твержде'нiе, _е=ди'не 
чл~вjьколю'бче.

%<П%>редста'тельство и= покро'въ жи'зни моея` полага'ю 
тя`, бг~ороди'тельнице дв~о, ты' мя w=корми` ко приста'нищу 
твоему`, бл~ги'хъ вино'вна, вjь'рныхъ о_у=твержде'нiе, 
_е=ди'на всепjь'тая.

%<М%>олю` дв~о, душе'вное смуще'нiе, и= печа'ли моея` 
бу'рю разори'ти: ты' бо бг~оневjь'стная, нача'льника тишины` 
хр\ста` родила` _е=си`, _е=ди'на пречт\сая.

%<Сла'ва:%>

%<Б%>л~годjь'теля ро'ждши до'брыхъ вино'внаго, 
бл~годjья'нiя бога'тство всjь'мъ и=сточи`: вся^ бо мо'жеши, 
jа='кw си'льнаго въ крjь'пости хр\ста` ро'ждши, 
бг~обл~же'нная.

%<И= ны'нjь:%>

%<Л%>ю'тыми неду'ги, и= болjь'зненными страстьми` 
и=стяза'ему, дв~о, ты' ми помози`. и=сцjьле'нiй бо 
неwску'дное тя` зна'ю сокро'вище пренепоро'чная, 
неиждива'емое.

%<Та'же:%>

%<С%>п~си` w\т бjь'дъ рабы^ твоя^ бц\де, jа='кw вси` по 
бз~jь къ тебjь` прибjьга'емъ, jа='кw неруши'мjьй стjьнjь` и= 
предста'тельству.

%<П%>ри'зри бл~госе'рдiемъ всепjь'тая бц\де, на мое` 
лю'тое тjьлесе` w=sлобле'нiе, и= и=сцjьли` души` моея` 
болjь'знь.

%<Та'же i=ере'й, и=ли` дiа'конъ:%>

%<П%>оми'луй на'съ, бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

%<Ли'къ: Г%>д\си поми'луй, три'жды.

%<_Е=%>ще` мо'лимся w= вели'комъ господи'нjь и= _о=тцjь` 
на'шемъ, святjь'йшемъ патрiа'рсjь а=ле_ксi'и и= w= все'й во 
хр\стjь` бра'тiи на'шей.

%<_Е=%>ще` мо'лимся w= бг~охрани'мjьй странjь` на'шей, 
властjь'хъ и= во'инствjь _е=я`, да ти'хое и= безмо'лвное 
житiе` поживе'мъ во вся'комъ бл~гоче'стiи и= чистотjь`.

%<_Е=%>ще` мо'лимся w= мл\сти, жи'зни, ми'рjь, здра'вiи, 
сп~се'нiи, посjьще'нiи, проще'нiи и= бл~гопоспjьше'нiи 
рабw'въ бж~iихъ, бра'тiи и= прихо'жанъ ст~а'гw хра'ма сегw`.

%<По си'хже:%>

%<_Е=%>ще` мо'лимся за всю` бра'тiю, и= за вся^ 
хрiстiа'ны.

%<Посе'мъ возгла'съ:%>

%<Jа='%>кw мл\стивъ и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у` и= сн~у и= ст~о'му дх~у, 
ны'нjь и= при'снw и= во вjь'ки вjькw'въ.

%<Ли'къ: А=%>ми'нь.

%<И= а='бiе глаго'лемъ тропа'рь, гла'съ в~:%>

%<М%>оле'нiе те'плое, и= стjьна` неwбори'мая, мл\сти 
и=сто'чниче, мi'рови прибjь'жище, прилjь'жнw вопiе'мъ ти`: 
бц\де вл\дчце, предвари`, и= w\т бjь'дъ и=зба'ви на'съ, 
_е=ди'на вско'рjь предста'тельствующая.

%<Пjь'снь д~.%>

%<I=рмо'съ: О_у=%>слы'шахъ гд\си, смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

%<С%>трасте'й мои'хъ смуще'нiе, ко'рмчiю ро'ждшая гд\са, 
и= бу'рю о_у=тиши` мои'хъ прегрjьше'нiй, бг~оневjь'стная.

%<М%>л\срдiя твоегw` бе'здну призыва'ющу, пода'ждь ми`, 
jа='же бл~госе'рдаго ро'ждшая, и= сп~са всjь'хъ пою'щихъ 
тя`.

%<Н%>аслажда'ющеся преч\стая, твои'хъ дарова'нiй, 
бл~года'рственное воспjьва'емъ пjь'нiе, вjь'дуще тя` 
бг~омт~рь.

%<Сла'ва:%>

%<Н%>а _о=дрjь` болjь'зни моея` и= не'мощи низлежа'щу 
ми`, jа='кw бл~голюби'ва помози` бц\де, _е=ди'на приснодв~о.

%<И= ны'нjь:%>

%<Н%>аде'жду и= о_у=твержде'нiе, и= сп~се'нiя стjь'ну 
недви'жиму, и=му'ще тя` всепjь'тая, неудо'бства вся'кагw 
и=збавля'емся.

%<Пjь'снь _е~.%>

%<I=рмо'съ: П%>росвjьти` на'съ повелjь'нiи твои'ми 
гд\си, и= мы'шцею твое'ю высо'кою тво'й ми'ръ пода'ждь 
на'мъ, чл~вjьколю'бче.

%<И=%>спо'лни чт\сая, весе'лiя се'рдце мое`, твою` 
нетле'нную даю'щи ра'дость, весе'лiя ро'ждшая вино'внаго.

%<И=%>зба'ви на'съ w\т бjь'дъ, бц\де чт\сая, вjь'чное 
ро'ждши и=збавле'нiе, и= ми'ръ вся'къ о_у='мъ преиму'щiй.

%<Сла'ва:%>

%<Р%>азрjьши` мглу` прегрjьше'нiй мои'хъ, бг~оневjь'сто, 
просвjьще'нiемъ твоея` свjь'тлости, свjь'тъ ро'ждшая 
бж~е'ственный и= превjь'чный.

%<И= ны'нjь:%>

%<И=%>сцjьли` чт\сая, души` моея` неможе'нiе, 
посjьще'нiя твоегw` сподо'бльшая, и= здра'вiе мл~твами 
твои'ми пода'ждь ми`.

%<Пjь'снь s~.%>

%<I=рмо'съ: М%>л~тву пролiю` ко гд\су, и= тому` 
возвjьщу` печа^ли моя^, jа='кw sw'лъ душа` моя` и=спо'лнися, 
и= живо'тъ мо'й а='ду прибли'жися, и= молю'ся jа='кw i=w'на: 
w\т тли` бж~е, возведи' мя.

%<С%>ме'рти и= тли` jа='кw спа'слъ _е='сть, са'мъ ся` 
и=зда'въ сме'рти, тлjь'нiемъ и= сме'ртiю мое` _е=стество` 
jа='то бы'вшее, дв~о моли` гд\са и= сн~а твоего`, врагw'въ 
sлодjь'йствiя мя` и=зба'вити.

%<П%>редста'тельницу тя` живота` вjь'мъ, и= 
храни'тельницу тве'рду дв~о, и= напа'стей рjьша'щу молвы^, 
и= нало'ги бjьсw'въ w\тгоня'ющу, и= молю'ся всегда`, w\т 
тли` страсте'й мои'хъ и=зба'вити мя`.

%<Сла'ва:%>

%<Jа='%>кw стjь'ну прибjь'жища стяжа'хомъ и= ду'шъ 
всесоверше'нное сп~се'нiе, и= простра'нство въ ско'рбехъ, 
_о=трокови'це: и= просвjьще'нiемъ твои'мъ при'снw ра'дуемся. 
_w вл\дчце, и= ны'нjь на'съ w\т страсте'й и= бjь'дъ сп~си`.

%<И= ны'нjь:%>

%<Н%>а _о=дрjь` ны'нjь немощству'яй лежу`, и= нjь'сть 
и=сцjьле'нiя пло'ти мое'й: но бг~а и= сп~са мi'ру, и= 
и=зба'вителя неду'гwвъ ро'ждшая, тебjь` молю'ся бл~го'й: w\т 
тли` неду^гъ возста'ви мя`.

%<Та'же:%>

%<С%>п~си` w\т бjь'дъ рабы^ твоя^ бц\де, jа='кw вси` по 
бз~jь къ тебjь` прибjьга'емъ, jа='кw неруши'мjьй стjьнjь` и= 
предста'тельству.

%<П%>ри'зри бл~госе'рдiемъ всепjь'тая бц\де, на мое` 
лю'тое тjьлесе` w=sлобле'нiе, и= и=сцjьли` души` моея` 
болjь'знь.

%<И= глаго'летъ i=ере'й, и=ли` дiа'кwнъ, _е=ктенiю` 
ма'лую:%>

%<П%>а'ки и= па'ки ми'ромъ гд\су помо'лимся.

%<Ли'къ: Г%>д\си поми'луй.

%<З%>аступи`, сп~си`, поми'луй и= сохрани` на'съ бж~е, 
твое'ю бл~года'тiю.

%<П%>рест~у'ю, преч\стую, пребл~гослове'нную, сла'вную 
вл\дчцу на'шу бг~оро'дицу, и= приснодв~у мр~i'ю, со всjь'ми 
ст~ы'ми помяну'вше, са'ми себе` и= дру'гъ дру'га, и= ве'сь 
живо'тъ на'шъ хр\сту` бг~у предади'мъ.

%<Возгла'съ: Т%>ы' бо _е=си` цр~ь мi'ра и= сп~съ ду'шъ 
на'шихъ, и= тебjь` сла'ву возсыла'емъ, _о=ц~у` и= сн~у и= 
ст~о'му дх~у, ны'нjь и= при'снw и= во вjь'ки вjькw'въ.

%<Ли'къ: А=%>ми'нь.

%<И= а='бiе, конда'къ а~ а=ка'fiста:%>

%<В%>збра'нной воево'дjь, вл\дчцjь на'шей бц\дjь, 
похва^льная пjь^нiя прино'симъ ти` раби` твои`, jа='кw 
прише'ствiемъ чт\сна'гw _о='браза твоегw` стяжа'вшiи щи'тъ 
крjь'пкiй, стjь'ну неwбори'мую и= стра'жа неусы'пна: ты' же, 
jа='кw и=му'щая держа'ву непобjьди'мую, покры'й и= защити` 
на'съ, вл\дчце, w\т всjь'хъ врагw'въ ви'димыхъ и= 
неви'димыхъ, и= и=зба'ви w\т вся'кагw вре'да, душе'внагw и= 
тjьле'снагw, да зове'мъ ти`: %<Р%>а'дуйся, бл~га'я 
врата'рнице, дв_е'ри ра^йскiя вjь^рнымъ w\тверза'ющая.

%<I='косъ а~.%>

%<А='%>гг~лъ предста'тель по'сланъ бы'сть рещи` бц\дjь, 
_е=гда` паде` _е='й жре'бiй а=п\сльскагw служе'нiя въ 
землjь` i='верстjьй: не разлуча'йся i=ер\сли'ма, жре'бiй же 
тебjь` па'дшiй просвjьти'тся въ послjь^днiя дни^, ты' же 
и='маши потруди'тися въ земли`, ю='же тебjь` бг~ъ 
и=зво'литъ. Тjь'мже ра'дуйся, _е='юже _е=v\глiе 
бл~говjьсти'тся: ра'дуйся, _е='юже i='дwльская пре'лесть 
о_у=праздни'тся. Ра'дуйся, _е='юже вла'сть кня'зя тмы` 
разруши'тся: ра'дуйся _е='юже цр\ство хр\сто'во 
о_у=тверди'тся. Ра'дуйся, па'дшихъ во тму` i=дwлослуже'нiя 
къ свjь'ту _е=v\глiа воззва'нiе: ра'дуйся, w\т ра'бства 
дiа'волу, въ свобо'ду сла'вы ча^дъ бж~iихъ приведе'нiе. 
Ра'дуйся, гото'вая служи'тельнице сн~а своегw` и= бг~а: 
ра'дуйся, послуша'нiемъ преслуша'нiе _е='vы и=сцjьля'ющая. 
Ра'дуйся, высото` добродjь'телей: ра'дуйся, глубино` 
смиренному'дрiя. Ра'дуйся, _е='юже невjь'рнiи познаю'тъ 
творца`: ра'дуйся, _е='юже вjь'рнiи о_у=сыновля'ются 
_о=ц~у`. %<Р%>а'дуйся, бл~га'я врата'рнице, дв_е'ри ра^йскiя 
вjь^рнымъ w\тверза'ющая.

%<Конда'къ в~.%>

%<В%>и'дящи свята'я дв~а ди'вное и= но'вое w= себjь` 
промышле'нiе бж~iе, jа='кw раба` гд\сня, при'снw гото'вая 
твори'ти во'лю _е=гw`, возопи`: %<А=%>ллилу'iа.

%<I='косъ в~.%>

%<Р%>а'зумъ недоразумjьва'емый глаго'ла а='гг~льскагw, 
разу'менъ тебjь` преч\стая творя` гд\сь, о_у=пра'ви ше'ствiе 
твое` къ горjь` а=fw'нстjьй, и=дjь'же проповjь'дася тобо'ю 
_е=v\глiе, и= та'кw jа=ви'ся жре'бiй тво'й. мы' же ра'достнw 
вопiе'мъ: Ра'дуйся, w=святи'вшая а=fw'нъ свои'мъ 
прише'ствiемъ: ра'дуйся, низложи'вшая та'мw i='дwлwвъ. 
Ра'дуйся, насади'вшая та'мw вjь'ру и='стинную: ра'дуйся, 
невjь'рiе w\тгна'вшая. Ра'дуйся, въ жре'бiй себjь` го'ру 
сiю` и=збра'вшая: ра'дуйся, блг\дть сему` мjь'сту 
w=бjьща'вшая. Ра'дуйся, вjь^рнымъ живу'щымъ въ не'й 
пода'тельнице земны'хъ бла^гъ: ра'дуйся, спору'чнице 
вjь'чнагw и='хъ сп~се'нiя. Ра'дуйся, те'плая хода'таице w= 
живу'щихъ въ жре'бiи твое'мъ: ра'дуйся, всjь'хъ врагw'въ 
и='хъ о_у=страше'нiе. Ра'дуйся, мл\сть сн~а своегw` до 
сконча'нiя вjь'ка мjь'сту сему` w=бjьща'вшая: ра'дуйся, 
блг\дть _е=гw` неw\тсту'пною бы'ти предре'кшая. 
%<Р%>а'дуйся, бл~га'я врата'рнице, дв_е'ри ра^йскiя 
вjь^рнымъ w\тверза'ющая.

%<Конда'къ г~.%>

%<С%>и'ла вы'шняго заступле'нiемъ бг~ома'тере w=сjьни` 
ст~у'ю го'ру, и= о_у=дw'лiя и= д_е'бри _е=я`, jа='кw село` 
простра'нное показа`, всjь'мъ въ и='ноческой жи'зни 
хотя'щымъ жа'ти спасе'нiе, внегда` пjь'ти си'це: 
%<А=%>ллилу'iа.

%<I='косъ г~.%>

%<И=%>мjь'я промышле'нiе w= жре'бiи свое'мъ, лю'дехъ 
i='верскiя земли`, о_у=стро'ила _е=си` въ мjь'сте, и=дjь'же 
сама` къ а=fw'ну приста'ла _е=си`, _о=би'тель ро'ду и='хъ, 
въ ти'хое приста'нище и='щущымъ сп~се'нiя, хотя` дарова'ти 
_е='й въ щи'тъ и= w=гражде'нiе i=кw'ну свою`, да вси` 
взыва'ютъ: Ра'дуйся, посла'вшая проповjь'дницу _е=v\глiя въ 
зе'млю i='верскую: ра'дуйся, w=брати'вшая сiю` страну` w\т 
пре'лести i='дwльской къ свjь'ту хр\сто'ву. Ра'дуйся, 
_о='трасли неувяда'емыя розго`, ди'вную лозу` нi'нjь 
дарова'вшая: ра'дуйся w\т нея` произрасти'вшая гро'здiе 
чуде'съ и= бл~гi'я вjь'ры. Ра'дуйся, са'дъ дх~о'вный на 
а=fw'нjь насади'вшая: ра'дуйся, струю` и=з\ъ негw` 
просвjьще'нiя дх~о'внагw странjь` i='верстjьй и=сточи'вшая. 
Ра'дуйся, _е=vfv'мiа златослове'сныя о_у=ста`: ра'дуйся, 
тwрни'кiа непобjьди'мая крjь'посте. Ра'дуйся, цр~е'й 
бл~гочести'выхъ о_у=крjьпле'нiе: ра'дуйся, и='нокwвъ 
w=гражде'нiе. Ра'дуйся, ти'хое приста'нище и='щущихъ 
спасе'нiя: ра'дуйся, вjь'чный поко'й и=`мъ о_у=готовля'ющая. 
%<Р%>а'дуйся, бл~га'я врата'рнице, дв_е'ри ра^йскiя 
вjь^рнымъ w\тверза'ющая.

%<Конда'къ д~.%>

%<Б%>у'рю вну'трь и=мjь'я помышле'нiй сумни'тельныхъ, 
ч\стна'я вдови'ца, jа='же въ нiке'и, смяте'ся, зря` копiе'мъ 
во'ина i=кwнобо'рца прободе'ну ст~у'ю и= чти'мую i=кw'ну 
бг~ома'тере, и= а='бiе и=сточи'вшу кро'вь, и= стра'хомъ 
w=бдержи'ма, да не пору'гана бу'детъ ст~а'я i=кw'на, съ 
мл~твою слезоточа'щи вве'рже въ мо'ре. о_у=ви'дjьвъ же ю=` 
пря'мw верху` воды` пу'ть творя'щу, и= теку'щу къ за'паду, 
возопи` съ весе'лiемъ: %<А=%>ллилу'iа.

%<I='косъ д~.%>

%<В%>и'дjьша и='ноцы ст~ы'я горы` jа='вльшiйся въ мо'ри 
jа='кw пла'мень, jа='кw сто'лпъ _о='гненъ, _е=гw'же ве'рхъ 
досяза'ше нб~си`, jа='кw сл~нце сiя'ющее, и= въ нощи` 
притеко'ша къ кра'ю мо'ря, и= ви'дjьвше ст~у'ю i=кw'ну 
бг~ома'тере, по мо'рю носи'мую си'лою свы'ше, возопи'ша 
бл~года'тнjьй: Ра'дуйся купино`, законополо'жникомъ 
предзри'мая: ра'дуйся сто'лпе _о='гненный, наставля'яй 
су'щыя во тмjь`. Ра'дуйся лjь'ствице, досяза'ющая до нб~съ, 
_е='юже сни'де бг~ъ: ра'дуйся мо'сте, преводя'й су'щихъ w\т 
земли` на нб~о. Ра'дуйся, заре` та'инственнагw дне`: 
ра'дуйся sвjьздо`, jа=вля'ющая сл~нце. Ра'дуйся, свjь'тъ 
неизрече'нный роди'вшая: ра'дуйся, _е='же ка'кw ниеди'наго 
же научи'вшая. Ра'дуйся, w=блече'нная въ сл~нце, сiя'ющая 
бл~года'тiю и= сла'вою все'й вселе'ннjьй: ра'дуйся мо'лнiе, 
ду'шы просвjьща'ющая, и= вjь'рныхъ смы'слы w=заря'ющая. 
Ра'дуйся, свjь'тлосте во тмjь` свjьтя'щая: ра'дуйся jа='кw 
многосвjь'тлое возсiява'еши просвjьще'нiе. %<Р%>а'дуйся, 
бл~га'я врата'рнице, дв_е'ри ра^йскiя вjь^рнымъ 
w\тверза'ющая.

%<К%>онда'къ _е~.

%<Б%>г~оте'чную i=кw'ну свою` да'ти хотя` i='верстjьй 
_о=би'тели, рекла` _е=си` бг~омт~и прп\дбному гаврiи'лу: 
и=ди` съ ли'комъ и='нокwвъ къ бре'гу мо'ря, сни'ди въ 
пучи'ну и= прiими` i=кw'ну мою`. _о='нъ же, вjь'рою и= 
любо'вiю w=криля'емь, по водjь` а='ки по су'ху ходя`, 
прiя'тъ ю=` во w=б\ъя^тiя своя^, и= дости'гши сокро'вища, 
и=ны^мъ недостижи'магw, въ достоя'нiе и='нокwвъ ро'да 
своегw` i='верскагw, веселя'ся поя'ше: %<А=%>ллилу'iа.

%<I='%>косъ _е~.

%<В%>и'дjьша и='ноцы i='верстiи мно'гажды i=кw'ну 
бг~ома'тере и=з\ъ хра'ма въ верху` вра'тъ монасты'рскихъ, на 
стjь'ну гра'да незри'мою си'лою и=знесе'нную, о_у=жаса'хуся 
и= стоя'ху, зову'ще къ не'й такwва'я: Ра'дуйся, ст~у'ю 
i=кw'ну да'ти на'мъ и=зво'лившая: ра'дуйся, покро'въ _е=я` 
бы'ти на'мъ w=бjьща'вшая. Ра'дуйся, любо'вь твою` къ 
_о=би'тели на'шей показа'вшая: ра'дуйся, бл~го'е w= не'й 
промышле'нiе jа=ви'вшая. Ра'дуйся, по'мощь на'ша въ чуждjь'й 
странjь`: ра'дуйся, въ стра'нствiи на'шемъ о_у=тjьше'нiе. 
Ра'дуйся, бж~iе къ на'мъ бл~говоле'нiе: ра'дуйся, на'ше къ 
бг~у дерзнове'нiе. Ра'дуйся, сле'зъ на'шихъ и=збавле'нiе: 
ра'дуйся, си'рыхъ на'съ защи'тнице. Ра'дуйся, w=гражде'нiе 
на'ше: ра'дуйся, _е=ди'на ра'досте на'ша. %<Р%>а'дуйся, 
бл~га'я врата'рнице, дв_е'ри ра^йскiя вjь^рнымъ 
w\тверза'ющая.

%<Конда'къ s~.%>

%<П%>роповjь'дника творя` гаврiи'ла во'ли своея`, рекла` 
_е=си` къ нему` вл\дчце: не прiидо'хъ храни'ма бы'ти w\т 
ва'съ, но да бу'ду а='зъ храни'тельница ва'ша не то'кмw въ 
настоя'щемъ, но и= въ бу'дущемъ вjь'цjь. се` даю` ва'мъ 
зна'менiе: до'ндеже зри'те въ монастырjь` i=кw'ну мою`, не 
w=скудjь'етъ ва'мъ блг\дть сн~а моегw` и= мл\сть, да 
вопiю'тъ _е=му` вси`: %<А=%>ллилу'iа.

%<I='косъ s~.%>

%<В%>озсiя` ра'дость ве'лiя слы'шавшымъ твоя` бг~ома'ти 
w=бjьтова^нiя, и= тебjь` нб\снjьй врата'рницjь, хра'мъ на 
вратjь'хъ _о=би'тели, съ весе'лiемъ и='ноцы воздвиго'ша, и= 
возопи'ша та'кw: Ра'дуйся, храни'тельнице на'ша въ 
настоя'щемъ вjь'цjь: ра'дуйся, предста'тельнице на'ша въ 
бу'дущемъ. Ра'дуйся, стра'ху бж~iю на'съ науча'ющая: 
ра'дуйся, на пу'ть добродjь'тели наставля'ющая. Ра'дуйся, 
дерзнове'нiе на'ше и= наде'ждо: ра'дуйся, о_у=пова'нiе на'ше 
и= покро'въ. Ра'дуйся, благоутро'бiе сн~а своегw` къ на'мъ 
преклони'вшая: ра'дуйся, бл~года'ть _е=гw` неwску'днw 
пребыва'ти съ на'ми возвjьща'ющая. Ра'дуйся, ст~у'ю i=кw'ну 
зало'гомъ мл\сти да'вшая: ра'дуйся, да'ръ чудодjь'йствiя 
_е='й дарова'вшая. Ра'дуйся, прило'гъ вся'кагw sла` w\т 
_о=би'тели w\тража'ющая: ра'дуйся, всему` благо'му вхо'дъ 
w\тверза'ющая. %<Р%>а'дуйся, бл~га'я врата'рнице, дв_е'ри 
ра^йскiя вjь^рнымъ w\тверза'ющая.

%<Конда'къ з~.%>

%<Х%>отя'щу и=ногда` sлочести'вому а=ми'рjь _о=би'тель 
i='верскую разори'ти, и= ста'до и='нокwвъ та'мw собра'нное 
разсjь'яти, ско'рw позна` крjь'пкое _о=би'тели заступле'нiе 
w\т бг~ома'тере, о_у=ви'дjьвъ корабли` своя^ въ пучи'нjь 
мо'ря погря'зшыя, и= ра'тники и=зги'бшыя: и= прише'дъ со 
смире'нiемъ, сребро` и= зла'то въ _о=би'тель дая'ше, 
моли'твы прося`. и='ноцы же, ви'дjьвше сiя^, возопи'ша къ 
бг~у: %<А=%>ллилу'iа.

%<I='косъ з~.%>

%<Н%>w'выя и= безчи^сленныя чудеса` показа` бг~омт~рь, 
въ _о=би'тели w=скудjь'нiе вiна`, муки` и= _е=ле'а 
восполня'ющи, бjьсну'ющыя и=сцjьля'я, хрwмы'мъ да'руя 
хожде'нiе, слjьпы^мъ прозрjь'нiе, и= вся'къ неду'гъ врачу'я, 
да ви'дяще чудеса` сiя^ воспjьва'ютъ тебjь`: Ра'дуйся, 
взбра'нная воево'до, враги` побjьжда'ющая: ра'дуйся, ско'рая 
на по'мощь призыва'ющымъ тя`. Ра'дуйся, не презира'ющая 
моле'нiя на'шегw: ра'дуйся, w=бjьща'нiя своегw` не 
w\тступа'ющая. Ра'дуйся, ско'рбь _о=би'тели въ ра'дость 
претворя'ющая: ра'дуйся, w=скудjь'нiе _о=би'тели 
восполня'ющая. Ра'дуйся, слjьпы'хъ прозрjь'нiе: ра'дуйся, 
хромы'хъ хожде'нiе. Ра'дуйся, всjь'хъ немощны'хъ 
цjьли'тельнице: ра'дуйся всjь'хъ ско'рбныхъ 
о_у=тjь'шительнице. Ра'дуйся, jа='кw не престае'ши 
промышля'ющи и= спаса'ющи на'съ: ра'дуйся, jа='кw w\т 
толи'кихъ бjь'дъ и=збавля'еши на'съ. %<Р%>а'дуйся, бл~га'я 
врата'рнице, дв_е'ри ра^йскiя вjь^рнымъ w\тверза'ющая.

%<Конда'къ и~.%>

%<С%>тра'ннw покрыва'емую w\т i=кw'ны бг~омт~ре 
_о=би'тель i='верскую слы'шавъ патрiа'рхъ нi'кwнъ, вожделjь` 
и= рwссi'йстjьй странjь` бл~года'ти _е=я` стяжа'ти 
прича'стiе: сегw` ра'ди созда'въ _о=би'тель въ че'сть 
сла'внагw _о='браза, со тща'нiемъ и=спроси` и=з\ъwбраже'нiе 
чудотво'рнагw _о='браза бг~ома'тере, да покро'вомъ _е=я` 
защища'еми, вопiю'тъ бг~у: %<А=%>ллилу'iа.

%<I='косъ и~.%>

%<В%>ся` су'щи въ вы'шнихъ, но и= ни'жнихъ не 
w\тступа'я, бл~гоизво'лила _е=си` бг~ома'ти, jа='коже 
дре'вле а=нтw'нiю дарова'ся бл~гослове'нiе горы` а=fw'нскiя 
на о_у=твержде'нiе _о=би'тели пече'рскiя, дарова'ти и= 
но'вой _о=би'тели въ странjь` рwссi'йстjьй свою` блг\дть, 
_е='юже бл~гослови'ла _е=си` а=fw'нъ, въ подо'бiи ч\стна'гw 
_о='браза твоегw`. тjь'мже взыва'емъ ти`: Ра'дуйся, страны` 
рwссi'йскiя покро'ве, ши'ршiй _о='блака: ра'дуйся, 
правосла'вныя вjь'ры въ не'й w=гражде'нiе и= 
о_у=твержде'нiе. Ра'дуйся, правосла'вныя це'ркве 
непоколеби'мый сто'лпе: ра'дуйся, _е=ресе'й и= раско'лwвъ 
w=бличе'нiе. Ра'дуйся, свjь'тлыми луча'ми чудотво'рныхъ 
i=кw'нъ всю` страну` w=заря'ющая: ра'дуйся, да'ры 
и=сцjьле'нiй и= мл\стей w\т ни'хъ и=сточа'ющая. Ра'дуйся, 
ски'птра царе'й на'шихъ о_у=твержде'нiе: ра'дуйся, врагw'въ 
о_у=страше'нiе. Ра'дуйся, ст~и'телей весе'лiе: ра'дуйся, 
i=ере'_евъ похвало`. Ра'дуйся, и='нокwвъ наста'внице: 
ра'дуйся, всегw` ро'да на'шегw спасе'нiе. %<Р%>а'дуйся, 
бл~га'я врата'рнице, дв_е'ри ра^йскiя вjь^рнымъ 
w\тверза'ющая.

%<Конда'къ f~.%>

%<В%>ся'ко тща'нiе и=му'щи w= написа'нiи честна'гw 
_о='браза мл\стивыя врата'рницы, со'нмъ по'стникwвъ 
i='верскихъ мол_е'бная пjь^нiя соверша'етъ, водо'ю w\т 
чу'дныя i=кw'ны w=мыва'етъ дску`, на не'йже и='мать 
и=з\ъwбрази'тися ч\стны'й _о='бразъ, и= преподо'бнаго 
i=амвли'ха w=свяща'етъ, и='же подвиза'вся въ постjь`, 
мл~твjь и= бдjь'нiи со все'ю бра'тiею, списа` ва'пы ст~о'ю 
водо'ю и= моща'ми w=сщ~е'нными ч\стно'е и=з\ъwбраже'нiе 
бг~ома'тере, вы'ну моля'ся и= вопiя` бг~у: %<А=%>ллилу'iа.

%<I='косъ f~.%>

%<В%>jьтi^я многовjьща^нныя, jа='кw ры^бы безгла^сныя 
ви'димъ w= тебjь`, бц\де: недоумjь'ютъ бо, ка'кw по 
досто'инству похвали'ти вся` чудеса` твоя^, jа=вл_е'нная 
ро'ду на'шему w\т ст~ы'я твоея` i=кw'ны: _е=ще' бо на пути` 
въ рwссi'йскую страну` чудодjь'йствоваше, бл~гочести'вому 
ману'илу повелjьва'я вы'купъ да'ти невjь^рнымъ, 
возбраня'ющымъ ше'ствiе ст~ы'я i=кw'ны въ страну` ру'сскую, 
и= сугу'бw _е=му` по'слjьжде w\тда'вши. мы' же, дивя'щеся, 
вjь'рнw вопiе'мъ ти`: Ра'дуйся, и=сто'чниче чуде'съ 
неизчерпа'емый: ра'дуйся, вся'кiя мл\сти пода'тельнице. 
Ра'дуйся, всегда` те'плая w= на'съ хода'таице къ бг~у: 
ра'дуйся, промышле'нiя _е=гw` w= на'съ сокро'вище. Ра'дуйся, 
су'щымъ въ бjьда'хъ прибjь'жище: ра'дуйся, скорбя'щихъ 
о_у=тjьше'нiе. Ра'дуйся, больны'хъ и=сцjьле'нiе: ра'дуйся, 
немощны'хъ о_у=крjьпле'нiе. Ра'дуйся, вдw'въ заступле'нiе: 
ра'дуйся, сиро'тствующихъ милосе'рдая мт~и. Ра'дуйся, 
заблужда'ющихъ на пу'ть и='стины w=браще'нiе: ра'дуйся, 
грjь'шникwвъ къ покая'нiю воззва'нiе. %<Р%>а'дуйся, бл~га'я 
врата'рнице, дв_е'ри ра^йскiя вjь^рнымъ w\тверза'ющая.

%<К%>онда'къ _i~.

%<С%>пасти` хотя` мнw'гiя лю'ди w\т бjь'дъ и= скорбе'й, 
и=сточа'еши бг~ома'ти неwску'дный и=сто'чникъ мл\сти, w\т 
своея` i=кw'ны ро'ду на'шему: се' бо и= въ ца'рствующемъ 
гра'дjь москвjь`, бл~га'я врата'рница jа=вля'ешися всjь^мъ 
покланя'ющымся тебjь`, ско'рое вспоможе'нiе подава'я, и= въ 
но'вой _о=би'тели i='верстjьй, бл~года'ти струи^ w\т i=кw'ны 
твоея` и=спуща'еши, и= во и=ны'хъ градjь'хъ, _о=би'телехъ и= 
ве'сехъ чту'щымъ тя` поле'зное проше'нiе и=сполня'я. Тjь'мже 
прославля'я бг~а, да'вшаго на'мъ бл~года'ть такову'ю, 
вопiе'мъ _е=му`: %<А=%>ллилу'iа.

%<I='%>косъ _i~.

%<С%>тjьна` _е=си` и='ноческому чи'ну бц\де, и= всjь^мъ 
къ тебjь` прибjьга'ющымъ: и='бо нб~се` и= земли` творе'цъ, 
все'лься въ дjь'вственной о_у=тро'бjь твое'й, научи` всjь'хъ 
чистоты` и= цjьлому'дрiя ревни'телей возглаша'ти тебjь`: 
Ра'дуйся, дв\ства сосу'де и=збра'нный: ра'дуйся, чистjь'йшiй 
_о='бразе цjьлому'дрiя. Ра'дуйся, черто'же безсjь'меннагw 
о_у=невjь'щенiя: ра'дуйся, невjь'сто неневjь'стная. 
Ра'дуйся, сjь'ятеля чистоты` ро'ждшая: ра'дуйся, вjь'рныхъ 
гд\сви сочета'вшая. Ра'дуйся, въ бу'ри и=скуше'нiй ско'рая 
помо'щнице: ра'дуйся, прило'ги врага` w\тража'ющая. 
Ра'дуйся, мглу` душевре'дныхъ страсте'й w\тгоня'ющая: 
ра'дуйся, по'мыслы w=чища'ющая. Ра'дуйся, земны^я сла^сти 
презира'ти науча'ющая: ра'дуйся, къ го'рнему о_у=мы` и= 
сердца` направля'ющая. %<Р%>а'дуйся, бл~га'я врата'рнице, 
дв_е'ри ра^йскiя вjь^рнымъ w\тверза'ющая.

%<Конда'къ а~_i.%>

%<П%>jь'нiе вся'кое побjьжда'ется, спростре'тися 
тща'щееся ко мно'жеству мно'гихъ щедро'тъ твои'хъ: 
равночи'сл_енныя бо песка` пjь^сни а='ще прино'симъ ти`, 
вл\дчце на'ша бц\де, ничто'же соверша'емъ досто'йно, jа=`же 
подава'еши на'мъ, w= тебjь` вопiю'щымъ: %<А=%>ллилу'iа.

%<I='косъ а~_i.%>

%<С%>вjьтопрiе'мную свjьщу`, су'щымъ во тмjь` бjь'дъ 
jа='вльшуюся, зри'мъ ст~у'ю i=кw'ну бг~ома'тере: 
невеще'ственный бо _о='гнь благода'ти прiе'млющи, луча'ми 
чуде'съ всjь'хъ w=заря'етъ, науча'я си'це взыва'ти 
бл~гослове'ннjьй: Ра'дуйся, во вся'кихъ ну'ждахъ ско'рое 
вспоможе'нiе: ра'дуйся, въ печа'лехъ бы'строе о_у=слы'шанiе. 
Ра'дуйся, w\т _о=гня`, меча` и= наше'ствiя и=ноплеме'нныхъ 
на'съ и=збавля'ющая: ра'дуйся, w\т гла'да и= напра'сныя 
сме'рти на'съ свобожда'ющая. Ра'дуйся, w\т jа='звы и= 
всегуби'тельства сме'ртнагw на'съ соблюда'ющая: ра'дуйся, 
бjь'дствующымъ въ пути`, на су'шjь и= на вода'хъ внеза'пное 
вспоможе'нiе. Ра'дуйся, jа='звъ душе'вныхъ и= тjьле'сныхъ 
врачева'нiе: ра'дуйся, w=ста'вленныхъ врача'ми въ свои` 
ру'ки прiе'млющая. Ра'дуйся, мл\срдая о_у=тjь'шительнице 
всjь'хъ скорбя'щихъ и= w=бремене'нныхъ: ра'дуйся, не 
w\тверга'ющая всjь'хъ презрjь'нныхъ и= w\тве'рженныхъ. 
Ра'дуйся, са'мыхъ w\тча'янныхъ и=з\ъ ро'ва поги'бели 
и=схища'ющая: ра'дуйся, и= мене` w=бнаже'ннагw до'брыхъ 
дjь'лъ, не w=ставля'ющая свои'мъ покро'вомъ и= 
заступле'нiемъ. %<Р%>а'дуйся, бл~га'я врата'рнице, дв_е'ри 
ра^йскiя вjь^рнымъ w\тверза'ющая.

%<Конда'къ в~_i.%>

%<Б%>л~года'ть да'ти восхотjь'въ долгw'въ дре'внихъ, 
всjь'хъ долгw'въ рjьши'тель человjь'кwмъ, прiи'де собо'ю ко 
w\тше'дшымъ тогw` бл~года'ти, и= раздра'въ рукописа'нiе, 
дарова` на'мъ крjь'пкое бг~облагода'тныя хода'тайство, да 
вопiе'мъ вси` моли'твами _е=я`: %<А=%>ллилу'iа.

%<I='косъ в~_i.%>

%<П%>ою'ще твоя^ чудеса`, jа=вля'_емая на'мъ въ жи'зни 
се'й, хва'лимъ тя` бц\де, jа='кw неисчерпа'емый и=сто'чникъ 
мл\сти. но припа'дая къ тебjь` пред\ъ чудотво'рною i=кw'ною 
твое'ю, мо'лимъ тя` смире'ннw, бу'ди на'мъ покро'въ и= 
защище'нiе и= въ де'нь кончи'ны на'шея, и= _е=гда` и='мамы 
предста'ти на су'дъ стра'шному пр\сто'лу сн~а твоегw`, да 
вопiе'мъ ти`: Ра'дуйся, во сла'вjь присjьдя'щая пр\сто'лу 
сн~а твоегw`, и= та'мw на'съ воспомина'ющая: ра'дуйся, съ 
сн~омъ твои'мъ и= бг~омъ вjь'чнw цр\ствующая, и= w= на'съ 
хода'тайствующая. Ра'дуйся, о_у=пова'ющымъ на тя` коне'цъ 
живота` непосты'денъ даю'щая: ра'дуйся, безболjь'зненную и= 
ми'рную кончи'ну о_у=строя'ющая. Ра'дуйся, мыта'рствъ 
го'рькихъ и=збавле'нiе: ра'дуйся, w\т вла'сти кня'зя 
возду'шнагw w=свобожде'нiе. Ра'дуйся, грjьхw'въ на'шихъ 
непоминове'нiе: ра'дуйся, по гд\сjь о_у=пова'нiе на'мъ 
бл~же'нныя жи'зни. Ра'дуйся, о_у=пова'ющымъ на тя`, 
w=десну'ю сн~а твоегw` стоя'нiе о_у=строя'ющая: ра'дуйся, 
бл~же'ннагw гла'са _о='нагw, нб\снагw цр\ствiя наслjь'дiе 
w=бjьща'ющагw, слы'шати сподобля'ющая. Ра'дуйся, бл~га'я 
мт~и, всjь'хъ чту'щихъ тя` жи'ти съ собо'ю вселя'ющая: 
ра'дуйся, крjь'пкая наде'ждо вjь'чнагw спасе'нiя всjь^мъ 
хр\стiа'нwмъ. %<Р%>а'дуйся, бл~га'я врата'рнице, дв_е'ри 
ра^йскiя вjь^рнымъ w\тверза'ющая.

%<Конда'къ г~_i.%>

%<_W%> всепjь'тая мт~и, прест~а'я гп\сже` дв~о бц\де, 
при'зри на на'съ принося'щихъ смире'ннw со слеза'ми ма^лыя 
сiя^ моли^твы пред\ъ преч\стымъ твои'мъ _о='бразомъ, и= все` 
о_у=пова'нiе и= наде'жду возложи'вшихъ на тя`, и= и=зба'ви 
на'съ всjь'хъ бjь'дъ и= напа'стей въ животjь` се'мъ, и= 
бу'дущiя и=зми` му'ки, да спаса'емiи тобо'ю вопiе'мъ вы'ну: 
%<А=%>ллилу'iа. %<Три'жды.%>

%<И= па'ки чте'тся пе'рвый i='косъ: А='%>гг~лъ 
предста'тель: %<и= конда'къ пе'рвый: В%>збра'нной воево'дjь:

%<Сконча'вшуся же а=ка'fiсту,глаго'летъ сщ~е'нникъ 
а='бiе:%>

%<В%>о'нмемъ, прему'дрость, во'нмемъ.

%<Прокi'менъ, гла'съ д~: П%>омяну` и='мя твое` во 
вся'комъ ро'дjь и= ро'дjь.

%<Стi'хъ: С%>лы'ши дщи` и= ви'ждь, и= приклони` о_у='хо 
твое`.

%<Сщ~е'нникъ: П%>рему'дрость, про'сти, о_у=слы'шимъ 
ст~а'гw _е=v\глiа. Ми'ръ всjь^мъ.

%<Ли'къ: И=%> ду'хови твоему`.

%<Сщ~е'нникъ: W\Т%> луки` ст~а'гw _е=v\глiа чте'нiе.

%<Ли'къ: С%>ла'ва тебjь`, гд\си, сла'ва тебjь`.

%<Сщ~е'нникъ: В%>о'нмемъ.

%<И= глаго'летъ _е=v\глiе w\т луки`, зача'ло д~:%>

%<В%>о дни^ _о='ны, воста'вши марiа'мъ, и='де въ гw'рняя 
со тща'нiемъ во гра'дъ i=у'довъ. И= вни'де въ до'мъ 
заха'рiинъ, и= цjьлова` _е=лiсаве'тъ. И= бы'сть, jа='кw 
о_у=слы'ша _е=лiсаве'тъ цjьлова'нiе мр~i'ино, взыгра'ся 
младе'нецъ во чре'вjь _е=я`: и= и=спо'лнися дх~а ст~а 
_е=лiсаве'тъ. И= возопи` гла'сомъ ве'лiимъ, и= рече`: 
бл~гослове'на ты` въ жена'хъ, и= бл~гослове'нъ пло'дъ чре'ва 
твоегw`. И= w\тку'ду мнjь` сiе`, да прiи'де мт~и гд\са 
моегw` ко мнjь`; Се' бо jа='кw бы'сть гла'съ цjьлова'нiя 
твоегw` во о_у='шiю мое'ю, взыгра'ся младе'нецъ ра'дощами во 
чре'вjь мое'мъ. И= бл~же'нна вjь'ровавшая, jа='кw бу'детъ 
соверше'нiе глагw'ланнымъ _е='й w\т гд\са. И= рече` 
марiа'мъ: вели'читъ душа` моя` гд\са, и= возра'довася дх~ъ 
мо'й w= бз~jь сп~сjь мое'мъ. Jа='кw призрjь` на смире'нiе 
рабы` своея`: се' бо w\т ны'нjь о_у=бл~жа'тъ мя` вси` ро'ди. 
Jа='кw сотвори` мнjь` вели'чiе си'льный, и= ст~о и='мя 
_е=гw`. Пребы'сть же марiа'мъ съ не'ю jа='кw три` мц\сы, и= 
возврати'ся въ до'мъ сво'й.

%<Ли'къ: С%>ла'ва тебjь`, гд\си, сла'ва тебjь`.

%<Сла'ва, гла'съ s~:%>

%<М%>л~твами бц\ды, мл\стиве, w=чи'сти мно'ж_ества 
согрjьше'нiй на'шихъ.

%<И= ны'нjь:%>

%<М%>л~твами бц\ды, мл\стиве, w=чи'сти мно'ж_ества 
согрjьше'нiй на'шихъ.

%<Та'же:%>

%<П%>оми'луй мя`, бж~е, по вели'цjьй мл\сти твое'й, и= 
по мно'жеству щедрw'тъ твои'хъ w=чи'сти беззако'нiе мое`.

%<Гла'съ s~:%>

%<Н%>е ввjь'ри мя` человjь'ческому предста'тельству, 
прест~а'я вл\дчце, но прiими` моле'нiе раба` твоегw`: 
ско'рбь бо w=бдержи'тъ мя`, терпjь'ти не могу` де'мwнскагw 
стрjьля'нiя, покро'ва не и='мамъ, ниже` гдjь` прибjь'гну 
_о=кая'нный, всегда` побjьжда'емь, и= о_у=тjьше'нiя не 
и='мамъ, ра'звjь тебе` вл\дчце мi'ра: о_у=пова'нiе и= 
предста'тельство вjь'рныхъ, не пре'зри моле'нiе мое`, 
поле'зно сотвори`.

%<И= по си'хъ глаго'летъ сщ~е'нникъ:%>

%<С%>п~си`, бж~е, лю'ди твоя^ и= бл~гослови` достоя'нiе 
твое`, посjьти` мi'ръ тво'й мл\стiю и= щедро'тами, возвы'си 
ро'гъ хр\стiа'нъ правосла'вныхъ и= низпосли` на ны` мл\сти 
твоя^ бога^тыя: мл~твами всепреч\стыя вл\дчцы на'шея бц\ды 
и= приснодв~ы мр~i'и: си'лою чт\сна'гw и= животворя'щагw 
кр\ста`: предста'тельствы чт\сны'хъ нб\сныхъ си'лъ 
безпло'тныхъ: чт\сна'гw, сла'внагw пр\оро'ка, предте'чи и= 
кр\сти'теля i=wа'нна: ст~ы'хъ сла'вныхъ и= всехва'льныхъ 
а=п\слъ: и=`же во ст~ы'хъ _о=т_е'цъ на'шихъ, и= вселе'нскихъ 
вели'кихъ о_у=чи'телей и= ст~и'телей, васi'лiа вели'кагw, 
григо'рiа бг~осло'ва и= i=wа'нна златоу'стагw: и='же во 
ст~ы'хъ _о=тца` на'шегw нiкола'а, а=рхiеп\скпа 
мv"рлv"кi'йскагw, чудотво'рца: ст~ы'хъ равноап\сльныхъ 
меfо'дiа и= кv"рi'лла, о_у=чи'телей слове'нскихъ, ст~ы'хъ 
равноап\сльныхъ вели'кагw кн~зя влади'мiра и= вели'кiя 
кн~ги'ни _о='льги: и=`же во ст~ы'хъ _о=т_е'цъ на'шихъ всея` 
рwссi'и чудотво'рц_евъ, мiхаи'ла, петра`, а=ле_ксi'а, 
i=w'ны, фiлi'ппа, и= сщ~енномч~нкwвъ патрiа'рхwвъ i='wва, 
_е=рмоге'на и= тv'хwна: ст~и'телей мака'рiа, i=нноке'нтiа и= 
фiларе'та, митрополi'тwвъ моско'вскихъ: ст~и'теля дими'трiа, 
митрополi'та росто'вскагw: ст~и'теля влади'мiра, 
митрополi'та кi'евскагw и= га'лицкагw: ст~и'теля венiамi'на, 
митрополi'та петрогра'дскагw: ст~и'теля i=гна'тiа, _е=п\скпа 
кавка'зскагw: ст~и'теля fеофа'на _е=п\скпа, затво'рника 
вы'шинскагw: ст~и'теля i=wаса'фа, _е=п\скпа белгоро'дскагw: 
ст~ы'хъ сла'вныхъ и= добропобjь'дныхъ мч~никwвъ: ст~а'гw 
великомч~нка и= побjьдоно'сца геw'ргiа: ст~а'гw великомч~нка 
и= цjьли'теля пантелеи'мона: ст~ы'я мч~нцы вели'кiя княги'ни 
_е=лiсаве'ты: ст~ы'хъ бл~говjь'рныхъ кн~зе'й а=ле_кса'ндра 
не'вскагw, данiи'ла моско'вскагw и= дими'трiа донска'гw: 
прп\дбныхъ и= бг~оно'сныхъ _о=т_е'цъ на'шихъ: се'ргiа и= 
нi'кwна, и=гу'менwвъ ра'донежскихъ: прп\дбныхъ а=нтw'нiа и= 
fеодо'сiа и= про'чихъ кiевопече'рскихъ чудотво'рц_евъ: 
прп\дбнагw серафi'ма саро'вскагw: прп\дбнагw i='wва, 
и=гу'мена поча'евскагw: прп\дбномч~нка корни'лiа 
псковопече'рскагw: прп\дбнагw а=мвро'сiа, ста'рца 
_о='птинскагw: прп\дбнагw паi'сiа величко'вскагw: прп\дбныхъ 
схимона'ха кv"рi'лла и= схимона'хини марi'и: ст~а'гw 
прв\днагw i=wа'нна кроншта'дтскагw чудотво'рца: ст~ы'я 
бл~же'нныя ма'тери _ксе'нiи петербу'ргскiя: ст~ы'хъ и= 
прв\дныхъ бг~о_от_е'цъ i=wакi'ма и= а='нны: и= всjь'хъ 
ст~ы'хъ: мо'лимъ тя`, многомл\стве гд\си, о_у=слы'ши на'съ 
грjь'шныхъ, моля'щихся тебjь`, и= поми'луй на'съ.

%<Ли'къ: Г%>д\си поми'луй, %<в~_i.%>

%<Возгла'съ: М%>и'лостiю и= щедро'тами и= 
чл~вjьколю'бiемъ _е=диноро'днагw твоегw` сн~а, съ ни'мже 
бл~гослове'нъ _е=си`, со прест~ы'мъ и= бл~ги'мъ и= 
животворя'щимъ твои'мъ дх~омъ, ны'нjь и= при'снw и= во 
вjь'ки вjькw'въ.

%<Ли'къ: А=%>ми'нь.

%<Пjь'снь з~.%>

%<I=рмо'съ: W\Т%> i=уде'и доше'дше _о='троцы въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша, пою'ще: _о=тц_е'въ бж~е, бл~гослове'нъ _е=си`.

%<Н%>а'ше сп~се'нiе jа='коже восхотjь'лъ _е=си`, сп~се, 
о_у=стро'ити, во о_у=тро'бу дв~ыя всели'лся _е=си`, ю='же 
мi'ру предста'тельницу показа'лъ _е=си`: _о=т_е'цъ на'шихъ, 
бж~е, бл~гослове'нъ _е=си`.

%<В%>оли'теля ми'лости, _е=го'же родила` _е=си` мт~и 
ч\стая, о_у=моли` и=зба'витися w\т прегрjьше'нiй и= 
душе'вныхъ скве'рнъ, вjь'рою зову'щымъ: _о=т_е'цъ на'шихъ, 
бж~е, бл~гослове'нъ _е=си`.

%<Сла'ва:%>

%<С%>окро'вище сп~се'нiя и= и=сто'чникъ нетлjь'нiя тя` 
ро'ждшую, и= сто'лпъ о_у=твержде'нiя, и= две'рь покая'нiя 
зову'щымъ показа'лъ _е=си`: _о=т_е'цъ на'шихъ, бж~е, 
бл~гослове'нъ _е=си`.

%<И= ны'нjь:%>

%<Т%>jьл_е'сныя сла'бwсти и= душ_е'вныя неду'ги, 
бг~ороди'тельнице, любо'вiю приступа'ющихъ къ кро'ву 
твоему`, дв~о, и=сцjьли'ти сподо'би, сп~са хр\ста` на'мъ 
ро'ждшая.

%<Пjь'снь и~.%>

%<I=рмо'съ: Ц%>р~я` нб\снаго, _е=го'же пою'тъ вw'и 
а='гг~льстiи, хвали'те и= превозноси'те во вся^ вjь'ки.

%<П%>о'мощи jа='же w\т тебе` тре'бующыя, не пре'зри, 
дв~о, пою'щыя и= превознося'щыя тя` во вjь'ки.

%<Н%>еможе'нiе души` моея` и=сцjьля'еши и= тjьл_е'сныя 
болjь^зни, дв~о, да тя` просла'влю, ч\стая, во вjь'ки.

%<Сла'ва:%>

%<И=%>сцjьле'нiй бога'тство и=злива'еши вjь'рнw пою'щымъ 
тя`, дв~о, и= превознося'щымъ неизрече'нное твое` рж\ство`.

%<И= ны'нjь:%>

%<Н%>апа'стей ты` прило'ги w\тгоня'еши и= страсте'й 
нахо'ды дв~о: тjь'мже тя` пое'мъ во вся^ вjь'ки.

%<Пjь'снь f~.%>

%<I=рмо'съ: В%>ои'стинну бг~оро'дицу тя` и=сповjь'дуемъ, 
сп~се'нiи тобо'ю, дв~о ч\стая, съ безпло'тными ли'ки тя` 
велича'юще.

%<Т%>о'ка сле'зъ мои'хъ не w\тврати'ся, jа='же w\т 
вся'кагw лица` вся'ку сле'зу w\те'мшаго, дв~о, хр\ста` 
ро'ждшая.

%<Р%>а'дости мое` се'рдце и=спо'лни, дв~о, jа='же 
ра'дости прiе'мшая и=сполне'нiе, грjьхо'вную печа'ль 
потребля'ющи.

%<П%>риста'нище и= предста'тельство тебjь` 
прибjьга'ющихъ бу'ди, дв~о, и= стjьна` неруши'мая, 
прибjь'жище же и= покро'въ, и= весе'лiе.

%<Сла'ва:%>

%<С%>вjь'та твоегw` заря'ми просвjьти`, дв~о, мра'къ 
невjь'дjьнiя w\тгоня'ющи, бл~говjь'рнw бц\ду тя` 
и=сповjь'дающихъ.

%<И= ны'нjь:%>

%<Н%>а мjь'стjь w=sлобле'нiя не'мwщи смири'вшагwся, 
дв~о, и=сцjьли`, и=з\ъ нездра'вiя во здра'вiе претворя'ющи.

%<И= а='бiе:%>

%<Д%>осто'йно _е='сть, jа='кw вои'стинну бл~жи'ти тя` 
бц\ду, приснобл~же'нную и= пренепоро'чную, и= мт~рь бг~а 
на'шегw. Чт\снjь'йшую херувi^мъ и= сла'внjьйшую без\ъ 
сравне'нiя серафi^мъ, без\ъ и=стлjь'нiя бг~а сло'ва 
ро'ждшую, су'щую бц\ду тя` велича'емъ.

%<И= кади'тъ сщ~е'нникъ же'ртвенникъ и= лю'ди, и= мы` 
пое'мъ настоя'щыя бг~оро'дичны, гла'съ и~:%>

%<В%>ы'шшую нб~съ и= чи'стшую свjь'тлостей со'лнечныхъ, 
и=зба'вльшую на'съ w\т кля'твы, вл\дчцу мi'ра пjь'сньми 
почти'мъ.

%<W\Т%> мно'гихъ мои'хъ грjьхw'въ немощству'етъ тjь'ло, 
немощству'етъ и= душа` моя`: къ тебjь` прибjьга'ю, 
бл~года'тнjьй, наде'ждо ненаде'жныхъ, ты' ми помози`.

%<В%>л\дчце и= мт~и и=зба'вителя, прiими` моле'нiе 
недосто'йныхъ ра^бъ твои'хъ, да хода'тайствуеши къ 
ро'ждшемуся w\т тебе`: _w вл\дчце мi'ра, бу'ди хода'таица.

%<П%>ое'мъ прилjь'жнw тебjь` пjь'снь ны'нjь всепjь'той 
бц\де ра'достнw, со предте'чею, и= всjь'ми ст~ы'ми, моли` 
бц\де, _е='же о_у=ще'дрити ны`.

%<В%>ся^ а='гг~лwвъ вw'инства, предте'че гд\снь, 
а=п\слwвъ двоенадеся'тице, ст~i'и вси` съ бц\дею сотвори'те 
мл~тву, во _е='же сп~сти'ся на'мъ.

%<I=ере'й, и=ли` дiа'конъ:%>

%<П%>оми'луй на'съ, бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

%<Ли'къ: Г%>д\си поми'луй, %<три'жды.%>

%<_Е=%>ще` мо'лимся w= вели'комъ господи'нjь и= _о=тцjь` 
на'шемъ ст~jь'йшемъ патрiа'рсjь а=ле_ксi'и и= w= все'мъ во 
хр\стjь` бра'тствjь на'шемъ, и= w= вся'кой души` 
хрiстiа'нстjьй, скорбя'щей же и= w=sло'бленнjьй, мл\сти 
бж~iя и= по'мощи тре'бующей: w= покрове'нiи гра'да сегw` и= 
живу'щихъ въ не'мъ: w= ми'рjь и= состоя'нiи всегw` мi'ра: w= 
бл~гостоя'нiи ст~ы'хъ бж~iихъ цр~кве'й: w= сп~се'нiи и= 
по'мощи со тща'нiемъ и= стра'хомъ бж~iимъ тружда'ющихся и= 
служа'щихъ _о=т_е'цъ и= бра'тiй на'шихъ: w= w=ста'вльшихся 
и= во w\тше'ствiи су'щихъ: w= и=сцjьле'нiи въ не'мощехъ 
лежа'щихъ: w= о_у=спе'нiи, w=сла'бjь, блаже'ннjьй па'мяти и= 
w=ставле'нiи грjьхw'въ всjь'хъ преждеw\тше'дшихъ _о=т_е'цъ 
и= бра'тiй на'шихъ, здjь` лежа'щихъ и= повсю'ду, 
правосла'вныхъ: w= и=збавле'нiи плjьне'нныхъ, и= w= 
бра'тiяхъ на'шихъ во слу'жбахъ су'щихъ, и= w= всjь'хъ 
служа'щихъ и= служи'вшихъ во ст~jь'мъ хра'мjь се'мъ рце'мъ.

%<_Е=%>ще` мо'лимся w= _е='же сохрани'тися гра'ду сему`, 
и= ст~о'му хра'му сему` и= вся'кому гра'ду и= странjь`, w\т 
гла'да, губи'тельства, тру'са, пото'па, _о=гня`, меча`, 
наше'ствiя и=ноплеме'нникwвъ и= междоусо'бныя бра'ни: w= 
_е='же ми'лостиву и= бл~гоувjь'тливу бы'ти бл~го'му и= 
чл~вjьколюби'вому бг~у на'шему, w\тврати'ти вся'кiй гнjь'въ 
на ны` дви'жимый, и= и=зба'вити ны` w\т належа'щагw и= 
пра'веднагw своегw` преще'нiя, и= поми'ловати ны`.

%<_Е=%>ще` мо'лимся w= мл\сти, жи'зни, ми'рjь, здра'вiи, 
сп~се'нiи, посjьще'нiи, проще'нiи и= бл~гопоспjьше'нiи 
рабw'въ бж~iихъ, бра'тiи и= прихо'жанъ ст~а'гw хра'ма сегw`.

%<_Е=%>ще` мо'лимся, и= w= _е='же о_у=слы'шати гд\су 
бг~у гла'съ моле'нiя на'съ грjь'шныхъ, и= поми'ловати на'съ.

%<Возгла'съ: О_у=%>слы'ши ны`, бж~е, сп~си'телю на'шъ, 
о_у=пова'нiе всjь'хъ конц_е'въ земли` и= су'щихъ въ мо'ри 
дале'че: и= ми'лостивъ, ми'лостивъ бу'ди, вл\дко, w= 
грjьсjь'хъ на'шихъ, и= поми'луй ны`.

%<М%>л\стивъ бо и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у` и= сн~у и= ст~о'му дх~у, 
ны'нjь и= при'снw и= во вjь'ки вjькw'въ.

%<Ли'къ: А=%>ми'нь.

%<Сщ~е'нникъ: К%>о прест~jь'й вл\дчцjь на'шей бц\дjь и= 
приснодв~jь мр~i'и помо'лимся.

%<Ли'къ: П%>рест~а'я бц\де, сп~си` на'съ.

%<И= глаго'летъ сщ~е'нникъ мл~тву сiю`:%>

%<_W%> прест~а'я вл\дчце и= гп\сже` бц\де, прiими` 
недосто'йную мл~тву на'шу, и= сохрани` w\т навjь^тъ sлы'хъ 
человjь^къ, и= w\т напра'сныя сме'рти, и= да'руй на'мъ 
пре'жде конца` покая'нiе. На моле'нiе на'ше о_у=мл\срдися, 
и= ра'дость вмjь'сто печа'ли да'руй. И= и=зба'ви на'съ, 
гп\сже`, w\т вся'кiя бjьды` и= напа'сти, ско'рби и= 
болjь'зни, и= w\т вся'кагw sла`, и= сподо'би на'съ, 
грjь'шныхъ рабw'въ свои'хъ, w=десну'ю ста'ти во второ'мъ 
прише'ствiи сн~а твоегw` хр\ста` бг~а на'шегw, и= 
наслjь'дники на'съ бы'ти сподо'би цр\ствiя нб\снагw, и= 
жи'зни вjь'чныя, со всjь'ми ст~ы'ми въ безконе'чныя вjь'ки.

%<Ли'къ: А=%>ми'нь.

%<Сщ~е'нникъ: П%>рему'дрость. Прест~а'я бц\де, сп~си` 
на'съ.

%<Ли'къ: Ч%>т\снjь'йшую херувi^мъ и= сла'внjьйшую без\ъ 
сравне'нiя серафi^мъ, без\ъ и=стлjь'нiя бг~а сло'ва 
ро'ждшую, су'щую бц\ду тя` велича'емъ.

%<Сщ~е'нникъ: С%>ла'ва тебjь`, хр\сте` бж~е, 
о_у=пова'нiе на'ше, сла'ва тебjь`.

%<Ли'къ: С%>ла'ва _о=ц~у`, и= сн~у, и= ст~о'му дх~у, и= 
ны'нjь и= при'снw, и= во вjь'ки вjькw'въ, а=ми'нь.

%<Г%>д\си поми'луй, %<три'жды.%> Благослови`.

%<Сщ~е'нникъ: Х%>р\сто'съ и='стинный бг~ъ на'шъ, 
мл~твами преч\стыя своея` мт~ре, ст~ы'хъ сла'вныхъ и= 
всехва'льныхъ а=п\слъ, ст~ы'хъ прв\дныхъ бг~о_от_е'цъ 
i=wакi'ма и= а='нны, и= всjь'хъ ст~ы'хъ, поми'луетъ и= 
сп~се'тъ на'съ, jа='кw бл~гъ и= чл~вjьколю'бецъ.

%<Ли'къ: Г%>д\си поми'луй, %<три'жды.%>

%<Велича'нiе:%>

%<В%>елича'емъ тя`, прест~а'я дв~о, бг~оизбра'нная 
_о=трокови'це, и= чти'мъ _о='бразъ тво'й ст~ы'й, и='мже 
то'чиши и=сцjьл_е'нiя всjь^мъ съ вjь'рою притека'ющымъ.


