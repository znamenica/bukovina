<::рус> Библиотека святоотеческой литературы

<::лат> http://orthlib.ru

<::рус> Текст сконвертирован по изданию: Православный 
богослужебный сборник, издательство Московской Патриархии, 
1991, с.255-259

<::слав>

%<Послjь'дованiе моле'бнагw пjь'нiя въ недjь'лю 
правосла'вiя%>



%<По'слjь чте'нiя часw'въ и=ли` по'слjь лiтургi'и и=з\ъ 
_о=лтаря` и=схо'дятъ все` сщ~еннослужи'тели. Выно'сятся 
i=кw^ны сп~си'теля и= бг~ома'тери и= полага'ются на 
а=нало'jь посреди` хра'ма.%>

%<Дiа'конъ: Б%>лг\сви`, влады'ко. %<I=ере'й: 
Б%>лг\све'нъ бг~ъ на'шъ всегда`: %<Хо'ръ: А=%>ми'нь. 
%<Ц%>р~ю` нб~е'сный:

%<Чте'цъ: Т%>рист~о'е, по %<_О='%>ч~е на'шъ. %<Г%>д\си, 
поми'луй (в~_i). %<П%>рiиди'те, поклони'мся. %<_Псало'мъ 
_о~д-й: И=%>сповjь'мыся тебjь`, бж~е: %<Сла'ва и= ны'нjь. 
А=%>ллилу'iа %<(три'жды).%>

%<Дiа'конъ произно'ситъ вели'кую _е=ктенiю`, и= по 
проше'нiи: W=%> пла'вающихъ: %<прилага'етъ прош_е'нiя:%>

%<W=%> _е='же мл\стивымъ _о='комъ призрjь'ти на ст~у'ю 
свою` цр~ковь, и= соблюсти` ю=` невреди'му и= непреwбори'му 
w\т _е=ресе'й и= суевjь'рiй, и= ми'ромъ свои'мъ w=гради'ти, 
гд\су помо'лимся.

%<W=%> _е='же о_у=ти'шити раздира'нiе _е=я`, и= си'лою 
ст~а'гw дх~а w=брати'ти всjь'хъ w\тступи'вшихъ къ позна'нiю 
и='стины, и= сопричести` ко и=збра'нному своему` ста'ду, 
гд\су помо'лимся.

%<W=%> _е='же просвjьти'ти вся^ свjь'томъ своегw` 
бг~оразу'мiя, вjь'рныхъ же свои'хъ о_у=крjьпи'ти, и= 
непоколеби'мыхъ въ правовjь'рiи соблюсти`, гд\су помо'лимся.

%<W=%> и=зба'витися на'мъ:

%<Хо'ръ: Б%>г~ъ гд\сь, и= jа=ви'ся на'мъ:

%<Тропа'рь, гла'съ д~:%>

%<Б%>л~года'рни су'ще недосто'йнiи раби` твои`, гд\си, 
w= твои'хъ вели'кихъ бл~годjья'нiихъ, на на'съ бы'вшихъ, 
сла'вяще тя` хва'лимъ, бл~гослови'мъ, бл~годари'мъ, пое'мъ 
и= велича'емъ твое` бл~гоутро'бiе, и= ра'бски любо'вiю 
вопiе'мъ ти`: бл~годjь'телю, сп~се на'шъ, сла'ва тебjь`.

%<Сла'ва, гла'съ г~: Т%>вои'хъ бл~годjья'нiй и= дарw'въ 
ту'не, jа='кw раби` непотре'бнiи сподо'бльшеся, влады'ко, къ 
тебjь` о_у=се'рднw притека'юще, бл~годаре'нiе по си'лjь 
прино'симъ, и= тебе`, jа='кw бл~годjь'теля и= творца` 
сла'вяще, вопiе'мъ: сла'ва тебjь`, бж~е преще'дрый.

%<И= ны'нjь, гла'съ д~: Jа='%>кwже вы'шнiя тве'рди 
бл~голjь'пiе, и= ни'жнюю споказа'лъ _е=си` красоту` свята'гw 
селе'нiя сла'вы твоея`, гд\си, о_у=тверди` сiе` во вjь'къ 
вjь'ка, и= прiими` на'шя въ не'мъ непреста'ннw приноси^мая 
тебjь` мол_е'нiя бц\дею, всjь'хъ животе` и= воскр~се'нiе.

%<Дiа'конъ: В%>о'нмемъ. %<I=ере'й: М%>и'ръ всjь^мъ. 
%<Чте'цъ: И=%> ду'хови твоему`. %<Дiа'конъ: П%>рем\дрость, 
во'нмемъ.

%<Чте'цъ: П%>рокi'менъ, гла'съ д~: Насажде'ни въ дому` 
гд\сни, во дво'рjьхъ бг~а на'шего процвjьту'тъ. 
%<(Стi'хъ:)%> Возвесели'тся прв\дникъ w= гд\сjь, и= 
о_у=пова'етъ на него`.

%<Чте'цъ: К%>ъ ри'млянwмъ посла'нiя свята'гw а=п\сла 
па'vла чте'нiе.

%<А=по'столъ къ ри'млянwмъ, зача'ло рк~а:%>

%<Б%>ра'тiе, молю` вы`, блюди'теся w\т творя'щихъ 
ра^спри и= раздо'ры, кромjь` о_у=че'нiя, _е=му'же вы` 
научи'стеся, и= о_у=клони'теся w\т ни'хъ. таковi'и бо 
гд\севи на'шему i=и~су хр\сту` не рабо'таютъ, но своему` 
чре'ву: и=`же бл~ги'ми словесы` и= бл~гослове'нiемъ 
прельща'ютъ сердца` неsло'бивыхъ. ва'ше бо послуша'нiе ко 
всjь^мъ дости'же: ра'дуюся же _е='же w= ва'съ. хощу' же 
ва'съ му'дрыхъ о_у='бw бы'ти во бл~го'е, просты'хъ же въ 
sло'е. бг~ъ же ми'ра да сокруши'тъ сатану` под\ъ но'ги ва^ша 
вско'рjь. благода'ть гд\са на'шего i=и~са хр\ста` съ ва'ми, 
а=ми'нь.

%<_Е=v\глiе w\т матfе'а, зача'ло _о~_е.%>

%<На сугу'бой _е=ктенiи`, по _Е=%>ще` мо'лимся w= 
вели'комъ господи'нjь: %<прибавля'ются прош_е'нiя:%>

%<Н%>е хотя'й сме'рти грjь'шныхъ, но w=жида'яй 
w=браще'нiя и= покая'нiя, соедини` всjь'хъ во ст~jь'й 
твое'й це'ркви, мо'лимъ ти ся, всеси'льный тво'рче, 
о_у=слы'ши и= поми'луй.

%<О_у=%>стро'ивый мi'ръ се'й въ сла'ву твою` сотвори`, 
jа='кw да и='стинною вjь'рою и бл~гоче'стiемъ тебе` бг~а 
на'шего, просла'вятъ, мо'лимъ ти ся, всеси'льный тво'рче, 
о_у=слы'ши и поми'луй.

%<Д%>а'вый за'повjьдь твою` на'мъ, _е='же люби'ти тебе`, 
бг~а на'шего, и= бли'жняго своего`, сотвори`, да 
н_е'нависти, вражды^, _о=би^ды, и= про'чыя беззакw'нiя 
прекратя'тся, и='стинная же любо'вь да цр\ствуетъ въ 
ср\дца'хъ на'шихъ, мо'лимъ ти ся, сп~си'телю на'шъ, 
о_у=слы'ши и= мл\стивнw поми'луй.

%<I=ере'й гл~етъ возгла'съ: О_у=%>слы'ши ны`, бж~е: 
%<Хо'ръ: А=%>ми'нь.

%<Дiа'конъ: Г%>д\су помо'лимся. %<Хо'ръ: Г%>д\си, 
поми'луй. %<I=ере'й чита'етъ моли'тву:%>

%<В%>севы'шнiй бж~е, влады'ко и= содjь'телю всея` 
тва'ри, наполня'яй вся^ вели'чествомъ твои'мъ, и= содержа'й 
си'лою твое'ю! тебjь`, вседарови'тому гд\су на'шему, мы` 
недосто'йнiи, бл~годаре'нiе прино'симъ, jа='кw не 
w\твраща'ешися на'съ беззако'нiй ра'ди на'шихъ, но па'че 
предваря'еши ны` щедро'тами твои'ми. ты` ко и=збавле'нiю 
на'шему посла'лъ _е=си` _е=диноро'днаго твоего` сн~а, и= 
бл~говjьсти'лъ безмjь'рное твое` къ ро'ду человjь'ческому 
снизхожде'нiе, jа='кw хотjь'нiемъ хо'щеши и= w=жида'еши, 
_е='же w=брати'тися на'мъ къ тебjь`, и= сп~с_е'нымъ бы'ти. 
ты` снизходя` къ не'мощи на'шегw _е=стества`, 
о_у=крjьпля'еши на'съ всеси'льною ст~а'гw твоегw` дх~а 
благода'тiю, о_у=тjьша'еши сп~си'тельною вjь'рою и= 
соверше'нною наде'ждою вjь'чныхъ бла^гъ, и= руково'дствуя 
и=збра'нныхъ твои'хъ въ го'рнiй сiw'нъ, соблюда'еши jа='кw 
зjь'ницу _о='ка. и=сповjь'дуемъ, гд\си, вели'кое твое` и= 
безприкла'дное чл~вjьколю'бiе и= мл\срдiе. но ви'дяще 
мно'гихъ поползнов_е'нiя, прилjь'жнw тя`, всебл~гi'й гд\си, 
мо'лимъ: при'зри на цр~ковь твою` и= ви'ждь, jа='кw твое` 
сп~си'тельное бл~говjь'стiе а='ще и= ра'достнw прiя'хомъ, но 
те'рнiе суеты` и= стр\сте'й твори'тъ _о='ное въ нjь'кiихъ 
малопло'дно, въ нjь'кiихъ же и= безпло'дно, и= по 
о_у=множе'нiю беззако'нiй, _о='вiи _е=ресьми`, _о='вiи 
раско'ломъ проти'вящеся _е=v\гльской твое'й и='стинjь, 
w\тступа'ютъ w\т достоя'нiя твоегw`, w\трjьва'ютъ твою` 
бл~года'ть, и= поверга'ютъ себе` суду` твоегw` прест~а'гw 
сло'ва. Премилосе'рдый и= всеси'льный, не до конца` 
гнjь'ваяйся гд\си, бу'ди ми'лостивъ, мо'литъ тя` твоя` 
цр~ковь, представля'ющи тебе` нача'льника и= соверши'теля 
сп~се'нiя на'шегw i=и~са хр\ста`, бу'ди мл\стивъ на'мъ, 
о_у=крjьпи` на'съ въ правовjь'рiи си'лою твое'ю, 
заблужда'ющымъ же просвjьти` разу^мныя _о='чи свjь'томъ 
твои'мъ бж~е'ственнымъ, да о_у=разумjь'ютъ твою` и='стину, 
о_у=мягчи` и='хъ w=жесточе'нiе, и= w\тве'рзи слу'хъ, да 
позна'ютъ гла'съ тво'й и= w=братя'тся къ тебjь`, сп~си'телю 
на'шему. и=спра'ви, гд\си, и=ны'хъ развраще'нiе и= жи'знь, 
несогла'сную хр\стiа'нскому бл~гоче'стiю: сотвори`, да вси` 
ст~w и= непоро'чнw поживе'мъ, и= та'кw сп~си'тельная вjь'ра 
о_у=корени'тся, и= плодоно'сна въ сердца'хъ на'шихъ 
пребу'детъ. не w\тврати` лица` твоегw` w\т на'съ, гд\си, 
возда'ждь на'мъ ра'дость сп~се'нiя твоегw`. пода'ждь, гд\си, 
и= па'стыр_емъ цр~кве твоея` ст~у'ю ре'вность, и= попече'нiе 
и='хъ w= спасе'нiи и= w=браще'нiи заблужда'ющихъ дх~омъ 
_е=v\гльскимъ раствори`: да тобо'ю вси` руководи'ми, 
дости'гнемъ, и=дjь'же соверше'нiе вjь'ры, и=сполне'нiе 
наде'жды и= и='стинная любо'вь, и= та'мw съ ли^ки 
ч\стjь'йшихъ нб\сныхъ си'лъ просла'вимъ тебе`, гд\са 
на'шего, _о=ц~а` и= сн~а и= ст~а'го дх~а во вjь'ки вjькw'въ. 
а=ми'нь.

%<[Дiа'конъ возглаша'етъ%>{<::рус>Заключенное в 
квадратные скобки <-> до возгласа <::слав> <((>%<С%>ла'ва 
тебjь`, бг~у, бл~года'телю на'шему, во вjь'ки вjькw'въ<))> 
<-> <::рус> бывает в кафедральных соборах.<::слав>}%<:%> 
%<К%>то` бо'гъ ве'лiй, jа='кw бг~ъ на'шъ; ты` _е=си` бг~ъ, 
творя'й чудеса` _е=ди'нъ.

%<Пото'мъ вы'сшимъ гла'сомъ: К%>то` бо'гъ ве'лiй, jа='кw 
бг~ъ на'шъ: %<и= сно'ва высоча'йшимъ гла'сомъ: К%>то` бо'гъ 
ве'лiй:

%<И= продолжа'етъ дiа'конъ: П%>равосла'вiя де'нь 
пра'зднующе, правосла'внiи лю'дiе, наипа'че просла'вимъ 
вино'вника всjь'хъ бла^гъ бг~а, и='же сы'й блг\све'нъ во 
вjь'ки. се'й бг~ъ на'шъ, промышля'я и= о_у=твержда'я 
возлю'бленное свое` достоя'нiе ст~у'ю цр~ковь, пра'_отц_евъ 
преступле'нiемъ w\тпа'дшихъ о_у=тjьша'я нело'жнымъ свои'мъ 
сло'вомъ, _е=ще` въ раи` w=снова'нiе _е='й положи`. се'й 
бг~ъ на'шъ, руково'дствуя ко _о='ному сп~си'тельному 
w=бjьтова'нiю, не несвидjь'тельствована себе` w=ста'ви, но 
хотя'щее бы'ти сп~се'нiе провозвjьсти` пе'рвjье чрез\ъ 
_о=тц_е'въ и= проро'кwвъ, живоwписа` разли'чными w='бразы. 
се'й бг~ъ на'шъ, многоча'стнjь и= многоwбра'знjь дре'вле 
глаго'лавый _о=ц~е'мъ во проро'цjьхъ, въ послjь'докъ днi'й 
си'хъ глаго'ла на'мъ въ сн~jь, и='мже и= вjь'ки сотвори`, 
и='же возвjьсти` _о='ч~ее w= на'съ бл~говоле'нiе, w\ткры` 
та^инства нб\сная, о_у=вjь'ри си'лою ст~а'гw дх~а w= 
и='стинjь бл~говjь'стiя, посла` а=п\слы во ве'сь мi'ръ 
проповjь'дати _е=v\глiе ца'рствiя, о_у=тверди` _о='ное 
разли'чными си'лами и= чудесы`. сему` сп~си'тельному 
w\ткрове'нiю послjь'дующе, сегw` бл~говjь'стiя держа'щеся,

%<В%>jь'руемъ во _е=ди'наго бг~а _о=тца`, вседержи'теля, 
творца` нб~у и= земли`, ви^димымъ же всjь^мъ и= неви^димымъ. 
и= во _е=ди'наго гд\са i=и~са хр\ста`, сн~а бж~iя, 
_е=диноро'днаго, и='же w\т _о=ц~а` рожде'ннаго пре'жде 
всjь'хъ вjь^къ: свjь'та w\т свjь'та, бг~а и='стинна w\т бг~а 
и='стинна, рожде'нна, несотворе'нна, _е=диносу'щна _о=ц~у`, 
и='мже вся^ бы'ша. на'съ ра'ди человjь^къ, и= на'шегw ра'ди 
сп~се'нiя сше'дшаго съ нб~съ, и= воплоти'вшагося w\т дх~а 
ст~а и= мр~i'и дв~ы, и= вочл~вjь'чшася. распя'таго же за ны` 
при понтi'йстjьмъ пiла'тjь, и= страда'вша, и= погребе'нна. 
и= воскр\сшаго въ тре'тiй де'нь по писа'нi_емъ. и= 
возше'дшаго на нб\са`, и= сjьдя'ща w=десну'ю _о=ц~а`. и= 
па'ки гряду'щаго со сла'вою, суди'ти живы^мъ и= м_е'ртвымъ, 
_е=гw'же цр\ствiю не бу'детъ конца`. и= въ дх~а ст~а'го, 
гд\са животворя'щаго, и='же w\т _о=ц~а` и=сходя'щагw, и='же 
со _о=ц~е'мъ и= сн~омъ спокланя'ема и= ссла'вима, 
глаго'лавшаго пр\оро'ки. во _е=ди'ну ст~у'ю собо'рную и= 
а=п\сльскую цр~ковь. и=сповjь'дуемъ _е=ди'но креще'нiе во 
w=ставле'нiе грjьхw'въ. ча'емъ воскресе'нiя ме'ртвыхъ, и= 
жи'зни бу'дущагw вjь'ка. а=ми'нь.

%<с%>iя` вjь'ра а=п\сльская, сiя` вjь'ра _о=те'ческая, 
сiя` вjь'ра правосла'вная, сiя` вjь'ра вселе'нную 
о_у=тверди`.

%<_е=%>ще' же собо'ры ст~ы'хъ _о=т_е'цъ и= и='хъ 
преда^нiя и= писа^нiя, бж\ственному w\ткрове'нiю согла^сная, 
прiе'млемъ и= о_у=твержда'емъ.

%<В%>сjь^мъ же w= правосла'вiи подвиза'вшымся словесы`, 
писа^нiи, о_у=ч_е'нiи, страда^нiи и= бг~оуго'днымъ житiе'мъ, 
jа='кw защи'тникwмъ и= посо'бникwмъ _о='наго, хр\сто'ва 
цр~ковь, ны'нjьшнее воспомина'нiе творя'щи, восклица'етъ:

%<с%>т~о'му благовjь'рному и= равноап\сльному цр~ю` 
кwнстантi'ну и= ма'тери _е=гw` _е=ле'нjь,

%<с%>т~ы^мъ бл~говjь^рнымъ и= равноап\сльнымъ вели'кому 
кня'зю влади'мiру и= княги'нjь _о='льзjь, ст~ы^мъ 
бл~говjь^рнымъ княз_е'мъ а=ле_кса'ндру не'вскому и= данiи'лу 
моско'вскому и= про'чымъ бл~говjь^рнымъ рwссiя'нwмъ, 
вjь'чная па'мять.

%<Хо'ръ здjь` и= да'лее пое'тъ: В%>jь'чная па'мять. 
%<(три'жды.)%>

%<С%>вятjь'йшымъ правосла^внымъ патрiа'рхwмъ 
кwнстантiнопw'льскимъ а=ле_ксандрi^йскимъ, а=нтiохi^йскимъ, 
i=ерусали^мскимъ и= всерwссi^йскимъ, и= преwсщ~_е'ннымъ 
митрополi'тwмъ, а=рхiеп\скопwмъ и= _е=п\скопwмъ 
правосла^внымъ, вjь'чная па'мять.

%<П%>острада'вшымъ и= о_у=бi_е'ннымъ въ разли'чныхъ 
похо'дjьхъ за правосла'вную вjь'ру и= _о=те'чество вожд_е'мъ 
и= во'инwмъ и= всjь^мъ правосла^внымъ хр\стiа'нwмъ, въ 
и='стиннjьй вjь'рjь и= бл~гоче'стiи и= въ наде'жди 
воскресе'нiя сконча'вшымся, вjь'чная па'мять.

%<П%>равосла'вная хр\сто'ва цр~ковь, торже'ственнw 
воспомина'ющи подвиза'вшихся во бл~гоче'стiи и= сiе` всjь^мъ 
свои^мъ хр\стоимени^тымъ ча'дwмъ къ подража'нiю 
представля'ющи, восхваля'етъ по'двиги си'хъ, и='же ны'нjь 
сп~си'тельною вjь'рою и= добродjь'телiю приуготовля'юще 
себе` къ вjь'чному бл~же'нству о_у=твержда'ютъ правосла'вiе.

%<Посе'мъ возглаша'етъ дiа'конъ:%>

%<В%>ели'кому господи'ну и= _о=тцу` на'шему пi'мену, 
ст~jь'йшему патрiа'рху моско'вскому и= всея` руси`, мнw'гая 
лjь^та.

%<Хо'ръ здjь` и= да'лее пое'тъ: М%>нw'гая лjь^та. 
%<(три'жды.)%>

%<С%>вятjь'йшымъ патрiа'рхwмъ правосла^внымъ. 
кwнстантiнопо'льскому, а=ле_ксандрi'йскому, а=нтiохi'йскому, 
i=ерусали'мскому и= про'чымъ святjь'йшымъ правосла^внымъ 
предстоя'тел_емъ, мнw'гая лjь^та.

%<Г%>осподи'ну на'шему, [высоко]преwсщ~е'ннjьйшему 
%<(и='м\ркъ, и= _е=пархiа'льный ти'тулъ _е=гw`)%> мнw'гая 
лjь^та.

%<П%>реwсщ~_е'ннымъ правосла^внымъ митрополi'тwмъ, 
а=рхiеп\скопwмъ и= _е=п\скопwмъ, и= всему` w=сщ~е'нному 
при'чту, мнw'гая лjь^та.

%<Б%>г~охрани'мjьй странjь` на'шей, власте'мъ и= 
во'инству _е=я`, мнw'гая лjь^та.

%<В%>сjь^мъ правосла^внымъ хр\стiа'нwмъ, пра'вw 
содержа'щымъ сп~си'тельную вjь'ру и= повину'ющымся 
хр\сто'вой це'ркви, пода'ждь, гд\си, ми'ръ, бл~годе'нствiе, 
и=з\ъ_оби'лiе плодw'въ земны'хъ, и= мнw'гая лjь^та.

%<I=ере'й чита'етъ моли'тву:%>

%<С%>т~а'я тро'ице, си'хъ просла'ви и= о_у=тверди` да'же 
до конца` въ правовjь'рiи, w\твраща'ющыяжеся ст~ы'я и= 
сп~си'тельныя правосла'вныя вjь'ры и= хр\сто'вы цр~кве 
w=брати`, и= сотвори` да вси` прiи'дутъ въ дозна'нiе 
вjь'чныя твоея` и='стины, мл~твами прест~ы'я вл\дцы на'шея 
бц\ды и= приснодв~ы мр~i'и, и= всjь'хъ ст~ы'хъ. а=ми'нь.]

%<С%>ла'ва тебjь`, бг~у, бл~года'телю на'шему, во вjь'ки 
вjькw'въ.

%<Ли'къ: А=%>ми'нь. И= пою'тъ <((>Тебе` бг~а 
хва'лимъ:<))> 

%<Во вре'мя пjь'нiя i=ере'й и= все` сщ~е'нное собра'нiе 
цjьлу'ютъ святы^я i=кw^ны на а=нало'яхъ.%>

%<Посе'мъ быва'етъ w\тпу'стъ, и= начина'ется лiтургi'а. 
А='ще же и=зво'литъ настоя'тель, послjь'дованiе сiе` 
быва'етъ по заамвw'ннjьй мл~твjь.%>




