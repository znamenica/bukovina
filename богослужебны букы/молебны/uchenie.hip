<::рус>  Оцифровка и приведение к грамматическим нормам 
	  ЦС-языка: протоиерей Николай Диваков, 
	  Людоговский Ф. Б.

<::слав> 

%<МОЛЕ'БНОЕ ПJь'НIЕ%>

%<при нача'тiи о_у=че'нiя _о=трокw'въ.%>
{И=сто'чникъ: Тре'бникъ. Ри'мъ. 1980}

%<I=ере'й начина'етъ: Б%>л~гослове'нъ бг~ъ на'шъ: 
%<Кли'ръ пое'тъ: Ц%>р~ю` нб\сный: %<Чте'цъ: Трист~о'е: и= 
_псало'мъ л~г: Б%>лагословлю` гд\са на вся'кое вре'мя: 
%<Сла'ва и= ны'нjь: А=ллилу'iа, три'жды.%>

%<И= _е=ктенiа` сiя`:%>

%<М%>и'ромъ гд\су помо'лимся.

%<W=%> свы'шнjьмъ ми'рjь:

%<W=%> ми'рjь всегw` мi'ра:

%<W=%> ст~jь'мъ хра'мjь се'мъ: и= прw'чая.

%<W=%> _е='же низпосла'ти на _о=трокw'въ си'хъ дх~а 
прему'дрости и= ра'зума, и= w\тве'рзти о_у='мъ и= о_у=ста`, 
и= просвjьти'ти сердца` и='хъ, къ прiя'тiю наказа'нiя 
до'брыхъ о_у=че'нiй, гд\су помо'лимся.

%<W=%> _е='же всади'ти въ сердца` и='хъ нача'ло 
прему'дрости, стра'хъ сво'й бж~е'ственный и= тjь'мъ бу'есть 
ю='ности w\тгна'ти w\т серде'цъ и='хъ, и= просвjьти'ти 
о_у='мъ и='хъ, _е='же о_у=клони'тися w\т sла` и= твори'ти 
бл~го'е, гд\су помо'лимся.

%<W=%> _е='же w\тве'рзти о_у='мъ и='хъ, _е='же прiя'ти 
и= разумjь'ти и= па'мятствовати вся^ дw'брая и= 
душепол_е'зная о_у=ч_е'нiя, гд\су помо'лимся.

%<W=%> _е='же пода'ти и=`мъ присjьдя'щую пр\сто'лу 
_е=гw` прему'дрость и= всади'ти ю=` въ сердца` и='хъ, jа='кw 
да научи'тъ и=`хъ, что` _е='сть бл~гоуго'дное пред\ъ ни'мъ, 
гд\су помо'лимся.

%<W=%> _е='же преспjь'ти и=`мъ прему'дростiю и= 
во'зрастомъ въ сла'ву бж~iю, гд\су помо'лимся.

%<W=%> _е='же бы'ти и=`мъ прему'дростiю и= 
добродjь'тельнымъ житiе'мъ, и= бл~гостоя'нiемъ въ 
правосла'внjьй вjь'рjь, ра'дость и= о_у=тjьше'нiе 
роди'тел_емъ свои^мъ, и= цр~кви правосла'вно-каfолi'честjьй 
о_у=твержде'нiе, гд\су помо'лимся.

%<W=%> _е='же и=зба'витися и=`мъ и= на'мъ w\т вся'кiя 
ско'рби:

%<З%>аступи`, спаси`, поми'луй, и= сохрани` и=`хъ и= 
на'съ бж~е:

%<П%>рест~у'ю, преч\стую:

%<И= возглаша'етъ:%>

%<Jа='%>кw подоба'етъ тебjь` вся'кая сла'ва:

%<Посе'мъ чте'тъ тропари` сiя^, гла'съ s~:%>

%<Jа='%>кw посредjь` о_у=ч~никw'въ твои'хъ прише'лъ 
_е=си`, сп~се, ми'ръ дая` и=`мъ, прiиди` къ на'мъ и= сп~си` 
на'съ.

%<Б%>езкни^жныя о_у=ч~ники` дх~ъ тво'й ст~ы'й 
наказа'тели jа=ви`, хр\сте` бж~е, и= многовjьща'ннымъ 
сли'чiемъ jа=зы'кwвъ пре'лесть о_у=праздни`, jа='кw 
всеси'ленъ.

%<Сла'ва, гла'съ и~:%>

%<Б%>л~гослове'нъ _е=си` хр\сте` бж~е на'шъ, и='же 
прему'дры ловцы` jа=вле'й, низпосла'въ и=`мъ дх~а ст~а'го, 
и= тjь'ми о_у=ловле'й вселе'нную, чл~вjьколю'бче, сла'ва 
тебjь`.

%<И= ны'нjь, гла'съ в~:%>

%<П%>редста'тельство хр\стiа'нъ непосты'дное, 
хода'тайство ко творцу` непрело'жное, не пре'зри грjь'шныхъ 
моле'нiй гла'сы, но предвари` jа='кw бл~га'я на по'мощь 
на'съ, вjь'рнw зову'щихъ ти`: о_у=скори` на мл~тву, и= 
потщи'ся на о_у=моле'нiе, предста'тельствующи при'снw бц\де, 
чту'щихъ тя`.

%<Дiа'конъ: В%>о'нмемъ. %<I=ере'й: М%>и'ръ всjь^мъ. 
%<Чте'цъ: И=%> дх~ови твоему`. %<Дiа'конъ: П%>рему'дрость, 
во'нмемъ.

%<Чте'цъ: П%>рокi'менъ, гла'съ д~: И=з\ъ о_у='стъ 
младе'н_ецъ и= ссу'щихъ соверши'лъ _е=си` хвалу`.

%<Стi'хъ: В%>озра'дуется се'рдце мое` w= сп~се'нiи 
твое'мъ.

%<Посе'мъ чте'тъ а=по'столъ къ _е=фесе'_емъ, [зача'ло 
си~_i:]%>

%<Б%>ра'тiе, не престаю` благодаря` w= ва'съ, помина'нiе 
w= ва'съ творя` въ моли'твахъ мои'хъ, да бг~ъ гд\са на'шегw 
i=и~са хр\ста`, _о=ц~ъ сла'вы, да'стъ ва'мъ дх~а 
прему'дрости и= w\ткрове'нiя, въ позна'нiе _е=гw`, 
просвjьщ_е'нна _о=чеса` се'рдца ва'шегw, jа='кw 
о_у=вjь'дjьти ва'мъ, ко'е _е='сть о_у=пова'нiе зва'нiя 
_е=гw`, и= ко'е бога'тство сла'вы достоя'нiя _е=гw` во 
ст~ы'хъ, и= ко'е преспjь'ющее вели'чество си'лы _е=гw` въ 
на'съ вjь'рующихъ по дjь'йству держа'вы крjь'пости _е=гw`: 
Да возмо'жете разумjь'ти преспjь'ющую ра'зумъ любо'вь 
хр\сто'ву, да и=спо'лнится во вся'ко и=сполне'нiе бж~iе. 
Могу'щему же па'че вся^ твори'ти по преизбы'точествiю, 
и='хже про'симъ, и=ли` разумjь'емъ по си'лjь дjь'йствуемjьй 
въ на'съ: Тому` сла'ва въ цр~кви w= хр\стjь` i=и~сjь, во 
вся^ ро'ды вjь'ка вjькw'въ. А=ми'нь.

%<W\т ма'рка ст~а'гw _е=v\глiа чте'нiе. [зача'ло м~д:]%>

%<В%>о вре'мя _о='но, приноша'ху ко i=и~сови дjь'ти, да 
ко'снется и='хъ: о_у=чн~цы' же преща'ху принося'щымъ. 
Ви'дjьвъ же i=и~съ негодова` и= рече` и=`мъ: w=ста'вите 
дjьте'й приходи'ти ко мнjь` и= не брани'те и=`мъ, тацjь'хъ 
бо _е='сть цр\ствiе бж~iе: а=ми'нь гл~ю ва'мъ: и='же а='ще 
не прiи'метъ цр\ствiя бж~iя jа='кw _о=троча`, не и='мать 
вни'ти въ не`. И= w=б\ъе'мь и=`хъ, возло'жь ру'цjь на ни'хъ, 
блг\свля'ше и=`хъ.

%<Ли'къ: С%>ла'ва тебjь` гд\си, сла'ва тебjь`.

%<Дiа'конъ сугу'бую _е=ктенiю` до:%>

%<_Е=%>ще` мо'лимся w= богохрани'мjьй странjь` на'шей, 
властjь'хъ и= во'инствjь:

%<Пото'мъ:%>

%<_Е=%>ще` мо'лимся гд\су бг~у на'шему, w= _е='же 
призрjь'ти мл\стивнw на _о=трокw'въ си'хъ, и= ниспосла'ти въ 
сердца`, во о_у='мъ и= во о_у=ста` и='хъ дх~а прему'дрости, 
ра'зума же и= бл~гоче'стiя и= стра'ха своегw`, и= 
просвjьти'ти и='хъ свjь'томъ своегw` бл~горазу'мiя, и= 
пода'ти и=`мъ си'лу и= крjь'пость, во _е='же ско'рw прiя'ти 
и= спjь'шнw навы'кнути бж~е'ственнагw зако'на _е=гw` 
наказа'нiю, и= всему` бл~го'му и= поле'зному о_у=че'нiю: 
_е='же преуспjьва'ти и=`мъ прему'дростiю и= ра'зумомъ, и= 
всjь'ми бл~ги'ми дjь'лы въ сла'ву прест~а'гw _е=гw` и='мене, 
и= дарова'ти и=`мъ здра'вiе, и= долголjь'тны и=`хъ 
сотвори'ти къ созида'нiю и= сла'вjь цр~кве своея`, рце'мъ 
вси`: гд\си, о_у=слы'ши и= мл\стивнw поми'луй.

%<Ли'къ: Г%>д\си поми'луй, в~_i.

%<I=ере'й же возглаша'етъ: О_у=%>слы'ши ны`, бж~е, 
сп~си'телю на'шъ:

%<Ли'къ: А=%>ми'нь.

%<Дiа'конъ: Г%>д\су помо'лимся.

%<Ли'къ: Г%>д\си поми'луй.

%<I=ере'й со вся'кимъ внима'нiемъ и= о_у=миле'нiемъ 
чте'тъ мл~тву сiю` велегла'снw:%>

%<Г%>д\си бж~е и= созда'телю на'шъ, w='бразомъ свои'мъ 
почты'й на'съ человjь'ки, научи'вый и=збра^нныя твоя^ jа='кw 
диви'тися вне'млющымъ о_у=че'нiю твоему`, w\ткры'вый 
прему'дрость младе'нц_емъ: и='же соломw'на и= всjь'хъ 
взыску'ющихъ прему'дрости твое'й научи'вый, w\тве'рзи 
сердца`, о_у=мы` и= о_у=ста` рабw'въ твои'хъ си'хъ во _е='же 
прiя'ти си'лу зако'на твоегw`: и= со о_у=спjь'хомъ позна'ти 
препода_е'мая и=`мъ пол_е'зная о_у=ч_е'нiя, въ сла'ву 
прест~а'гw и='мене твоегw`, въ по'льзу и= созида'нiе ст~jь'й 
твое'й цр~кви, и= разумjь'ти бл~гу'ю и= соверше'нную во'лю 
твою`. И=зба'ви и=`хъ w\т вся'кагw нало'га вра'жiя, соблюди` 
и=`хъ въ правосла'вiи и= вjь'рjь, и= во вся'комъ 
бл~гоче'стiи и= ч\стотjь` во вся^ дни^ живота` и=`хъ, да 
преуспjь'ютъ въ ра'зумjь и= во и=сполне'нiи за'повjьдей 
твои'хъ: да та'кw пред\ъугото'вани просла'вятъ прест~о'е 
и='мя твое`, и= бу'дутъ наслjь^дницы цр\ствiя твоегw`. 
Jа='кw ты` _е=си` бг~ъ си'ленъ въ ми'лости и= бл~гъ въ 
крjь'пости, и= тебjь` подоба'етъ вся'кая сла'ва, че'сть и= 
поклоне'нiе, _о=ц~у` и= сн~у и= ст~о'му дх~у, всегда`, 
ны'нjь и= при'снw, и= во вjь'ки вjькw'въ, а=ми'нь.

%<Дiа'конъ: П%>рему'дрость. %<Ли'къ: Ч%>естнjь'йшую 
херувi^мъ: %<И= _о=быкнове'нный w\тпу'стъ.%>

%<I=ере'й, бл~гословля'я _о='троки кр\сто'мъ, 
глаго'летъ:%>

%<Б%>лагослове'нiе гд\сне на ва'съ, тогw` бл~года'тiю и= 
чл~вjьколю'бiемъ, всегда`, ны'нjь и= при'снw, и= во вjь'ки 
вjькw'въ, а=ми'нь.

%<Посе'мъ _о='троцы цjьлу'ютъ ст~ы'й кр\стъ, и= i=ере'й 
кропи'тъ и='хъ w=сщ~е'нною водо'ю.%>


