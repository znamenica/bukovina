<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 287)

%<Мjь'сяца тогw'же въ з~_i-й де'нь.%>

%<Ст~а'гw пр\оро'ка w=сi'и:%>

%<И= прп\дбному'ченика а=ндре'а кри'тскагw.%>

%<На Г%>д\си, воззва'хъ, %<стiхи^ры, гла'съ а~. По\д: 
В%>сехва'льнiи мч~ницы:

%<Д%>х~ъ ст~ы'й, * w\т _о=ц~а` и=сходя'щiй, * твои'мъ 
я=зы'комъ w=предjьли`, * хр\сто'во хотя'щее * въ послjь^дняя 
лjь^та прише'ствiе бы'ти, * на w=бновле'нiе тва'ри. * и= 
ны'нjь сбытiе` * ви'дяще прорече'нныхъ, * твою`, пр\оро'че, 
па'мять почита'емъ.

%<В%>о'лею блудя'щее пре'жде, * w\т теб_е`, 
чл~вjьколю'бче, * _е=стество` на'ше w=бручи'въ, * 
w=скверне'нiя и=зба'вилъ _е=си` сiе`, * тебjь` самому` 
соедине'нiемъ * совокупи'въ па'че о_у=ма` неразлу'чнw. * и= 
сегw` _о='бразъ пр\оро'къ тво'й бы'въ, * пре'жде блудни'цы * 
цjьлому'дреннw ввожда'ше.

%<П%>р\оро'че бг~оглаго'ливе, * твоя^ глагw'ланiя ны'нjь 
ви'дя * и=спо'лнены бл~года'тiю, * и= предстоя` бг~у 
всjь'хъ, * w= всjь'хъ моли'ся, * соверша'ющихъ вjь'рою 
па'мять твою`, * си^мъ и=спроша'я * грjьхw'въ проще'нiе, * 
и= ми'ръ и= ве'лiю ми'лость.

%<И='ны стiхи^ры прп\дбнагw, гла'съ д~. Подо'бенъ: 
Jа='%>кw до'бля:

%<П%>рилjьпи'вся w\т ю='ности * гд\су, блаже'нне, * 
да'же до конца` тече'нiе соверши'лъ _е=си`: * кр\сто'мъ бо 
воwружи'вся, * ру'цjь на ра'ло возложи'лъ _е=си` * 
за'повjьдей гд\снихъ, jа='коже _е='сть пи'сано. * _е=го'же 
моли`, w\т тли` и= бjь'дъ и=зба'витися, * вjь'рою творя'щымъ 
* всечестну'ю па'мять твою`.

%<К%>а'мень и=ны'й прече'стенъ * бы'лъ _е=си` вjь'рою, * 
не прiе'мъ круше'нiя: * и='бо бiе'мь и= на земли` валя'яся, 
* вjь'ры, сла'вне, * о_у=гла'дилъ _е=си` пу'ть, * 
благонасту'пенъ положи'въ: * и= (с. 288) возрази'лъ _е=си` 
мнjь^нiя, _о='ч~е, * кwнстантi'нову sлу'ю сла'ву, * jа='коже 
гнило'е w=снова'нiе.

%<А=%>п\слwвъ догма^ты * воспита'нъ, блаже'нне, * и= 
_о=тц_е'въ бж\ственныхъ о_у=че'ньми, * вопло'щшагwся 
почествова'лъ _е=си` бг~а зри'мое, * въ зна'менiихъ 
свяще'нныхъ * и= честны'хъ и=з\ъwбраже'нiихъ: * тjь'мже, 
сла'вне, за сiя^ пострада'въ, * благоче'стiя показа'лся 
_е=си` о_у=чи'тель, * и= му'ченикwвъ о_у=добре'нiе.

%<Сла'ва, и= ны'нjь, бг~оро'диченъ. Подо'бенъ: то'йже:%>

%<Jа='%>же бг~а невмjьсти'маго * во чре'вjь твое'мъ 
вмjьсти'вшая, * чл~вjьколю'бнw чл~вjь'ка бы'вша, * и= на'ше 
смjьше'нiе и=зъ теб_е` прiи'мша, * и= w=божи'вша jа='вjь, * 
не пре'зри мене`, всеч\стая, * ны'нjь скорбя'ща: * но 
о_у=ще'дри ско'рw, * и= разли'чныя вражды' же и= вре'да 
лука'вагw свободи`.

%<Кр\стобг~оро'диченъ. Подо'бенъ: то'йже:%>

%<А='%>гнца и= па'стыря тя` * на дре'вjь jа='кw ви'дjь, 
* а='гница ро'ждшая рыда'ше, * и= мт~рски ти` вjьща'ше: * 
сн~е возжелjь'нне, * ка'кw на дре'вjь кр\стнjьмъ повjь'шенъ 
_е=си`, долготерпjьли'ве; * ка'кw ру'цjь и= но'зjь твои`, 
сло'ве, * пригвозди'шася w\т беззако'нныхъ, * и= кро'вь 
твою` и=злiя'лъ _е=си`, вл\дко;

%<Тропа'рь, гла'съ д~:%>

%<П%>о'стнически предподвиза'вся на горjь`, о_у='мная 
врагw'въ w=полч_е'нiя все_ору'жiемъ кр\ста` погуби'лъ 
_е=си`, всебл~же'нне. па'ки же ко страда'льчеству му'жески 
w=бле'клся _е=си`, о_у=би'въ копрwнv'ма мече'мъ вjь'ры: и= 
_о=бои'хъ ра'ди вjьнча'лся _е=си` w\т бг~а, 
прп\дбному'чениче а=ндре'е приснопа'мятне.

%<Сла'ва, и= ны'нjь, бг~оро'диченъ, и=ли` 
кр\стобг~оро'диченъ.%>



%<На о_у='трени _е=ди'нъ канw'нъ _о=ктw'иха: и= ст~ы'хъ 
два`.%>

%<Пр\оро'ка канw'нъ, _е=гw'же краегране'сiе:%>

%<W=%>сi'_ева пою` бг~одухнов_е'нная словеса`. 
%<Fеофа'ново.%>

%<Гла'съ а~. Пjь'снь а~. I=рмо'съ:%>

%<П%>омо'гшему бг~у во _е=гv'птjь мwv"се'ови, и= тjь'мъ 
фараw'на со (с. 289) всево'инствомъ погрузи'вшему, 
побjь'дную пjь'снь пои'мъ: jа='кw просла'вися.

%<Jа='%>кw бг~оглаго'льникъ вои'стинну, jа='кw 
пр\оро'къ, w=сi'е, жизнода'телю предстоя`, прилjь'жнw 
моли'ся, и=зба'вити и=скуше'нiй вjь'рнw восхваля'ющыя тя`.

%<Т%>воея` души` ви'дительное w=чи'стивъ w\т скве'рнъ, 
сподо'бился _е=си` прозира'ти свjь'тлw бу^дущая: и= 
предглаго'лати нело'жнw, сла'вне, сбыва^ющаяся.

%<П%>розрjь'нiя и=сто'чникъ, му'дрость бж~iя, 
бг~овjьща'ннаго w=сi'ю, пр\оро'чества показа` рjьку` 
неwску'дну, кипя'щу бж\ств_енная о_у=ч_е'нiя.

%<Бг~оро'диченъ:%>

%<Jа='%>вльшагося хр\ста` w\т дв~ы на'съ ра'ди, w\т 
_е=гv'пта jа=вле'ннw _о=ц~ъ призва`, jа='коже прорече` 
w=сi'а дре'вле бг~ови'дительнjьйшiй.

%<И='нъ канw'нъ прп\дбнагw, _е=гw'же краегране'сiе:%>

%<М%>у'жества пою` тезоимени'тагw любо'вiю. 
%<I=w'сифъ.%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть: препросла'вленный 
гд\сь, сла'внw бо просла'вися.

%<М%>у'жески стра^сти плотскi^я, _о='ч~е, порабо'тивъ, 
по'мысломъ му'жества jа='кw тезоимени'тъ, мучи'телей 
суровство` пора'товалъ _е=си`, и= зако'ннw пострада'лъ 
_е=си`. тjь'мъ тя` согла'снw вjь'рою соше'дшеся 
о_у=блажа'емъ.

%<М%>ы'сленнw jа='кw о_у='гль разже'гся теплото'ю 
бж\ственнагw дх~а, ле'дъ страсте'й раста'илъ _е=си`, потw'ки 
же кро'вными _о='гнь погаси'лъ _е=си` sлоче'стiя чу'ждiй, 
велича'йше а=ндре'е и=сповjь'дниче бг~облаже'нне.

%<С%>вяза'вся любо'вiю хр\ста`, _о='ч~е, w\т ю='ности 
кр\стъ тво'й воспрiи'мъ ра'дуяся, тому` послjь'довалъ 
_е=си`, w\тре'кся себ_е` (с. 290) сама'гw по'стничествомъ, 
и= и=сповjь'данiемъ, и= соверше'ннjьйшимъ страда'нiемъ.

%<Бг~оро'диченъ:%>

%<О_у=%>ны'нiя сно'мъ ду'шу всегда` w=тягчева'я, къ 
твоему`, дв~о мт~и преч\стая, притека'ю заступле'нiю: къ 
бо'дрости покая'нiя воздви'гни, вjь'чнующагw тогда` 
и=збавля'ющи мя` муче'нiя.

%<Пjь'снь г~. I=рмо'съ:%>

%<О_у=%>тверди` мене`, хр\сте`, на недви'жимомъ ка'мени 
за'повjьдей твои'хъ, и= просвjьти' мя свjь'томъ лица` 
твоегw`: нjь'сть бо свя'тъ па'че теб_е`, чл~вjьколю'бче.

%<О_у=%>че'нiемъ бг~олjь'пнымъ науче'нъ бж~iя 
и=з\ъявле'нiя, jа=зы'кwвъ зва'нiе jа='вjь провозгласи'лъ 
_е=си`, пр\оро'че, дх~омъ ст~ы'мъ воwбража'емь.

%<Б%>у^дущая предзрjь'ти jа='кw настоя^щая, бг~ому'дре, 
сподо'бился _е=си`, i=уде'йское jа='снw w\тпаде'нiе 
возвjьща'я, и= зако'нныхъ потребле'нiе.

%<И=%>зба'витися i=и~лю, ни бра'нiю, ни лу'комъ, ни 
все_ору'жiемъ, но въ гд\сjь бз~jь вседержи'тели, проре'клъ 
_е=си`, воплоще'нiе сло'ва зна'менуя на'мъ.

%<Бг~оро'диченъ:%>

%<Р%>а'дуйся, дв~о ч\стна'я, заче'ншая сло'во 
воплоще'ное, свое'ю ны` и=зба'вльшаго w\т ле'сти кро'вiю 
ст~о'ю и= тjь'ломъ.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^, возвесели'бося ду'хъ 
мои`, внегда` пjь'ти: нjь'сть свя'тъ, jа='коже бг~ъ на'шъ, 
и= нjь'сть пра'веденъ, па'че теб_е`, гд\си.

%<О_у=%>тверди'въ ра'зума твоегw` стwпы`, _о='ч~е, на 
ка'мени любве` хр\сто'вы, w\тню'дъ дохнов_е'нiи не 
поколеба'лся _е=си` проти'вными, вопiя` творцу` твоему`: ты` 
_е=си` бг~ъ на'шъ, и= нjь'сть пра'веденъ па'че теб_е`, 
гд\си.

%<И=%>сцjьл_е'нiя и= пре'жде конца` и= по концjь` 
и=сточа'я, помоществу'еши су'щымъ въ не'мощехъ, и= ду'хи 
нечи^стыя (с. 291) w\тго'ниши, а=ндре'е, прп\дбне, вопiя` 
созда'телю твоему`: ты` _е=си` бг~ъ на'шъ, и= нjь'сть 
пра'веденъ па'че теб_е`, гд\си.

%<П%>о'стничества слеза'ми w=мове'нъ, кро'вiю 
мч~ническою о_у=добри'лся _е=си`, и= ве'сь краснjь'йшъ 
показа'вся, вопiя`, восте'клъ _е=си` къ жела'емому: ты` 
_е=си` бг~ъ на'шъ, и= нjь'сть пра'веденъ па'че теб_е`, 
гд\си.

%<Бг~оро'диченъ:%>

%<П%>ло'ти подо'бiемъ бы'вшаго, _о=ц~у` _е=диносу'щна 
бг~а сло'во родила` _е=си`, всенепоро'чная, па'че 
_е=стества` дв~а пребы'вши и= по рж\ствjь`. сегw` ра'ди 
вjь'рою тя` о_у=блажа'емъ.

%<Конда'къ, гла'съ г~. Подо'бенъ: Д%>в~а дне'сь:

%<П%>ра'зднуетъ дне'сь ца'рствующiй гра'дъ пра'здникъ 
пресвjь'тлый свjьтоно'сныя твоея` па'мяти, вся'кiй призыва'я 
гра'дъ и= страну`: ра'дуется бо, jа='кw и=мjь'я сокро'вище 
ве'лiе, многострада'льное твое` тjь'ло, а=ндре'е му'чениче, 
правосла'вiя свjьти'льниче.

%<Та'же сjьда'ленъ, гла'съ и~. Подо'бенъ: 
П%>рему'дрости:

%<Ч%>и'сто се'рдце w\т страсте'й, пр\оро'че, стяжа'въ, 
jа='кw и='стиннw _о=рга'нъ бы'лъ _е=си` сли'чный дх~а, w\т 
негw` бога'тнw, му'дре, просвjьща'емь, и= бу'дущихъ всjь'хъ 
зна'нiе прiи'мъ. тjь'мъ соше'дшеся святу'ю твою` па'мять 
вjь'рнw соверша'емъ. сп~са сла'вяще, w=сi'е приснопа'мятне: 
моли` хр\ста` бг~а, грjьхw'въ w=ставле'нiе пода'ти чту'щымъ 
любо'вiю святу'ю па'мять твою`.

%<Сла'ва, прп\дбнагw, гла'съ д~. Подо'бенъ: 
В%>ознесы'йся:

%<В%>ъ постjь` ди'внаго и= страда'нiи восхва'лимъ, 
вjь'рнiи, по до'лгу, jа='кw благоче'стiя проповjь'дника, и= 
побо'рника крjь'пкаго: се'й бо безъ стра'ха гноеиме'нному 
противля'яся, чествова'тися проповjь'да хр\сто'ву _о='бразу, 
jа='кw по'стникwвъ всjь'хъ о_у=добре'нiе, и= му'ченикwвъ 
му'жества подо'бiе.

%<И= ны'нjь, бг~оро'диченъ:%>

%<И='%>же на пр\сто'лjь херувi'мстjьмъ сjьдя'й, и= въ 
нjь'дрjьхъ (с. 292) _о='ч~ихъ водворя'яся, jа='кw на 
пр\сто'лjь ст~jь'мъ сjьди'тъ свое'мъ, вл\дчце, въ нjь'дрjьхъ 
твои'хъ: вопло'щся бо бг~ъ вои'стинну, воцр~и'ся надъ 
всjь'ми jа=зы'ки, и= разу'мнw ны'нjь пои'мъ _е=му`: _е=го'же 
о_у=моли` спасти'ся рабw'мъ твои^мъ.

%<Кр\стобг~оро'диченъ:%>

%<И=%>зъ безнача'льнагw _о=ц~а` рожде'ннаго, 
напослjь'докъ тя` пло'тiю ро'ждшая, на кр\стjь` ви'сяща 
зря'щи, хр\сте`, о_у=вы` мнjь`, любе'знjьйшiй i=и~се, 
вопiя'ше: ка'кw сла'вимый jа='кw бг~ъ w\т а='гг~лъ, w\т 
беззако'нныхъ ны'нjь человjь^къ, сн~е, хотя` распина'ешися; 
пою' тя, долготерпjьли'ве.

%<Пjь'снь д~. I=рмо'съ:%>

%<Р%>азумjь'хъ, всеси'льне, твое` смотре'нiе, и= со 
стра'хомъ просла'вихъ тя`, сп~се.

%<W=%>сi'е, бг~ови'днjьйшее _о='ко цр~ко'вное, бjь'дъ 
и=зба'ви хва'лящыя тя`.

%<С%>вjьтлjь'йшее и= твердjь'йшее дх~а прiя'телище, 
моли'ся спасти` воспjьва'ющыя тя`.

%<С%>удiи` ты` всjь'хъ предстоя`, jа='кw бж\ственъ 
пр\оро'къ, страсте'й мя` и=зба'ви моли'твами твои'ми.

%<Бг~оро'диченъ:%>

%<П%>ревозшла` _е=си`, приснодв~о, а='гг~льскiя чи'ны, 
творца` си'хъ чревоноси'вши.

%<И='нъ. I=рмо'съ:%>

%<П%>рише'лъ _е=си` w\т дв~ы не хода'тай, ни а='гг~лъ, 
но са'мъ, гд\си, вопло'щся, и= спа'слъ _е=си` всего' мя 
человjь'ка. тjь'мъ зову' ти: сла'ва си'лjь твое'й, гд\си.

%<П%>ослушли'въ бы'въ хр\сто'выхъ за'повjьдей, тогw` 
подо'бiю, _о='ч~е, че'стнw поклоня'лся _е=си`. тjь'мъ 
пребеззако'нный тя` много_обра'зными ра'нами о_у=мертви`.

%<М%>v"родохнове'нъ добродjь'телей благово'нiемъ бы'въ, 
во гро'бjь лежа` благово'нствиши ли'ца призыва'ющихъ тя`, 
несомнjь'ннымъ се'рдцемъ, _о='ч~е прп\дбне. (с. 293)

%<Н%>еду'говавша мамw'на всеsлjь'йшаго, прп\дбне, 
w=кая'ннw _е='ресiю, со дерзнове'нiемъ w=бличи'лъ _е=си`, 
побо'рникъ бы'въ правосла'вныхъ, а=ндре'е досточу'дне.

%<Бг~оро'диченъ:%>

%<Jа='%>кw благопло'дная возрасти'ла _е=си` бл~года'тный 
кла'съ, пита'ющiй вся^ правосла'внw почита'ющыя тя`, вл\дчце 
всепjь'тая, и= и=зъ теб_е` вопло'щшагося сло'ва, всеч\стая.

%<Пjь'снь _е~. I=рмо'съ:%>

%<W\т%> но'щи о_у='тренююще, воспjьва'емъ тя`, хр\сте` 
бж~е, w=бнища'вшаго на'съ ра'ди, и= кр\стъ и= сме'ртiю 
пло'тiю претерпjь'вшаго.

%<М%>и'лостивнw дви'жимь, научи'лъ _е=си` на'съ бж~iю 
долготерпjь'нiю, благоутро'бiю же и= бл~гости, _е='юже вся^ 
щади'тъ, пр\оро'че бг~оглаго'ливе.

%<О_у=%>мертви'въ сме'рть воста` хр\сто'съ, jа='коже 
му'дрое твое` прорече'нiе, бг~огла'се, провозвjьсти`, и= 
жи'знь су'щымъ во а='дjь душа'мъ дарова`.

%<W\т%> глубины` мя` грjьхо'вныя, пр\оро'че w=сi'е, 
твои'ми моли'твами и=схи'ти, дерзнове'нiе беззазо'рное ко 
хр\сту` и=мjь'я, бг~ому'дре пребога'те.

%<Бг~оро'диченъ:%>

%<В%>сjь'хъ гд\сь, и= всjь'хъ цр~ь, _о=ц~у` 
собезнача'льный, подъ лjь'томъ и=зъ теб_е` бы'сть, бц\де 
дв~о, и= пло'ть показа'ся.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе 
w\тча'янныхъ, хр\сте` сп~се мо'й, къ тебjь` о_у='тренюю, 
цр~ю` ми'ра, просвjьти' мя сiя'нiемъ твои'мъ: и=но'гw бо, 
ра'звjь теб_е`, бо'га не зна'ю.

%<W=%>мраче'нiе возненави'дjьвъ, _о='ч~е, грjьха`, ве'сь 
блиста'нiемъ безстра'стiя свjь'тъ jа=ви'лся _е=си`: и= 
просвjьща'еши вjь^рныя приходя'щыя бж\ственному твоему` 
гро'бу, цjьле'нiй заря'ми, бж~iею благода'тiю.

%<В%>е'сь бж~iе прiя'телище jа=ви'лся _е=си`, до'брjь 
пожи'въ, и= доблему'дреннw пострада'въ, _о='ч~е: и= ны'нjь 
во гро'бjь (с. 294) лежа` пребыва'еши цjь'лъ, блаже'нне, и= 
неразруши'мь, всjь'хъ вjь'рныхъ разрjьша'я стра^сти.

%<Ю='%>ношески до'блествовавъ, всебл~же'нне, на де'мwны, 
и= на человjь'ки _е=ретi'чествующыя, вjь'чнующагw 
сподо'бился _е=си` благосла'вiя, и= вjьнц_е'въ, а=ндре'е 
прп\дбне: тjь'мъ вjь'рнiи тя` при'снw о_у=блажа'емъ.

%<Бг~оро'диченъ:%>

%<Н%>о'сиши хр\ста` на w=б\ъя'тiяхъ неизрече'ннw 
роди'вши, w=б\ъе'млющаго sло'бjь прекло'ншыяся, и= лука'вому 
w=кая'ннw порабощ_е'нныя, _о=трокови'це всенепоро'чная: 
тjь'мъ тя` вjь'рнiи при'снw о_у=блажа'емъ.

%<Пjь'снь s~. I=рмо'съ:%>

%<П%>р\оро'ка спа'слъ _е=си` w\т ки'та, чл~вjьколю'бче, 
и= мене` и=зъ глубины` прегрjьше'нiй возведи`, молю'ся.

%<П%>ровозглаша'я бу^дущая, w=сi'е всебл~же'нне, _е='же 
къ человjь'кwмъ сло'ва возвjьсти'лъ _е=си` соше'ствiе.

%<О_у=%>мерщвл_е'нныя грjьха'ми, жи'знь безсме'ртная, 
w\т а='довыхъ предjь^лъ, jа='коже проре'клъ _е=си`, 
возведе`.

%<З%>ако'нныхъ w\тя'тiе, i=уде'_евъ w\тпаде'нiе, и= 
jа=зы'кwвъ введе'нiе, пр\оро'че, jа=ви'лъ _е=си`.

%<Бг~оро'диченъ:%>

%<И=%>зъ чре'ва твоегw` возсiя` бг~ъ сло'во, 
всенепоро'чная, пло'тiю на'съ ра'ди неизрече'ннw w=бло'жся 
jа='кw бл~гоутро'бенъ.

%<И='нъ. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

%<В%>ъ темни'цу тя` беззако'нный вве'рже, вл\дкою, 
а=ндре'е, сохраня'ема, и= тогw` соблюда'юща непремjь'ннw 
бж\ственное хотjь'нiе.

%<Р%>астерза'емо тjь'ло небре'глъ _е=си`, и= 
раздробля'емо ра'нами, бл~же'нне: но jа='коже и=но'му 
стра'ждущу терпjь'лъ _е=си`, бж\ственнw о_у=крjьпля'емь.

%<Jа='%>кw многоцjь'нное бога'тство кры'емое, _о='ч~е, 
(с. 295) jа=вля'ешися, предлежа` лиц_е'мъ благочести'выхъ, 
и= чудесы` вся^ w=богаща'еши почита'ющыя тя`.

%<Бг~оро'диченъ:%>

%<Р%>азу'мный тя` свjь'щникъ прозря'ше дре'вле 
пр\оро'къ, бж\ственную свjьщу` хр\ста`, ч\стая, нося'щу, 
и='мже вси` мы` просвjьти'хомся.

%<Конда'къ, гла'съ и~. Подо'бенъ: В%>збра'нной:

%<М%>у'жества тезоимени'тому благодаре'нiе, jа='кw 
бл~гоче'стiя тайноглаго'льнику, похва^льная воззове'мъ, w\т 
любве` тебjь`, бг~обл~же'нне: но jа='кw и=мjь'я дерзнове'нiе 
ко гд\су, w\т вся'кихъ лю'тыхъ ны` спаси`, да пое'мъ: 
ра'дуйся, _о='ч~е приснопа'мятне.

%<I='косъ:%>

%<А='%>гг~лъ и='стины w\т кри'та jа=ви'лся _е=си`, 
w=бличи'въ sлоч_е'стiя, _о='ч~е, и= съ бг~осло'внымъ 
гла'сомъ ра'нима тя` зря`, всему'дре, о_у=жаса'юся стра'сти, 
зовя` и= вопiя' ти сицева^я: ра'дуйся, бж~iй крjь'пкiй 
_о=ру'жниче. ра'дуйся, гд\сень вjь'рный о_у=го'дниче. 
ра'дуйся, ху'льныхъ врагw'въ сопротивобо'рниче. ра'дуйся, 
sлоглаго'ливыхъ человjь'кwвъ w=бузда'нiе. ра'дуйся, jа='кw 
пострада'лъ _е=си` за _о='бразъ хр\сто'въ. ра'дуйся, jа='кw 
восхласти'лъ _е=си` сла^сти плотскi^я. ра'дуйся, jа='кw 
поще'нiемъ нача^ла тмы` побjьди'лъ _е=си`. ра'дуйся, jа='кw 
страда'нiемъ кvпрwнv'му сопроти'вился _е=си`. ра'дуйся, 
и=сто'чниче чуде'съ приснотеку'щiй. ра'дуйся, зе'млю 
о_у=ясни'вый страда'ньми твои'ми. ра'дуйся, вjь'рныхъ 
жили'ще, _о='ч~е. ра'дуйся, на'шъ предста'телю и= 
и=зба'вителю. ра'дуйся, _о='ч~е приснопа'мятне.

%<Пjь'снь з~. I=рмо'съ:%> 

%<А=%>враа'мстiи _о='троцы въ пещи` тр\оцу 
проwбрази'вше, _о='гненный пла'мень на ро'су преложи'ша, и= 
пою'ще вопiя'ху: бл~гослове'нъ _е=си` бж~е _о=т_е'цъ 
на'шихъ.

%<П%>а'че _е=стества` просвjьще'нiемъ, w=сi'е, о_у='мъ 
просвjьти'въ тво'й, бу'дущихъ, бл~же'нне, зна'нiемъ 
w=богати'лся _е=си`, вл\дцjь зовы'й: бл~гослове'нъ _е=си` 
бж~е _о=т_е'цъ на'шихъ. (с. 296)

%<Т%>ы` въ рука'хъ пр\оро'кwвъ о_у=подо'бився, 
о_у=мно'жилъ _е=си`, безсме'ртне, видjь^нiя, сп~се, 
разли'чнw w=бразу'емь тебjь` вjь'рнw вопiю'щымъ: 
бл~гослове'нъ _е=си` бж~е _о=т_е'цъ на'шихъ.

%<I=%>и~левъ ты` и=сто'чникъ, спасе'нiя пролива'ющiй 
во'ды, рjьку` ми'рную хр\ста` проповjь'дая, w=сi'е, _е=му'же 
вопiе'мъ: бл~гослове'нъ _е=си` бж~е _о=т_е'цъ на'шихъ.

%<Бг~оро'диченъ:%>

%<И=%>зъ безнача'льнагw _о=ц~а` возсiя'въ, и=зъ теб_е` 
воплоти'ся, бг~ома'ти _о=трокови'це, за ми'лость 
неизрече'нную, _е=му'же пою'ще, вопiе'мъ: бл~гослове'нъ 
_е=си` бж~е _о=т_е'цъ на'шихъ.

%<И='нъ. I=рмо'съ:%>

%<Б%>г~опроти'вное велjь'нiе беззако'ннующагw мучи'теля 
высо'къ пла'мень вознесло` _е='сть: хр\сто'съ же простре` 
бг~очести^вымъ _о=трокw'мъ ро'су дх~о'вную, сы'й 
бл~гослове'нъ и= препросла'вленъ.

%<В%>озвыша'_емая волн_е'нiя лука'вствiя, твоегw` 
о_у=ма` не поколеба'ша, а=ндре'е сла'вне, на ка'мени зна'нiя 
хр\сто'ва стоя'ща. тjь'мъ небу'рное приста'нище jа='вjь 
w=бурева'_емымъ бы'лъ _е=си`.

%<Б%>у'ими взыска'ньми лукавому'дрый о_у=мо'мъ 
w=мрача'емый о_у=кра'сти w=куша'шеся тя`, бг~осло'вiя 
свjьтлостьми` о_у=добря'ема, но jа=ви'ся смjь'ха досто'инъ, 
му'дре, и=спо'лнився студа` дерзнове'нiемъ твои'мъ.

%<О_у='%>мъ тво'й манове'ньми бж\ственнjьйшими 
о_у=краша'емь, а=ндре'е досточу'дне, sвjьзда` всесвjь'тлая 
всjь^мъ показа'ся, чудесы` коего'ждо вjь^рныя просвjьща'я, 
хва'лящыя тя`.

%<Х%>ра'мъ была` _е=си` жива'гw бг~а, въ не'мже жили'ще 
неизглаго'ланно сотвори`, дв~о всепjь'тая, на нб~сjь'хъ 
w=бита'яй, и= бла'гости ра'ди мно'гiя чл~вjь'къ бы'ти 
и=зво'ливъ.

%<Пjь'снь и~. I=рмо'съ:%>

%<В%>ъ пла'мени _о='гненнjь горя'щiя пе'щи сохра'ншаго 
дjь'ти, и= во зра'цjь а='гг~ла снизше'дшаго къ ни^мъ, по'йте 
гд\са, и= превозноси'те _е=го` во вjь'ки. (с. 297)

%<П%>а'че постиже'нiя пр\оро'кwмъ да'нная w\т 
бж\ственнагw да'ра предзна'тельное дjь'йство, и= бу'дущихъ 
зна'нiе, пjь'ти гд\са, и= превозноша'ти _е=го` во вjь'ки.

%<О_у=%>ста` бг~одохнов_е'нная стяжа'въ, и= я=зы'къ 
бг~оглаго'ливъ, w=сi'е, бг~оче'стiя свjь'тъ просвjьща'ющь 
пое'ши: по'йте гд\са, и= превозноси'те _е=го` во вjь'ки.

%<С%>ловесы` и= дjья'ньми пр\оро'чествуя, w=блича'еши 
лю'ди блу'дствовавшыя, w=бра'знw, пребога'те, науча'я 
пjь'ти: по'йте гд\са, и= превозноси'те _е=го` во вjь'ки.

%<Бг~оро'диченъ:%>

%<С%>оприсносу'щное бж~iе бг~ъ сло'во w\т ст~ы'я дв~ы 
вопло'щся jа=ви'ся, вjь'рою вопiю'щымъ: по'йте гд\са, и= 
превозноси'те _е=го` во вjь'ки.

%<И='нъ. I=рмо'съ:%>

%<П%>е'щь и=ногда` _о='гненная въ вавv"лw'нjь дjь'йства 
раздjьля'ше, бж~iимъ велjь'нiемъ халд_е'и w=паля'ющая, 
вjь^рныя же w=роша'ющая, пою'щыя: благослови'те, вся^ дjьла` 
гд\сня, гд\са.

%<С%>тра^сти плотскi^я, му'дре, пред\ъумертви'въ 
по'стническими пw'двиги, пострада'лъ _е=си` крjьпча'йше, 
сп~сово подо'бiе, и= приснодв~ы, прп\дбне, и= ст~ы'хъ 
чествова'тельнw лобыза'я.

%<Jа='%>ростнw на хр\ста` неи'стовствующе, jа='кw 
sвjь'рiе свирjь'пiи возложи'ша, _о='ч~е, о_у=мертви'ти тя`. 
тjь'мъ влеку'ще и= бiю'ще вверго'ша въ про'пасть, 
свидjь'теля и='стины тебе` jа='вственнw содjь'ловающе.

%<Ч%>удесы` вjь^рныя jа='кw вода'ми напая'еши, и= 
w\тго'ниши, всеблаже'нне, лука'вствiя ду'хи, и= w=чища'еши 
неду'ги, благода'ть врачева'нiй свы'ше прiе'мъ w\т хр\ста` 
бг~а на'шегw.

%<Бг~оро'диченъ:%>

%<Jа=%>ви'лася _е=си` нб~съ дв~о простра'ннjьйши, бг~а 
во о_у=тро'бjь твое'й вмjьсти'вшая, всjь'ми невмjьсти'маго: 
_е=го'же моли` и=зба'вити о_у=тjьсне'нiя, ч\стая вл\дчце, 
душетлjь'ннагw, благоче'стнw воспjьва'ющыя тя`. (с. 298)

%<Пjь'снь f~. I=рмо'съ:%>

%<Р%>а'дуйся, дjь'вственная похвало`, ра'дуйся, мт~и 
преч\стая, ю='же вся` тва'рь бж\ственными пjь'сньми 
велича'емъ.

%<Ч%>е'сть jа='кw пр\оро'къ, прiя'лъ _е=си`, w=сi'е, 
прiе'мъ вjьне'цъ благолjь'пiя w\т бг~а, всеблаже'нне.

%<В%>сjь'мъ свjь'томъ w=заря'емь хр\сто'вымъ 
всеизря'дне, да'ждь твои'ми моли'твами, сего` ми'лостива 
пою'щымъ тя`.

%<Х%>вала'ми съ чи'нми а='гг~льскими, w=сi'е, 
предстои'ши вл\дку хваля`, пожи'въ житiе` равноа'гг~льное.

%<Бг~оро'диченъ:%>

%<С%>пасти` восхотjь'въ человjь'ка сп~съ и= гд\сь, w\т 
преч\стыя дв~ы въ пло'ть на'шу w=дjь'яся.

%<И='нъ. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

%<С%>е`, _о='ч~е прп\дбне, тече'нiе твое` соверши'въ, 
правосла'вную вjь'ру соблю'лъ _е=си` непоро'чну: _е=я'же 
ра'ди пострада'въ зако'ннw, вjьне'цъ же сугу'бъ прiя'лъ 
_е=си` свы'ше, jа='кw му'ченикъ непобjьди'мь, и= по'стникъ 
непобо'ренъ.

%<Jа='%>кw крi'нъ сладково'нный, и= jа='кw шипо'къ, 
_о='ч~е, процвjь'лъ _е=си`, въ цвjь'тницjь бж\ственнагw 
jа='вjь поще'нiя, и= благово'нствуеши jа='кw ке'дръ, 
му'ченически просвjьще'нъ, а=ндре'е всехва'льне, 
мона'шествующихъ о_у=добре'нiе.

%<З%>на'меньми и= чудесы` jа='вjь о_у=краша'емь, 
невреди'мь _е=си` всjь^мъ на видjь'нiе лежа`, всебл~же'нне 
а=ндре'е, и= ду'шы просвjьща'я вjь'рою те'плою приходя'щихъ 
тебjь`, и= всегда` блажа'щихъ тя`.

%<Д%>е'нь пра'зднственъ и= весе'лiя и=спо'лненъ, святу'ю 
твою` па'мять творя'ще дне'сь, вjь'рою вопiе'мъ тебjь`, 
_о='ч~е: къ бг~у ст~ы'ми твои'ми моли'твами, всjь'хъ на'съ 
и=зба'ви жите'йскихъ w=бстоя'нiй. (с. 299)

%<Бг~оро'диченъ:%>

%<С%>вjь'та селе'нiе о_у=тро'ба твоя` бы'сть, 
просвjь'щшагw мi'ръ заря'ми бж\ства`, и= невjь'дjьнiя тму` 
w\т земли`, всенепоро'чная _о=трокови'це, соверше'ннw 
w\тгна'вшагw: тогw` ра'ди тя` сла'вимъ.

%<Свjьти'ленъ. Подо'бенъ: С%>о о_у=ченики` взы'демъ:

%<А=%>ндре'а добропобjь'дника похва'лимъ вси`, 
бж~е'ственнw пра'зднующе честну'ю _е=гw` па'мять, jа='кw да 
и=зба'вимся w\т неду^гъ: се'й бо сп~сwва честна^я 
воwбраж_е'нiя, и= ст~ы'хъ всjь'хъ всеблагоче'стнw 
чествова'ти проповjь'да. тjь'мъ вjьне'цъ на нб~сjь'хъ 
прiе'мь, со а='гг~лы ра'дуется.

%<Бг~оро'диченъ:%>

%<Г%>о'ру бж~iю прест~у'ю, и= свjьти'льникъ, и= ста'мну, 
и= трапе'зу, и= мо'стъ, же'злъ же и= свjьщу`, и= бж\ственный 
пр\сто'лъ, и= две'рь, и= хра'мъ, и= черто'гъ, воспои'мъ, 
бг~ому'дрiи, ч\стую и= дв~у, и=зъ нея'же бг~ъ воплоти'вся 
невра'щнw и= па'че _е=стества`, w=божи` прiя'тiе 
неизрече'ннымъ _е=дине'нiемъ.


