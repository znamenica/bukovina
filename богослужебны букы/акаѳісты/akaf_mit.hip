<::рус> оцифровка: Даниил Дремачев 

<::слав>

%<А=КА'FIСТЪ%>

%<ст~и'телю и= чудотво'рцу%> 

%<МИТРОФА'НУ,%>

%<пе'рвому _е=пi'скопу воро'нежскому.%>

%<Конда'къ а~%>

%<И=%>збра'нный чудотво'рче и= и=зря'дный о_у=го'дниче 
хр\сто'въ, многоцjьле'бный и=сто'чниче и= моли'твенниче w= 
душа'хъ на'шихъ, ст~и'телю _о='ч~е митрофа'не, jа='кw 
и=мjь'яй дерзнове'нiе ко гд\су, w\т вся'кихъ на'съ бjь'дъ 
свободи` зову'щихъ: Ра'дуйся, митрофа'не, вели'кiй и= 
пресла'вный чудотво'рче.

%<I='косъ а~%>

%<А='%>гг~лъ земны'й и= человjь'къ нб\сный бы'лъ _е=си`, 
ст~и'телю _о='ч~е митрофа'не: впери'въ бо о_у='мъ въ 
бж\ств_енная, вре'м_енная и= земна^я пренебре'глъ _е=си`: 
тjь'мже и= всели'ся въ тя` прест~ы'й дх~ъ, _е=гw'же 
бл~года'тiю свjь'тлw о_у=кра'шенъ _е=си`. Сегw` ра'ди 
тебjь`, на нб~си` и= на земли` просла'вленному, вопiе'мъ 
си'це: Ра'дуйся, jа='кw чистото'ю и= ст~ы'нею а='гг~лwмъ 
о_у=подо'бился _е=си`: ра'дуйся, jа='кw посто'мъ и= 
бдjь'нiемъ безстра'стiя дости'глъ _е=си`. Ра'дуйся, 
свjьти'льниче бж\ственнагw свjь'та: ра'дуйся, моли'твъ 
бл~гово'нное кади'ло. Ра'дуйся, вjь'рныхъ непрело'жное 
о_у=твержде'нiе: ра'дуйся, невjь'рныхъ бг~ому'дренное 
w=бличе'нiе. Ра'дуйся, хр\стiа'нъ непосты'дное прибjь'жище: 
ра'дуйся, благоче'стiя стjьно` неwбори'мая. Ра'дуйся, 
крjь'пкое корми'ло цр~кве хр\сто'вы: ра'дуйся, 
непоколеби'мый сто'лпе правосла'вiя. Ра'дуйся, а=п\сльскихъ 
преда'нiй вjь'рный храни'телю: ра'дуйся, та^инъ бж~iихъ 
и='стинный строи'телю. Ра'дуйся, митрофа'не, вели'кiй и= 
пресла'вный чудотво'рче.

%<Конда'къ в~%>

%<В%>и'дяще w\т ст~ы'хъ моще'й твои'хъ приснотеку'щiй 
и=сто'чникъ и=сцjьле'нiй, благоговjь'нiя и= ра'дости 
и=спо'лнени, благодари'мъ бг~а, ди'внw прославля'ющаго 
ст~ы^я своя^, вопiю'ще _е=му`: А=ллилу'iа.

%<I='косъ в~%>

%<Р%>а'зумомъ просвjьще'ннымъ свы'ше, вразумля'я 
заблу'ждшихъ, побо'рникъ бы'лъ _е=си` и='стинныя хр\сто'вы 
цр~кве, _е=гда` въ ца'рствующемъ гра'дjь москвjь` 
суему'дреннiи лжеучи'тели на собо'рjь ст~и'тельскомъ 
w\тверзо'ша неч_ести'вая о_у=ста` своя^ на _е=я` хуле'нiе. 
Мы' же, w\т мы'сленныхъ волкw'въ и=зба'вльшеся, вjь'рнw 
взыва'емъ ти`: Ра'дуйся, цjьвни'це дх~а ст~а'гw, бряца'ющая 
сла'ву бж~iю во спасе'нiе человjь'кwмъ: ра'дуйся, гро'ме, 
сокруша'яй _е=ретi'ческое sлоче'стiе. Ра'дуйся, мо'лнiе, 
попаля'ющая пле'велы невjь'рiя: ра'дуйся, jа='сное зерца'ло 
а=п\сльскихъ преда'нiй. Ра'дуйся, немо'лчный бл~говjь'стниче 
велjь'нiй хр\сто'выхъ: ра'дуйся, вjь'рный наста'вниче 
бг~ому'дрiя. Ра'дуйся, мона'шествующихъ сла'во: ра'дуйся, 
а=рхiере'wвъ бж\ственное о_у=добре'нiе. Ра'дуйся, 
златоза'рное свjьти'ло, просвjьща'ющее зе'млю ру'сскую: 
ра'дуйся, наде'жный хода'таю на'мъ цр\ствiя нб\снагw. 
Ра'дуйся, jа='кw твои'мъ къ бг~у моле'нiемъ w\т а='да 
свобожда'емся: ра'дуйся, jа='кw твои'мъ предста'тельствомъ 
ра'йскiя жи'зни сподобля'емся. Ра'дуйся, митрофа'не, 
вели'кiй и= пресла'вный чудотво'рче.

%<Конда'къ г~%>

%<С%>и'лjь вы'шнягw чудодjь'йствующей, никто'же притека'яй 
къ тебjь`, пребл~же'нне _о='ч~е, w\тхо'дитъ то'щь: 
неду'гующымъ бо jа=ви'лся _е=си` и=сцjьле'нiе, слjьпы^мъ 
прозрjь'нiе, хромы^мъ о_у=твержде'нiе, и= вси` благовjь'рнiи 
лю'дiе ско'раго тя` помо'щника стяжа'вше, ра'достнw бг~у 
воспjьва'ютъ: А=ллилу'iа.

%<I='косъ г~%>

%<И=%>мjь'яй въ се'рдцjь свое'мъ _о='гнь любве` бж\ственныя, 
спасе'нiя ра'ди ду'шъ человjь'ческихъ па'стырски подвиза'лся 
_е=си`, бг~ому'дре, проти'ву ко'зней дiа'вольскихъ, и= 
побjьди'тельнымъ w=ру'жiемъ кр\ста` разсjька'лъ _е=си` 
сjь'ти лука'вагw, jа='кw паучи'ну. Тjь'мже прiими` w\т на'съ 
пjь'снь сiю`: Ра'дуйся, ра'бе бж~iй, бл~гi'й и= вjь'рный: 
ра'дуйся, досто'йный дjь'лателю вертогра'да хр\сто'ва. 
Ра'дуйся, о_у=чи'телю смире'нiя и= цjьлому'дрiя: ра'дуйся, 
w='бразе кро'тости и= послуша'нiя. Ра'дуйся, му'жу жела'нiй: 
ра'дуйся, проповjь'дниче чуде'съ бж~iихъ. Ра'дуйся, 
наста'вниче дjь'лъ до'брыхъ: ра'дуйся, тве'рдое w=гражде'нiе 
хр\сто'вы цр~кве. Ра'дуйся, _о=гневи'дный сто'лпе, 
наставля'яй на пу'ть спасе'нiя: ра'дуйся, свjьтоза'рный 
свjьти'льниче, вjь'рныя просвjьща'яй. Ра'дуйся, 
неисчерпа'емый сосу'де благода'ти хр\сто'вы: ра'дуйся, 
чи'стое прiя'телище дх~а ст~а'гw. Ра'дуйся, митрофа'не, 
вели'кiй и= пресла'вный чудотво'рче.

%<Конда'къ д~%>

%<Б%>у'рю мiрска'гw житiя` и= тяжелонw'сныя страсте'й вw'лны 
преше'дъ, w=брjь'лъ _е=си` ти'хое приста'нище, и= въ 
пусты'ню всели'вся, нелjь'ностнw порабо'талъ _е=си` хр\сту` 
во мно'зjь долготерпjь'нiи. W\тню'дуже руководи'лъ _е=си` въ 
цр\ствiе бж~iе и= духw'вная ча^да своя^, научи'въ и=`хъ 
_е=ди'ными о_у=сты^ и= _е=ди'нымъ се'рдцемъ пjь'ти бг~у: 
А=ллилу'iа.

%<I='косъ д~%>

%<Д%>и^вныя w= бз~jь труды` твоя^, ст~и'телю _о='ч~е 
митрофа'не, прихожда'ху къ тебjь` и=здале'ча жа'ждущiи 
глаго'лwвъ живота` вjь'чнагw: поне'же ты` о_у=чи'лъ и= 
твори'лъ _е=си`, наставля'лъ сло'вомъ и= житiе'мъ свои'мъ. 
Сегw` ра'ди любо'вiю вопiе'мъ ти`: Ра'дуйся, а=п\слwвъ 
прее'мниче: ра'дуйся, ст~и'телей сопресто'льниче. Ра'дуйся, 
прп\дбныхъ собесjь'дниче: ра'дуйся, прв\дныхъ о_у=краше'нiе. 
Ра'дуйся, вjь'нче воздержа'нiя: ра'дуйся, 
бл~госjьнноли'ственное дре'во, пото'ками ра'йскими 
воспита'нное. Ра'дуйся, безпомо'щныхъ сп~си'тельное 
призрjь'нiе: ра'дуйся, цвjь'те нетлjь'нiя. Ра'дуйся, jа='кw 
w\тчужде'нiемъ вре'менныхъ бла^гъ, стяжа'лъ _е=си` 
бл~же'нство нищеты` духо'вныя: ра'дуйся, jа='кw 
самово'льнымъ w=бнища'нiемъ w=брjь'лъ _е=си` сокро'вище 
бла^гъ вjь'чныхъ. Ра'дуйся, jа='кw во глубину` смире'нiя 
прини'клъ _е=си`: ра'дуйся, jа='кw на высоту` безстра'стiя 
возше'лъ _е=си`. Ра'дуйся, митрофа'не, вели'кiй и= 
пресла'вный чудотво'рче.

%<К%>онда'къ _е~

%<Б%>г~оте'чнjьй sвjьздjь`, путеводи'вшей дре'вле волхвw'въ 
къ прв\дному сл~нцу, подо'бенъ бы'лъ _е=си`, всехва'льне 
_о='ч~е, са'мъ восходя` бл~года'тiю бж~iею w\т си'лы въ 
си'лу, и= приводя` съ собо'ю ко хр\сту` бг~у всjь'хъ 
и='щущихъ спасе'нiя. Тjь'мже и= мы`, немерца'ющимъ сiя'нiемъ 
сла'вы твоея` w=заря'еми, согла'снw вопiе'мъ _е=му`: 
А=ллилу'iа.

%<I='%>косъ _е~

%<В%>и'дjьвше въ тебjь` воро'нежстiи лю'дiе пе'рваго 
а=рхiпа'стыря, jа='кw а='гг~ла, зна'менiе нб\сныя бл~года'ти 
нося'ща, возра'довашася ра'достiю неизглаго'ланною: ты' же, 
до'брjь внима'я себjь` и= всему` ста'ду, въ не'мже тя` дх~ъ 
ст~ы'й поста'ви _е=п\скопа, па'слъ _е=си` о_у=се'рднw 
цр~ковь гд\са и= бг~а, jа='кw сло'во возда'ти хотя`. Сегw` 
ра'ди о_у=блажа'емъ тя`, _о='ч~е митрофа'не, зову'ще: 
Ра'дуйся, человjь'че бж~iй, преподо'бiемъ а='ки по'ясомъ 
златы'мъ препоя'санный: ра'дуйся, дру'же хр\сто'въ, 
ст~и'тельствомъ а='ки би'серомъ драги'мъ преукра'шенный. 
Ра'дуйся, во'ине хр\сто'въ непобjьди'мый: ра'дуйся, стра'же 
до'ма бж~iя неусы'пный. Ра'дуйся, восхожд_е'нiя въ се'рдцjь 
свое'мъ къ нб~си` положи'вый: ра'дуйся, слов_е'сныя _о='вцы 
хр\сто'вы на живоно'сныхъ па'житяхъ воспита'вый. Ра'дуйся, 
jа='кw не попусти'лъ _е=си` душетлjь'нному sвjь'рю 
расхи'тити ста'до твое`: ра'дуйся, jа='кw w\т нб\снагw 
пастыренача'льника прв\дное воздая'нiе прiя'лъ _е=си`. 
Ра'дуйся, возлюби'вый благолjь'пiе до'му бж~iя: ра'дуйся, въ 
само'мъ себjь` хра'мъ трiv"поста'сному бж\ству` 
о_у=гото'вавый. Ра'дуйся, jа='кw во о_у=мерщвле'нномъ 
тjьлеси` ри'зою нетлjь'нiя w=дjь'янъ _е=си`: ра'дуйся, 
jа='кw и=з\ъ гро'ба заре'ю безсме'ртiя на'съ w=сiява'еши. 
Ра'дуйся, митрофа'не, вели'кiй и= пресла'вный чудотво'рче.

%<Конда'къ s~%>

%<С%>лове'съ _е=v\гльскихъ, _е='же не скрыва'ти себjь` 
сокро'вища на земли`, вjь'рный блюсти'тель показа'лся 
_е=си`, всебл~же'нне митрофа'не, _е=гда` достоя'нiе свое` 
му'дрjь расточи'лъ _е=си`, снабдjьва'я о_у=бо'гихъ, и= 
посо'бствуя бл~говjь'рному i=мпера'тору петру`, въ 
соwруже'нiи корабле'й на побjьжде'нiе невjь'рныхъ а=га'рянъ, 
не вjь'дущихъ пjь'ти: А=ллилу'iа.

%<I='косъ s~%>

%<В%>озсiя` ца'рству правосла'вному бл~готво'рный свjь'тъ 
вели'кихъ добродjь'телей твои'хъ, ст~и'телю _о='ч~е 
митрофа'не, w= ни'хже бл~годаря'ще _о=ц~а` нб\снаго, къ 
тебjь`, jа='кw къ при'сному w= на'съ моли'твеннику, 
взыва'емъ си'це: Ра'дуйся, наста'вниче цjьлому'дрiя: 
ра'дуйся, смире'нiя хр\сто'ва и='стинный подража'телю. 
Ра'дуйся, _о=лтаря` гд\сня бл~гоговjь'йный служи'телю: 
ра'дуйся, ст~и'телей о_у=краше'нiе. Ра'дуйся, и='ноческаго 
равноа'гг~льнагw житiя` ревни'телю: ра'дуйся, безмо'лвiя 
дре'внихъ бг~оно'сныхъ _о=ц~ъ подража'телю. Ра'дуйся, мл\сти 
струе` неизсяка'емая: ра'дуйся, бл~гоутро'бiя храни'лище 
неwску'дное. Ра'дуйся, си'рыхъ бл~гонаде'жное приста'нище: 
ра'дуйся, вдови'цъ ско'рое заступле'нiе. Ра'дуйся, 
мно'жество ду'шъ о_у=невjь'стивый хр\сту`: ра'дуйся, ку'пнw 
съ ни'ми пребыва'яй въ ра'дости гд\са твоегw`. Ра'дуйся, 
митрофа'не, вели'кiй и= пресла'вный чудотво'рче.

%<Конда'къ з~%>

%<Х%>отя'щу нjь'когда благовjь'рному i=мпера'тору петру` 
бесjь'довати съ тобо'ю, призва'нъ бы'лъ _е=си` во дво'ръ 
ца'рскiй: _е=гда' же внеза'пу о_у=зрjь'лъ w='крестъ _е=гw` 
и=звая^нiя jа=зы'ч_еская, а='бiе возврати'лся _е=си` 
вспя'ть, не о_у=боя'вся преще'нiя царе'ва, и= гото'въ бы'лъ 
_е=си` ду'шу свою` положи'ти па'че, не'же растли'ти 
мы'сл_енныя _о='чи се'рдца своегw` неподо'бнымъ видjь'нiемъ, 
науча'я вjь'рныхъ _е=ди'ному живо'му бг~у пjь'ти: 
А=ллилу'iа.

%<I='косъ з~%>

%<Н%>о'ваго тя` по благоче'стiи ревни'теля позна'въ 
бл~говjь'рный ца'рь, и= ви'дя небоя'зненное твое` на сме'рть 
и=зволе'нiе, повелjь` су'_етная и=звая^нiя низри'нути. Мы' 
же ст~о'му дерзнове'нiю твоему` чудя'щеся, вопiе'мъ: 
Ра'дуйся, непрекло'нный и=сповjь'дниче правосла'вiя: 
ра'дуйся, ре'вностный защи'тниче благоче'стiя. Ра'дуйся, 
сщ~еннотаи'нниче бл~года'ти: ра'дуйся, велегла'сный 
проповjь'дниче покая'нiя. Ра'дуйся, а=п\слwвъ немw'лчная 
о_у=ста`: ра'дуйся, цр~кве непоколеби'мый сто'лпе. Ра'дуйся, 
па'стырю до'брый: ра'дуйся, jа='кw неприча'стенъ jа=ви'лся 
_е=си` лицепрiя'тiю. Ра'дуйся, jа='кw и='стину не w=бину'яся 
свидjь'тельствовалъ _е=си`: ра'дуйся, jа='кw твои'мъ 
посо'бiемъ сокруша'ются кw'зни вра^жiя. Ра'дуйся, jа='кw 
всjь'мъ вjь'рнымъ воспомина'нiе твое` пресла'дко: ра'дуйся, 
jа='кw все'й цр~кви хр\сто'вой и='мя твое` прече'стно. 
Ра'дуйся, митрофа'не, вели'кiй и= пресла'вный чудотво'рче.

%<Конда'къ и~%>

%<С%>тра'нное и= пресла'вное чу'до благода'ти нб\сныя 
jа=вля'ется ны'нjь во _о='чiю всjь'хъ вjь'рныхъ: 
долготерпjьли'вый и= многомл\стивый гд\сь не прогнjь'вался 
на ны` до конца` за беззакw'нiя на^ша, но помяну'въ щедрw'ты 
своя^, дарова` на'мъ тебе`, досточу'дный _о='ч~е, 
засту'пника и=зря'дна, и= та'кw вознесе` ро'гъ спасе'нiя 
на'шегw, да вы'ну пое'мъ _е=му`: А=ллилу'iа.

%<I='косъ и~%>

%<В%>е'сь _е=си` въ вы'шнихъ, но и= ни'жнихъ не 
w=ставля'еши, ст~и'телю _о='ч~е митрофа'не, при'снw со 
хр\сто'мъ ца'рствуеши, и= w= на'съ грjь'шныхъ моли'твы къ 
нему` возсыла'еши: не то'чiю бо припа'дающихъ къ 
цjьльбонw'снымъ моща'мъ твои^мъ, но и= дале'че w\тстоя'щихъ, 
призыва'ющихъ же всеч\стно'е и='мя твое`, предста'тельствомъ 
твои'мъ соблюда'еши w\т вся'кагw sла`. Тjь'мже во 
о_у=миле'нiи зове'мъ ти`: Ра'дуйся, прибjь'жище на'ше во 
всjь'хъ ско'рбехъ: ра'дуйся, ско'рый помо'щниче всjь'хъ въ 
бjьда'хъ су'щихъ. Ра'дуйся, цjьли'телю болjь'зней душе'вныхъ 
вку'пjь и= тjьле'сныхъ: ра'дуйся, на неви^димыя враги` на'шя 
си'льный побо'рниче. Ра'дуйся, посjьти'телю въ не'мощи 
лежа'щихъ: ра'дуйся, о_у=тjь'шителю въ бjьда'хъ су'щихъ. 
Ра'дуйся, jа='кw тобо'ю престае'тъ рыда'нiе: ра'дуйся, 
jа='кw тобо'ю подае'тся ра'дость. Ра'дуйся, jа='кw хр\сту` 
до'блественнw послjь'довалъ _е=си`: ра'дуйся, jа='кw 
сладча'йшему i=и~су до конца` послужи'лъ _е=си`. Ра'дуйся, 
jа='кw наслажда'ешися лицезрjь'нiя бж~iя: ра'дуйся, jа='кw 
сподо'бился _е=си` зрjь'ти невече'рнiй де'нь цр\ствiя 
_е=гw`. Ра'дуйся, митрофа'не, вели'кiй и= пресла'вный 
чудотво'рче.

%<Конда'къ f~%>

%<В%>ся^кiя скw'рби и= труды` до'блественнw претерпjь'лъ 
_е=си`, ше'ствуя по пути` спасе'нiя до масти'тыя ста'рости, 
w=бличе'нъ во всеwру'жiе бж~iе, во пло'ти а='ки безпло'тенъ, 
о_у=мерщвля'я стра^сти и= сокруша'я навjь'ты мiродержи'теля 
тьмы` вjь'ка сегw`. Тjь'мже неб_е'снымъ сопричи'сленъ 
си'ламъ, ку'пнw съ ни'ми воспjьва'еши бг~у: А=ллилу'iа.

%<I='косъ f~%>

%<В%>jьтi^я многовjьща'нныя недоумjь'ютъ и=з\ъwбрази'ти 
w=би'лiя любве` твоея`, _е='юже, w\тходя` ко творцу`, 
преиспо'лненъ бы'лъ _е=си` къ ча'дамъ твои^мъ w= гд\сjь: 
восхотjь'въ бо, и= по w\тше'ствiи свое'мъ, при'снw поуча'ти 
и=`хъ jа='кw живы'й, завjьща'лъ _е=си` и=`мъ вся^ 
потр_е'бная ко спасе'нiю. Сегw` ра'ди и=з\ъ глубины` 
серде'цъ вопiе'мъ ти`: Ра'дуйся, благоче'стнw тече'нiе 
сконча'вый: ра'дуйся, вjь'ру соблюды'й всецjь'лу. Ра'дуйся, 
w=ру'жiемъ бл~говоле'нiя бж~iя вjьнча'нный на земли`: 
ра'дуйся, вjьнце'мъ нетлjь'нiя о_у=кра'шенный на нб~си`. 
Ра'дуйся, до'лу вели'чiемъ чуде'съ блиста'ющiй: ра'дуйся, 
горjь` луча'ми трисо'лнечнагw свjь'та w=сiява'емый. 
Ра'дуйся, jа='кw въ пресвjь'тлыхъ ра'йскихъ w=би'телехъ 
вселя'ешися: ра'дуйся, jа='кw лице'мъ къ лицу` бж\ственнагw 
свjь'та причаща'ешися. Ра'дуйся, jа='кw съ нб\сныхъ высо'тъ 
на мольбы^ на'шя призира'еши: ра'дуйся, jа='кw въ со'нiяхъ 
и= видjь'нiяхъ во бла'го на'мъ jа=вля'ешися. Ра'дуйся, 
jа='кw моли'твами твои'ми w\т вjь'чныя сме'рти 
свобожда'емся: ра'дуйся, jа='кw предста'тельствомъ твои'мъ 
безконе'чныя жи'зни сподобля'емся. Ра'дуйся, митрофа'не, 
вели'кiй и= пресла'вный чудотво'рче.

%<К%>онда'къ _i~

%<И='%>же всjь'мъ человjь'кwмъ хотя'й спасти'ся и= въ 
ра'зумъ и='стины прiити`, гд\сь и= бг~ъ на'шъ i=и~съ 
хр\сто'съ jа=ви'лъ на'мъ нетлjь'нное тjь'ло твое` на земли`, 
jа='кw живоно'сную купjь'ль, врачу'ющую вся'ку болjь'знь и= 
вся'ку jа='зю въ лю'дехъ. Тjь'мже благода'рственнw вопiе'мъ 
_е=му`: А=ллилу'iа.

%<I='%>косъ _i~

%<С%>тjьна` _е=си` спасе'нiя прибjьга'ющымъ къ тебjь`, 
ст~и'телю митрофа'не, и= въ быва'емыхъ w\т теб_е` 
зна'менiихъ, и=сповjь'дающихъ вели'чiе бж~iе. Сегw` ра'ди, 
о_у=ще'дрени твои'мъ чудодjь'йственнымъ w= на'съ ко хр\сту` 
бг~у хода'тайствомъ, вопiе'мъ ти`: Ра'дуйся, царе'й 
бл~гочести'выхъ побо'рниче: ра'дуйся, а=рхiере'_евъ 
правосла'вныхъ о_у=крjьпле'нiе. Ра'дуйся, ца'рства 
правосла'внагw защи'тниче: ра'дуйся, цр~кви ст~jь'й 
о_у=твержде'нiе. Ра'дуйся, пре'жде сме'рти о_у=мертви'вый 
пло'ть свою`: ра'дуйся, предвкуси'вый жи'знь вjь'чную, 
пре'жде вни'тiя въ сел_е'нiя ра^йская. Ра'дуйся, о_у=ме'ршiй 
мi'ру пре'жде кончи'ны твоея`: ра'дуйся, воскресы'й ду'хомъ 
во хр\стjь` пре'жде о_у=спе'нiя твоегw`. Ра'дуйся, jа='кw 
w\т w=би'тели земны'я во w=би'тель нб\сную пресели'лся 
_е=си`: ра'дуйся, jа='кw w\т w=би'тели нб\сныя во w=би'т_ели 
земны^я благотворя` нисхо'диши. Ра'дуйся, jа='кw и= по 
w\тше'ствiи твое'мъ съ на'ми пребыва'еши: ра'дуйся, jа='кw 
и= по о_у=ме'ртвiи твое'мъ о_у=мерщвл_е'нныя грjьхми` ду'шы 
моли'твами твои'ми w=живля'еши. Ра'дуйся, митрофа'не, 
вели'кiй и= пресла'вный чудотво'рче.

%<Конда'къ а~_i%>

%<П%>jь'нiе приноси'мое ны'нjь, а='ще и= превы'ше 
человjь'ческагw бы'ло, не довлjь'ло бы къ славосло'вiю бг~а, 
дарова'вшагw тебjь` бл~года'ть и=сцjьле'нiй. Сегw` ра'ди 
недоумjь'юще благохвали'ти _е=го` по достоя'нiю, 
смиренному'дреннw вопiе'мъ: А=ллилу'iа.

%<I='косъ а~_i%>

%<С%>вjьтопода'тельна свjьти'льника, просвjьща'ющаго ду'шы 
на'шя вjь'рою, ви'димъ тебе`, пребл~же'нне _о='ч~е, пред\ъ 
пр\сто'ломъ бж~iимъ стоя'ща, и= твои'мъ блиста'нiемъ 
w=заря'еми, зове'мъ ти` такwва'я: Ра'дуйся, па'стырю 
преди'вный: ра'дуйся, о_у=чи'телю прему'дрый. Ра'дуйся, 
сто'лпе вjь'ры непоколеби'мый: ра'дуйся, насади'телю 
бл~ги'хъ. Ра'дуйся, чистоты` селе'нiе: ра'дуйся, печа'льныхъ 
о_у=тjьше'нiе. Ра'дуйся, си'рыхъ пита'телю: ра'дуйся, 
w=би'димыхъ предста'телю. Ра'дуйся, прем\дрости бж~iя 
прiя'телище: ра'дуйся, и=сто'чниче неизчерпа'емыя бл~года'ти 
и=сцjьле'нiй. Ра'дуйся, провозвjь'стниче бж\ственныхъ 
велjь'нiй: ра'дуйся, сокро'вище мл\срдiя бж~iя неистощи'мое. 
Ра'дуйся, митрофа'не, вели'кiй и= пресла'вный чудотво'рче.

%<Конда'къ в~_i%>

%<Б%>л~года'ть, свы'ше ти` да'нную, позна'вше, 
бл~гоговjь'йнw лобыза'емъ ст~олjь'пное и=з\ъwбраже'нiе 
всечестна'гw лица` твоегw`, _е='же бл~говоли'лъ _е=си` 
ди'внw jа=ви'ти на'мъ. Тjь'мже бл~года'рственнw вопiе'мъ 
хр\сту` бг~у на'шему: А=ллилу'iа.

%<I='косъ в~_i%>

%<П%>ою'ще твое` къ бг~у w\тше'ствiе, ст~и'телю митрофа'не, 
почита'емъ сщ~е'нную па'мять твою`, велича'емъ ре'вность по 
бз~jь, хва'лимъ долготерпjь'нiе, сла'вимъ неsло'бiе, и= 
о_у=блажа'емъ кончи'ну твою`: на сме'ртнjьмъ бо _о=дрjь` 
возлежа`, жела'нiемъ возжела'лъ w=блещи'ся въ вели'кiй 
а='гг~льскiй w='бразъ, нарече'нъ бы'лъ мака'рiемъ, 
бл~же'нства тезоимени'тымъ, блаже'нъ бы'въ вои'стинну, 
jа='кw цр\ствiе нб\сное наслjь'довалъ _е=си`. Тjь'мже 
моля'щеся о_у=се'рднw, w= _е='же сподо'битися и= на'мъ 
неwсужде'ннw предста'ти на стра'шное суди'ще хр\сто'во, 
взыва'емъ ти`: Ра'дуйся, о_у= пр\сто'ла бж~iя те'плый w= 
на'съ предста'телю: ра'дуйся, му'жу жела'нiй, просла'вившiй 
бг~а въ тjьлеси` и= въ душjь` свое'й. Ра'дуйся, 
добропобjь'дный во'ине цр~я` нб\снагw: ра'дуйся, вождю` 
прему'дрый ра'тующымъ проти'ву си'лъ а='довыхъ. Ра'дуйся, 
jа='кw съ горя'щимъ свjьти'льникомъ срjь'тилъ _е=си` 
хр\ста`: ра'дуйся, jа='кw w\т негw` бл~года'ть и=сцjьле'нiй 
прiя'лъ _е=си`. Ра'дуйся, jа='кw бл~говоле'нiемъ прест~ы'я 
бц\ды возвели'ченъ _е=си`: ра'дуйся, jа='кw во свjь'тлостехъ 
ст~ы'хъ пребыва'еши. Ра'дуйся, jа='кw со пр\орw'ки и= 
а=п\стwлы ликовству'еши: ра'дуйся, jа='кw со ст~и'т_ели и= 
и= мч~ники просла'вленъ _е=си`. Ра'дуйся, jа='кw съ 
прп\дбными и= прв\дными весели'шися: ра'дуйся, jа='кw со 
всjь'ми и=збра'нными бж~iими при'снw торжеству'еши. 
Ра'дуйся, митрофа'не, вели'кiй и= пресла'вный чудотво'рче.

%<Конда'къ г~_i%>

%<_W%> вели'кiй и= пречу'дный _о='ч~е митрофа'не, прiими` 
бл~гоутро'бнw сiе` ма'лое моле'нiе на'ше, и= твои'мъ 
бл~гопрiя'тнымъ хода'тайствомъ и=зба'ви на'съ w\т всjь'хъ 
вра^гъ ви'димыхъ и= неви'димыхъ, w\т вся'кiя напа'сти и= 
ско'рби, w\т напра'сныя сме'рти и= бу'дущiя му'ки, да 
сподо'бимся съ тобо'ю и= со всjь'ми ст~ы'ми во вjь'ки 
воспjьва'ти бг~у сп~си'телю на'шему: А=ллилу'iа.

%<Конда'къ се'й глаго'ли три'жды, та'же i='косъ а~-й, и= 
конда'къ а~-й.%>

%<Моли'тва а~%>

%<_W%> ст~и'телю _о='ч~е митрофа'не! се` мы` грjь'шнiи, 
нетлjь'нiемъ ч\стны'хъ моще'й твои'хъ и= мно'гими 
бл~годjья'ньми, чуде'снw содjь'янными и= содjьва'емыми 
тобо'ю, о_у=вjь'рившеся, и=сповjь'дуемъ, jа='кw и='маши 
ве'лiю бл~года'ть о_у= гд\са бг~а на'шегw, и= всесмире'ннw 
ко твоему` бл~госе'рдiю припа'дающе, тебjь` мо'лимся си'це: 
моли` w= на'съ хр\ста` бг~а на'шего, да низпо'слетъ всjь'мъ 
чту'щымъ ст~у'ю па'мять твою` и= о_у=се'рднw къ тебjь` 
прибjьга'ющымъ бога^тыя мл\сти своя^: да о_у=тверди'тъ во 
ст~jь'й свое'й правосла'внjьй цр~кви живы'й дх~ъ пра'выя 
вjь'ры и= бл~гоче'стiя, дх~ъ вjь'дjьнiя и= любве`, дх~ъ 
ми'ра и= ра'дости w= ду'сjь ст~е, да вся^ ча^да _е=я`, 
чи^ста су'ща w\т мiрски'хъ и=скуше'нiй и= плотски'хъ 
похоте'й и= sла'гw дjь'йствiя sлы'хъ духw'въ, дх~омъ и= 
и='стиною покланя'ются _е=му`, и= о_у=се'рднw w= соблюде'нiи 
за'повjьдей _е=гw` ко сп~се'нiю ду'шъ свои'хъ да потща'тся. 
Па'стыр_емъ _е=я` да да'стъ гд\сь ст~у'ю ре'вность 
попече'нiя w= сп~се'нiи люде'й, во _е='же невjь'рующыя 
просвjьти'ти, невjь'дущыя наста'вити, сомня'щыяся 
вразуми'ти, w\тпа'дшыя w\т правосла'вныя цр~кве къ не'й 
возврати'ти, вjь'рующыя въ вjь'рjь соблюсти`, грjь'шныя на 
покая'нiе подви'гнути, ка'ющыяся о_у=тjь'шити и= во 
и=справле'нiи жи'зни о_у=тверди'ти, и= та'кw вся^ лю'ди ко 
о_у=гото'ванному вjь'чному цр\ству ст~ы'хъ _е=гw` привести`. 
О_у=моли` гд\са, о_у=го'дниче хр\сто'въ: вjь'рныхъ рабw'въ 
_е=гw`, въ ско'рби и= печа'ли де'нь и= но'щь вопiю'щихъ къ 
нему`, многоболjь'зный во'пль да о_у=слы'шитъ и= да 
и=зведе'тъ w\т поги'бели живо'тъ на'шъ. Всjь'мъ же въ 
держа'вjь лю'демъ да да'руетъ бл~гi'й бг~ъ на'шъ ми'ръ, 
тишину`, безмяте'жiе и= и=з\ъwби'лiе плодw'въ земны'хъ, 
па'че же ко и=сполне'нiю за'повjьдей _е=гw` тща'нiе 
нелjь'ностное: и= да и=зба'витъ ца'рствующыя гра'ды, гра'дъ 
се'й и= вся^ и=ны^я гра'ды и= в_е'си, w\т гла'да, тру'са, 
пото'па, _о=гня`, меча`, наше'ствiя и=ноплеме'нныхъ, 
междоусо'бныя бра'ни, смертоно'сныя jа='звы и= w\т вся'кагw 
sла`. _Е='й, ст~и'телю бж~iй, да о_у=стро'иши мл~твами 
твои'ми вся^ бл~га^я душа'мъ и= тjьлес_е'мъ на'шымъ: да и= 
мы` просла'вимъ въ душа'хъ и= тjьлесjь'хъ на'шихъ гд\са и= 
бг~а на'шего, i=и~са хр\ста`, _е=му'же со _о=ц~е'мъ и= 
ст~ы'мъ дх~омъ сла'ва и= держа'ва во вjь'ки вjькw'въ. 
А=ми'нь.

%<Моли'тва в~%>

%<_W%> всехва'льный ст~и'телю хр\сто'въ и= чудотво'рче 
митрофа'не! прiими` сiе` ма'лое моле'нiе w\т на'съ 
грjь'шныхъ къ тебjь` прибjьга'ющихъ, и= те'плымъ 
предста'тельствомъ о_у=моли` гд\са и= бг~а на'шего, i=и~са 
хр\ста`, jа='кw да призрjь'въ на ны` мл\стивнw, пода'стъ 
на'мъ согрjьше'нiй на'шихъ во'льныхъ и= нево'льныхъ 
проще'нiе, и= по вели'цjьй свое'й мл\сти и=зба'витъ на'съ 
w\т бjь'дъ, печа'лей, ско'рби и= болjь'зней душе'вныхъ и= 
тjьле'сныхъ, w=бдержа'щихъ на'съ: да пода'стъ земли` 
плодоно'сiе, и= вся^ на по'льзу настоя'щагw житiя` на'шегw 
потр_е'бная: да да'руетъ на'мъ сконча'ти житiе` сiе` 
привре'менное въ покая'нiи, и= да сподо'битъ на'съ, 
грjь'шныхъ и= недосто'йныхъ, нб\снагw цр\ствiя своегw`, во 
_е='же со всjь'ми ст~ы'ми сла'вити _е=гw` безконе'чное 
милосе'рдiе, со безнача'льнымъ _е=гw` _о=ц~е'мъ, и= ст~ы'мъ 
и= животворя'щимъ _е=гw` дх~омъ, во вjь'ки вjькw'въ. 

%<А=%>ми'нь.
