<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Слу'жба со а=ка'fiстомъ

сладча'йшему гд\су на'шему i=и~су хр\сту`.

На Гд\си воззва'хъ, стiхи^ры о_у=мили'тельны, гла'съ s~. 

Подо'бенъ: Всю` w\тложи'вше: 

I=и~се сладча'йшiй, души` моея` о_у=тjьше'нiе, i=и~се мо'й, 
w=чище'нiе о_у=ма` моегw`, вл\дко многомл\стиве, i=и~се 
сп~си' мя. i=и~се сп~се мо'й, i=и~се мо'й всеси'льне, не 
w=ста'ви мене`. сп~се i=и~се поми'луй мя`, и= и=зба'ви му'ки 
вся'кiя i=и~се, и= сподо'би мя` сп~са'емыхъ ча'сти i=и~се 
мо'й, и= ли'ку и=збра'нныхъ твои'хъ сопричти' мя, i=и~се 
чл~вjьколю'бче. 

I=и~се сладча'йшiй, а=п\слwвъ сла'во, i=и~се мо'й, похвало` 
мч~нкwвъ, вл\дко всеси'льне. i=и~се сп~си' мя, i=и~се сп~се 
мо'й, i=и~се мо'й краснjь'йшiй, къ тебjь` притека'ющаго. 
сп~се i=и~се поми'луй мя`, мл~твами ро'ждшiя тя`, всjь'хъ 
i=и~се ст~ы'хъ твои'хъ, пр\орw'къ же всjь'хъ, сп~се мо'й 
i=и~се, и= сла'дости ра'йскiя сподо'би, i=и~се 
чл~вjьколю'бче. 

I=и~се сладча'йшiй, мона'шествующихъ сла'во, i=и~се 
долготерпjьли'ве, по'стникwвъ наслажде'нiе и= о_у=краше'нiе, 
i=и~се сп~си' мя, i=и~се сп~се мо'й, i=и~се мо'й пребл~гi'й, 
руки` и=схити' мя сп~се i=и~се sмi'евы, и= сегw` сjь'тей 
ны'нjь сп~се i=и~се свободи`. w\т ро'ва преиспо'днjьйшагw 
сп~се мо'й i=и~се возведи`, и= десны^мъ мя` сопричти` i=и~се 
_о=вца'мъ. 

Сла'ва, и= ны'нjь, гла'съ в~: 

I=и~са сла'дкаго ро'ждшая бг~ороди'тельнице, i=и~са 
всеще'драго бг~а и= чл~вjьколюби'ваго, i=и~са _е=ди'наго 
бл~гоутро'бнаго, того` о_у=моли` вл\дчце мi'ра, 
всенепоро'чная, о_у=ще'дрити мене` _о=кая'ннаго, и= шу'ихъ 
ча'сти и=зба'вити мя`, и= сподо'бити десна'гw предстоя'нiя, 
_е=гда` ся'детъ суди'ти мi'ру, jа='коже _е='сть пи'сано. 

На стiхо'внjь стiхи^ры, гла'съ s~: 

Сп~се мо'й i=и~се, блу'днаго сп~сы'й, сп~се мо'й i=и~се 
прiе'мый блудни'цу, и= мене` ны'нjь поми'луй, i=и~се 
многомл\стиве, сп~си` и= о_у=ще'дри _w i=и~се бл~года'телю, 
jа='кw манассi'ю милосе'рде i=и~се мо'й, jа='кw _е=ди'нъ 
чл~вjьколю'бецъ. 

Ни _е=ди'ну же на земли` за'повjьдь твою` сотвори'хъ, ка'кw 
jа=влю'ся тебjь` сjьдя'щему на пр\сто'лjь, и= сло'во 
возда'мъ, и= су'дъ сотворю` w= всjь'хъ, jа=`же въ вjь'дjьнiи 
и= невjь'дjьнiи ко'еждо содjь'яхъ, хр\сте` мо'й i=и~се; 
тjь'мже зову' ти: твои'хъ слу'гъ мл~твами i=и~се, сп~си' мя 
грjь'шнаго. 

Кто' мя не пла'чется преступи'вшагw за'повjьдь твою` i=и~се; 
невоздержа'нiемъ во а='дъ всели'хся i=и~се, вмjь'стw рая`, 
снjь'дiю сла'дкихъ видjь'нiемъ сме'рть и=схода'таихъ, и= 
твоея` i=и~се сп~се мо'й сла'вы и= жи'зни чу'ждь jа=ви'хся: 
но прiими` мене` ка'ющася, jа='кw мл\стивый чл~вjьколю'бецъ 
i=и~се мо'й, вели'кiя ра'ди мл\сти твоея`. 

Сла'ва, и= ны'нjь, бг~оро'диченъ: 

Чи'стая _е=ди'на i=и~са ро'ждшая, душе'вныхъ прегрjьше'нiй 
и=зба'ви мя` дв~о, и= сп~си' мя о_у=мерщвле'ннаго, молю'ся: 
ты' бо наде'жда _е=си` ненаде'жныхъ, и= мi'ру помо'щница. 
и='маши _е='же мощи` _о=трокови'це jа='кw мт~и гд\сня, не 
пре'зри моле'нiе мое`, ниже` w=ста'ви всеч\стая вл\дчце: но 
jа='кw чл~вjьколюби'вая сп~си' мя. 

Та'же тропари`, гла'съ s~: 

Поми'луй на'съ гд\си, поми'луй на'съ, вся'кагw бо w\твjь'та 
недоумjь'юще, сiю` ти` мл~тву jа='кw вл\дцjь грjь'шнiи 
прино'симъ: поми'луй на'съ. 

Сла'ва: Гд\си, поми'луй на'съ, на тя' бо о_у=пова'хомъ, не 
прогнjь'вайся на ны` sjьлw`, ниже` помяни` беззако'нiй 
на'шихъ: но при'зри и= ны'нjь jа='кw бл~гоутро'бенъ, и= 
и=зба'ви ны` w\т вра^гъ на'шихъ: ты' бо _е=си` бг~ъ на'шъ, 
и= мы` лю'дiе твои`, вси` дjьла` руку` тво_е'ю, и= и='мя 
твое` призыва'емъ. 

И= ны'нjь: Мл\срдiя дв_е'ри w\тве'рзи на'мъ бл~гослове'нная 
бц\де, надjь'ющiися на тя` да не поги'бнемъ, но да 
и=зба'вимся тобо'ю w\т бjь'дъ: ты' бо _е=си` сп~се'нiе ро'да 
хр\стiа'нскагw. 

Канw'нъ о_у=мили'тельный 

ко гд\су на'шему i=и~су хр\сту`.

Гла'съ в~. Пjь'снь а~. 

I=рмо'съ: Во глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть: препросла'вленный 
гд\сь, сла'внw бо просла'вися. 

I=и~се сладча'йшiй хр\сте`, i=и~се долготерпjьли'ве, души` 
моея` jа='звы и=сцjьли` i=и~се, и= о_у=слади` се'рдце мое` 
многомл\стиве молю'ся, i=и~се сп~се мо'й, да велича'ю тя` 
сп~са'емый. 

I=и~се сладча'йшiй хр\сте`, i=и~се w\тве'рзи покая'нiя ми` 
две'рь, чл~вjьколю'бче i=и~се, и= прiими' мя тебjь` 
припа'дающа, и= те'плjь прося'ща, i=и~се сп~се мо'й, 
согрjьше'нiй проще'нiя. 

I=и~се сладча'йшiй хр\сте`, i=и~се и=схити' мя и=з\ъ руки` 
льсти'вагw велiа'ра, i=и~се, и= сотвори` десна'го 
предстоя'теля сла'вы твоея`, i=и~се сп~се мо'й, ча'сти шу'iя 
мя` и=збавля'яй. 

Бг~оро'диченъ: I=и~са ро'ждшая бг~а, вл\дчце, моли` w= 
непотре'бныхъ рабjь'хъ преч\стая, jа='кw да му'ки мл~твами 
твои'ми и=зба'вимся нескве'рная, w=скверне'ннiи, сла'вы 
присносу'щныя наслажда'ющеся. 

Пjь'снь г~. 

I=рмо'съ: На ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^. возвесели' бо ся ду'хъ 
мо'й, внегда` пjь'ти: нjь'сть ст~ъ jа='коже бг~ъ на'шъ, и= 
нjь'сть прв\днъ па'че тебе` гд\си. 

О_у=слы'ши чл~вjьколю'бче i=и~се мо'й раба` твоего`, 
вопiю'ща во о_у=миле'нiи: и= и=зба'ви мя` i=и~се w=сужде'нiя 
и= му'ки, _е=ди'не долготерпjьли'ве, i=и~се сладча'йшiй 
многомл\стиве. 

Под\ъими` раба` твоего` i=и~се мо'й, припа'дающа со 
слеза'ми, i=и~се мо'й, и= сп~си` i=и~се мо'й ка'ющагося мя`, 
и= гее'нны вл\дко и=зба'ви, i=и~се сладча'йшiй 
многомл\стиве. 

Вре'мя i=и~се мо'й, _е='же да'лъ ми` _е=си` во стра'сти 
и=жди'хъ i=и~се мо'й. тjь'мже i=и~се мо'й, не w\тве'ржи мя`, 
но воззови`, молю'ся, вл\дко, i=и~се сладча'йшiй, и= сп~си`. 

Бг~оро'диченъ: Дв~о ро'ждшая i=и~са моего`, моли` и=зба'вити 
мя` гее'нны, _е=ди'но предста'тельство w=скорбля'емыхъ 
бг~обл~года'тная, и= сподо'би мя` жи'зни всенепоро'чная 
нестарjь'ющiяся. 

Сjьда'ленъ, гла'съ а~. Подо'бенъ: Гро'бъ тво'й: 

Сп~се мо'й i=и~се, блу'днаго сп~сы'й, сп~се мо'й i=и~се, 
прiе'мый блудни'цу и= мене` ны'нjь поми'луй, i=и~се 
многомл\стиве: сп~си`, о_у=ще'дри, _w i=и~се бл~годjь'телю, 
jа='коже бл~гоутро'бне манассi'ю i=и~се мо'й, jа='кw 
_е=ди'нъ чл~вjьколю'бецъ. 

Пjь'снь д~. 

I=рмо'съ: Прише'лъ _е=си` w\т дв~ы, не хода'тай, ни 
а='гг~лъ, но са'мъ гд\си вопло'щься, и= сп~слъ _е=си` всего' 
мя человjь'ка. тjь'мъ зову' ти: сла'ва си'лjь твое'й гд\си. 

И=сцjьли` i=и~се мо'й души` моея` jа='звы, i=и~се мо'й 
молю'ся, и= руки' мя и=схити`, i=и~се мо'й бл~гоутро'бне, 
душетлjь'ннагw велiа'ра, и= сп~си`. 

Согрjьши'хъ, i=и~се мо'й сладча'йшiй бл~гоутро'бне: i=и~се 
мо'й, сп~си' мя прибjьга'ющаго къ покро'ву твоему`, i=и~се 
долготерпjьли'ве, и= цр\ствiя твоегw' мя сподо'би. 

Никто'же согрjьши` i=и~се мо'й, jа='коже согрjьши'хъ а='зъ 
_о=кая'нный: но припа'даю моля'ся, i=и~се мо'й сп~си' мя, и= 
жи'зни i=и~се мо'й наслjь'дiе ми` да'руй. 

Бг~оро'диченъ: Всепjь'тая, i=и~са ро'ждшая гд\са, того` 
моли` и=зба'вити му'ки вся^ пою'щыя тя` и= бц\ду вои'стинну 
и=мену'ющыя. 

Пjь'снь _е~.

I=рмо'съ: Просвjьще'нiе во тьмjь` лежа'щихъ, сп~се'нiе 
w\тча'янныхъ хр\сте` сп~се мо'й, къ тебjь` о_у='тренюю цр~ю` 
ми'ра, просвjьти' мя сiя'нiемъ твои'мъ: и=но'гw бо ра'звjь 
тебе` бг~а не зна'ю. 

Ты` просвjьще'нiе i=и~се мо'й о_у=ма` моегw`. ты` сп~се'нiе 
w\тча'янныя души` моея` сп~се. ты` i=и~се мо'й му'ки 
и=зба'ви и= гее'нны мя` зову'ща: сп~си` i=и~се мо'й хр\сте` 
мя` _о=кая'ннаго. 

Всеконе'чнw i=и~се мо'й, къ стра'сти безче'стiя низве'рженъ 
ны'нjь зову`: ты` i=и~се мо'й, по'мощи ми` ру'ку 
низпосла'въ, и=сто'ргни зову'ща: сп~си` i=и~се мо'й хр\сте' 
мя _о=кая'ннаго. 

W=скверне'нъ о_у='мъ i=и~се мо'й w=бнося`, взыва'ю ти`: 
w=чи'сти мя` w\т скве'рны прегрjьше'нiй, и= и=зба'ви мя` во 
глубины^ sло'бы w\т невjь'дjьнiя низпопо'лзшагося, сп~се 
i=и~се мо'й, и= сп~си' мя, молю'ся. 

Бг~оро'диченъ: I=и~са ро'ждшая _о=трокови'це 
бг~ороди'тельнице, того` о_у=моли` сп~сти` вся^ 
правосла^вныя, мона'хи и= мiрскi^я, и= гее'нны и=зба'вити 
зову'щыя: ра'звjь тебе` предста'тельства тве'рдагw на 
зна'емъ. 

Пjь'снь s~.

I=рмо'съ: Въ бе'зднjь грjьхо'внjьй валя'яся, неизслjь'дную 
мл\срдiя твоегw` призыва'ю бе'здну: w\т тли` бж~е мя` 
возведи`. 

I=и~се мо'й хр\сте` многомл\стиве, и=сповjь'дающася прiими' 
мя вл\дко, _w i=и~се, и= сп~си' мя, и= w\т тли` i=и~се, мя` 
и=схити`. 

I=и~се мо'й, никто'же бы'сть и='нъ блудни'къ, jа='коже а='зъ 
стра'стный, _w i=и~се чл~вjьколю'бче: но ты` i=и~се мя` 
сп~си`. 

I=и~се мо'й, блудни'цу и= блу'днаго, и= манассi'ю и= мытаря` 
преидо'хъ, _w i=и~се мо'й, страстьми`, и= разбо'йника 
i=и~се, и= нiнеvi'тяны. 

Бг~оро'диченъ: I=и~са хр\ста` моего` ро'ждшая преч\стая 
дв~о, _е=ди'на нескве'рная, w=скверне'на су'ща мя`, мл~твъ 
твои'хъ v=ссw'помъ ны'нjь w=чи'сти. 

Конда'къ а~, гла'съ и~: 

Возбра'нный воево'до и= гд\си, а='да побjьди'телю, jа='кw 
и=зба'влься w\т вjь'чныя сме'рти, похва^льная, воспису'ю 
ти`, созда'нiе и= ра'бъ тво'й: но jа='кw и=мjь'яй мл\срдiе 
неизрече'нное, w\т вся'кихъ мя` бjь'дъ свободи`, зову'ща: 
i=и~се сн~е бж~iй, поми'луй мя`. 

I='косъ а~: А='гг~лwвъ тво'рче, и= гд\си си'лъ, w\тве'рзи 
ми` недоумjь'нный о_у='мъ и= я=зы'къ, на похвалу` преч\стагw 
твоегw` и='мене, jа='коже глухо'му и= гугни'вому дре'вле 
слу'хъ и= я=зы'къ w\тве'рзлъ _е=си`, и= глаго'лаше зовы'й 
такова^я: I=и~се пречу'дный, а='гг~лwвъ о_у=дивле'нiе: 
i=и~се преси'льный, прароди'телей и=збавле'нiе. I=и~се 
пресла'дкiй, патрiа'рхwвъ велича'нiе: i=и~се пресла'вный, 
царе'й о_у=крjьпле'нiе. I=и~се прелюби'мый, пр\оро'кwвъ 
и=сполне'нiе: i=и~се преди'вный, мч~нкwвъ крjь'посте. I=и~се 
прети'хiй, мона'хwвъ ра'досте: i=и~се премл\стивый, 
пресвv'терwвъ сла'досте. I=и~се премл\срдый, по'стникwвъ 
воздержа'нiе: i=и~се пресла'достный, прп\дбныхъ ра'дованiе. 
I=и~се преч\стны'й, дjь'вственныхъ цjьлому'дрiе: i=и~се 
предвjь'чный, грjь'шникwвъ сп~се'нiе. I=и~се сн~е бж~iй, 
поми'луй мя`. 

Конда'къ в~: Ви'дя вдови'цу sjь'льнjь пла'чущу гд\си, 
jа='коже бо тогда` о_у=мл\срдився, сы'на _е=я` на 
погребе'нiе несо'ма воскр~си'лъ _е=си`: си'це и= w= мнjь` 
о_у=мл\срдися, чл~вjьколю'бче, и= грjьхми` о_у=мерщвле'нную 
мою` ду'шу воскр~си`, зову'щу: А=ллилу'iа. 

I='косъ в~: Ра'зумъ неуразумjь'нный разумjь'ти фiлi'ппъ 
и=щя`, гд\си покажи` на'мъ _о=ц~а`, глаго'лаше. ты' же къ 
нему`: толи'кое вре'мя сы'й со мно'ю, не позна'лъ ли _е=си`, 
jа='кw _о=ц~ъ во мнjь`, и= а='зъ во _о=ц~jь` _е='смь; 
тjь'мже неизслjь'дованне, со стра'хомъ зову' ти: I=и~се, 
бж~е предвjь'чный: i=и~се, цр~ю` преси'льный. I=и~се, вл\дко 
долготерпjьли'вый: i=и~се, сп~се премл\стивый. I=и~се, 
храни'телю мо'й пребл~гi'й: i=и~се, w=чи'сти грjьхи` моя^. 
I=и~се, w\тими` беззакw'нiя моя^: i=и~се, w\тпусти` 
непра^вды моя^. I=и~се, наде'ждо моя`, не w=ста'ви мене`: 
i=и~се помо'щниче мо'й, не w\три'ни мене`. I=и~се, 
созда'телю мо'й, не забу'ди мене`: i=и~се, па'стырю мо'й; не 
погуби` мене`. I=и~се сн~е бж~iи, поми'луй мя`.

Конда'къ г~: Си'лою свы'ше а=п\слы w=блекi'й i=и~се, во 
i=ер\сли'мjь сjьдя'щыя, w=блецы` и= мене` w=бнаже'ннаго w\т 
вся'кагw бл~готворе'нiя, теплото'ю дх~а ст~а'гw твоегw`, и= 
да'ждь ми` съ любо'вiю пjь'ти тебjь`: А=ллилу'iа. 

I='косъ г~: И=мjь'яй бога'тство мл\срдiя, мытари` и= 
грjь'шники, и= невjь^рныя призва'лъ _е=си` i=и~се: не 
пре'зри и= мене` ны'нjь, подо'бнаго и=`мъ, но jа='кw 
многоцjь'нное мv'ро, прiими` пjь'снь сiю`: I=и~се, си'ло 
непобjьди'мая: i=и~се, мл\сте безконе'чная. I=и~се, красото` 
пресвjь'тлая: i=и~се, любы` неизрече'нная. I=и~се, сн~е бг~а 
жива'гw: i=и~се, поми'луй мя` грjь'шнаго. I=и~се, о_у=слы'ши 
мя` въ беззако'нiихъ зача'таго: i=и~се, w=чи'сти мя` во 
грjьсjь'хъ рожде'ннаго. I=и~се, научи' мя непотре'бнаго: 
i=и~се, w=свjьти' мя те'мнаго. I=и~се, w=чи'сти мя` 
скве'рнаго: i=и~се, возведи' мя блу'днаго. I=и~се сн~е 
бж~iй, поми'луй мя`. 

Конда'къ д~: Бу'рю вну'трь и=мjь'яй помышле'нiй 
сумни'тельныхъ, пе'тръ о_у=топа'ше: о_у=зрjь'въ же во пло'ти 
тя` су'ща i=и~се, и= по вода'мъ ходя'ща, позна' тя бг~а 
и='стиннаго, и= ру'ку сп~се'нiя получи'въ, рече`: 
А=ллилу'iа.

I='косъ д~: Слы'ша слjьпы'й, гд\си, мимоходя'ща тя` путе'мъ, 
вопiя'ше: i=и~се сн~е дв~довъ, поми'луй мя`: и= призва'въ 
w\тве'рзлъ _е=си` _о='чи _е=гw`. просвjьти` о_у='бw мл\стiю 
твое'ю _о='чи мы'сл_енныя се'рдца, и= мене` вопiю'ща ти`, и= 
глаго'люща: I=и~се, вы'шнихъ созда'телю: i=и~се, ни'жнихъ 
и=скупи'телю. I=и~се, преиспо'днихъ потреби'телю: i=и~се, 
всея` тва'ри о_у=краси'телю. I=и~се, души` моея` 
о_у=тjь'шителю: i=и~се, о_у=ма` моегw` просвjьти'телю. 
I=и~се, се'рдца моегw` весе'лiе: i=и~се, тjь'ла моегw` 
здра'вiе. I=и~се сп~се мо'й, сп~си' мя: i=и~се, свjь'те мо'й 
просвjьти' мя. I=и~се, му'ки вся'кiя и=зба'ви мя`: i=и~се, 
сп~си' мя недосто'йнаго. I=и~се сн~е бж~iй, поми'луй мя`. 

Конда'къ _е~: Бг~ото'чною кро'вiю, jа='коже и=скупи'лъ 
_е=си` на'съ дре'вле w\т зако'нныя кля'твы i=и~се, си'це 
и=зми` на'съ w\т сjь'ти, _е='юже sмi'й запя'тъ ны` 
страстьми` плотски'ми, и= блу'днымъ наважде'нiемъ, и= sлы'мъ 
о_у=ны'нiемъ, вопiю'щыя ти`: А=ллилу'iа. 

I='косъ _е~: Ви'дjьвше _о='троцы _е=вре'йстiи во w='бразjь 
человjь'честjьмъ созда'вшаго руко'ю человjь'ка, и= вл\дку 
разумjь'вше _е=го`, потща'шася вjь'твьми о_у=годи'ти _е=му` 
w=са'нна вопiю'ще, мы' же пjь'снь прино'симъ ти` глаго'люще: 
I=и~се, бж~е и='стинный: i=и~се, сн~е дв~довъ. I=и~се, цр~ю` 
пресла'вный: i=и~се, а='гнче непоро'чный. I=и~се, па'стырю 
преди'вный: i=и~се, храни'телю во мла'дости мое'й. I=и~се, 
корми'телю во ю='ности мое'й: i=и~се, похвало` въ ста'рости 
мое'й. I=и~се, наде'ждо въ сме'рти мое'й: i=и~се, животе` по 
сме'рти мое'й. I=и~се, о_у=тjьше'нiе мое` на судjь` твое'мъ: 
i=и~се, жела'нiе мое`, не посрами` мене` тогда`. I=и~се сн~е 
бж~iй, поми'луй мя`. 

Конда'къ s~: Проповjь^дникъ бг~оно'сныхъ вjьща'нiе и= 
глаго'лы и=сполня'я i=и~се, на земли` jа='влься, и= съ 
человjь'ки невмjьсти'мый пожи'лъ _е=си`, и= болjь^зни на'шя 
под\ъя'лъ _е=си`. w\тню'дуже ра'нами твои'ми мы` 
и=сцjьлjь'вше, пjь'ти навыко'хомъ: А=ллилу'iа. 

I='косъ s~: Возсiя` вселе'ннjьй просвjьще'нiе и='стины 
твоея`, и= w\тгна'ся ле'сть бjьсо'вская: i='дwли бо, сп~се 
на'шъ, не терпя'ще твоея` крjь'пости, падо'ша. мы' же 
сп~се'нiе получи'вше, вопiе'мъ ти`: I=и~се, и='стино, ле'сть 
w\тгоня'щая: i=и~се, свjь'те превы'шшiй всjь'хъ 
свjь'тлостей. I=и~се цр~ю`, премога'яй всjь'хъ крjь'пости: 
i=и~се бж~е, пребыва'яй въ мл\сти. I=и~се, хлjь'бе 
живо'тный, насы'ти мя` а='лчущаго: i=и~се, и=сто'чниче 
ра'зума, напо'й мя` жа'ждущаго. I=и~се, _о=де'ждо весе'лiя, 
w=дjь'й мя` тлjь'ннаго: i=и~се, покро'ве ра'дости, покры'й 
мя` недосто'йнаго. I=и~се, пода'телю прося'щымъ, да'ждь ми` 
пла'чь за грjьхи` моя^: i=и~се, w=брjь'тенiе и='щущихъ 
w=бря'щи ду'шу мою`. I=и~се, w\тве'рзителю толку'щымъ, 
w\тве'рзи се'рдце мое` _о=кая'нное: i=и~се, и=скупи'телю 
грjь'шныхъ, w=чи'сти беззакw'нiя моя^. I=и~се сн~е бж~iй, 
поми'луй мя`. 

Конда'къ з~: Хотя` сокрове'нную та'йну w\т вjь'ка w\ткры'ти, 
jа='кw _о=вча` на заколе'нiе веде'нъ бы'лъ _е=си` i=и~се, и= 
jа='кw а='гнецъ пря'мw стригу'щаго _е=го` безгла'сенъ, и= 
jа='кw бг~ъ и=з\ъ ме'ртвыхъ воскр\слъ _е=си`, и= со сла'вою 
на нб~са` возне'слся _е=си`, и= на'съ совоздви'глъ _е=си`, 
зову'щихъ: А=ллилу'iа. 

I='косъ з~: Ди'вную показа` тва'рь, jа=вле'йся творе'цъ 
на'мъ, без\ъ сjь'мене w\т дв~ы воплоти'ся, и=з\ъ гро'ба 
печа^ти не руши'въ воскр~се, и= ко а=п\слwмъ две'ремъ 
затвор_е'ннымъ съ пло'тiю вни'де. тjь'мже чудя'щеся, 
воспои'мъ: I=и~се, сло'ве неwбыме'нный: i=и~се, сло'ве 
несогляда'емый. I=и~се, си'ло непостижи'мая: i=и~се, 
му'дросте недомы'слимая. I=и~се, бж~ество` неwпи'санное: 
i=и~се, гд\сьство неисче'тное. I=и~се, ца'рство 
непобjьди'мое: i=и~се, влады'чество безконе'чное. I=и~се, 
крjь'посте высоча'йшая, i=и~се, вла'сте вjь'чная. I=и~се, 
тво'рче мо'й, о_у=ще'дри мя`: i=и~се сп~се мо'й, сп~си' мя. 
I=и~се сн~е бж~iй, поми'луй мя`. 

Конда'къ и~: Стра'ннw бг~а вочл~вjь'чшася ви'дяще, 
о_у=страни'мся су'етнагw мi'ра, и= о_у='мъ на бж~е'ств_енная 
возложи'мъ: сегw' бо ра'ди бг~ъ на зе'млю сни'де, да на'съ 
на нб~са` возведе'тъ, вопiю'щихъ _е=му`: А=ллилу'iа. 

I='косъ и~: Ве'сь бjь` въ ни'жнихъ, и= вы'шнихъ ника'коже 
w\тступи` неисче'тный: _е=гда` во'лею на'съ ра'ди пострада`, 
и= сме'ртiю свое'ю на'шу сме'рть о_у=мертви`, и= 
воскр\снiемъ живо'тъ дарова`, пою'щымъ: I=и~се, сла'досте 
серде'чная: i=и~се, крjь'посте тjьле'сная. I=и~се, 
свjь'тлосте душе'вная: i=и~се, быстрото` о_у='мная. I=и~се, 
ра'досте со'вjьстная: i=и~се, наде'ждо и=звjь'стная. I=и~се, 
па'мяте предвjь'чная: i=и~се, похвало` высо'кая. I=и~се, 
сла'во моя` превознесе'нная: i=и~се, жела'нiе мое`, не 
w\три'ни мене`. I=и~се, па'стырю мо'й, взыщи` мене`: i=и~се, 
сп~се мо'й, сп~си` мене`. I=и~се сн~е бж~iй, поми'луй мя`. 

Конда'къ f~: Все` _е=стество` а='гг~льское, безпреста'ни 
сла'витъ прест~о'е и='мя твое` i=и~се на нб~си`, ст~ъ, ст~ъ, 
ст~ъ, вопiю'ще: мы' же грjь'шнiи на земли` бре'нными 
о_у=стна'ми вопiе'мъ: А=ллилу'iа. 

I='косъ f~: Вjьтi^я многовjьща^нныя, jа='коже ры^бы 
безгла^сныя ви'димъ w= тебjь` i=и~се сп~се на'шъ: 
недоумjь'ютъ бо глаго'лати, ка'кw бг~ъ непрело'жный, и= 
человjь'къ соверше'нный пребыва'еши; мы' же та'инству 
дивя'щеся, вопiе'мъ вjь'рнw: I=и~се, бж~е предвjь'чный: 
i=и~се, цр~ю` ца'рствующихъ. I=и~се, вл\дко владjь'ющихъ: 
i=и~се, судiе` живы'хъ и= ме'ртвыхъ. I=и~се, наде'ждо 
ненаде'жныхъ: i=и~се, о_у=тjьше'нiе пла'чущихъ. I=и~се, 
сла'во ни'щихъ: i=и~се, не w=суди' мя по дjьлw'мъ мои^мъ. 
I=и~се, w=чи'сти мя` по мл\сти твое'й: i=и~се, w\тжени` w\т 
мене` о_у=ны'нiе. I=и~се, просвjьти` моя^ мы^сли 
серд_е'чныя: i=и~се, да'ждь ми` па'мять сме'ртную. I=и~се 
сн~е бж~iй, поми'луй мя`. 

Конда'къ _i~: Сп~сти` хотя` мi'ръ восто'че восто'кwмъ, къ 
те'мному за'паду _е=стеству` на'шему прише'дъ, смири'лся 
_е=си` до сме'рти. тjь'мже превознесе'ся и='мя твое`, па'че 
вся'кагw и='мене, и= w\т всjь'хъ колjь'нъ небе'сныхъ и= 
земны'хъ слы'шиши: А=ллилу'iа. 

I='косъ _i~: Цр~ю` превjь'чный, о_у=тjь'шителю хр\сте` 
и='стинный, w=чи'сти ны` w\т вся'кiя скве'рны, jа='коже 
w=чи'стилъ _е=си` де'сять прокаже'нныхъ, и= и=сцjьли` ны`, 
jа='коже и=сцjьли'лъ _е=си` сребролюби'вую ду'шу закхе'а 
мытаря`, да вопiе'мъ ти` во о_у=миле'нiи, зову'ще: I=и~се, 
сокро'вище нетлjь'нное: i=и~се, бога'тство неистощи'мое. 
I=и~се, пи'ще крjь'пкая: i=и~се, питiе` неисчерпа'емое. 
I=и~се, ни'щихъ w=дjья'нiе: i=и~се, вдw'въ заступле'нiе. 
I=и~се, си'рыхъ защи'тниче: i=и~се, тружда'ющихся по'моще. 
I=и~се, стра'нныхъ наста'вниче: i=и~се, пла'вающихъ 
ко'рмчiй. I=и~се, бу'рныхъ w=ти'шiе: i=и~се бж~е, воздви'гни 
мя` па'дшаго. I=и~се сн~е бж~iй, поми'луй мя`. 

Конда'къ а~_i: Пjь'нiе всеумиле'нное приношу' ти 
недосто'йный, вопiю' ти jа='кw ханане'а: i=и~се поми'луй 
мя`. не дще'рь бо, но пло'ть и='мамъ страстьми` лю'тjь 
бjься'щуюся, и= jа='ростiю пали'мую, и= и=сцjьле'нiя да'ждь 
вопiю'щу ти`: А=ллилу'iа. 

I='косъ а~_i: Свjьтопода'тельна свjьти'льника су'щымъ во 
тьмjь` неразу'мiя, пре'жде гоня'й тя` па'vелъ, 
бг~оразу'мнагw гла'са си'лу внуши`, и= душе'вную быстроту` 
о_у=ясни`: си'це и= мене` т_е'мныя зjь^ницы душ_е'вныя 
просвjьти`, зову'ща: I=и~се, цр~ю` мо'й прекрjь'пкiй: 
i=и~се, бж~е мо'й преси'льный. I=и~се, гд\си мо'й 
пребезсме'ртный. i=и~се, созда'телю мо'й пресла'вный. 
I=и~се, наста'вниче мо'й предо'брый: i=и~се, па'стырю мо'й 
преще'дрый. I=и~се, вл\дко мо'й премл\стивый: i=и~се, сп~се 
мо'й премл\срдый. I=и~се просвjьти` моя^ чу^вствiя 
потемн_е'нная страстьми`: i=и~се, и=сцjьли` мое` тjь'ло 
w=струпле'нное грjьхми`. I=и~се, w=чи'сти мо'й о_у='мъ w\т 
по'мыслwвъ су'етныхъ: i=и~се, сохрани` се'рдце мое` w\т 
по'хотей лука'выхъ. I=и~се сн~е бж~iй, поми'луй мя`. 

Конда'къ в~_i: Бл~года'ть пода'ждь ми` всjь'хъ долгw'въ 
рjьши'телю, i=и~се, и= прiими' мя ка'ющася, jа='коже прiя'лъ 
_е=си` петра` w\тве'ргшагося тебе`, и= призови' мя 
о_у=ныва'ющаго, jа='коже дре'вле па'vла гоня'ща тя`, и= 
о_у=слы'ши мя` вопiю'ща ти`: А=ллилу'iа. 

I='косъ в~_i: Пою'ще твое` вочл~вjь'ченiе, восхваля'емъ тя` 
вси`, и= вjь'руемъ со fwмо'ю, jа='кw гд\сь и= бг~ъ _е=си` 
сjьдя'й со _о=ц~е'мъ, и= хотя'й суди'ти живы^мъ и= 
м_е'ртвымъ. тогда` о_у='бw сподо'би мя` десна'гw стоя'нiя 
вопiю'щаго: I=и~се, цр~ю` предвjь'чный, поми'луй мя`: 
i=и~се, цвjь'те бл~гово'нный, w=бл~гоуха'й мя`. I=и~се, 
теплото` люби'мая, w=грjь'й мя`: i=и~се, хра'ме 
предвjь'чный, покры'й мя`. I=и~се, _о=де'ждо свjь'тлая, 
о_у=краси' мя: i=и~се, би'сере ч\стны'й, w=сiя'й мя`. 
I=и~се, ка'меню драгi'й, просвjьти` мя`: i=и~се, сл~нце 
пра'вды, w=свjьти' мя. I=и~се, свjь'те ст~ы'й, w=блиста'й 
мя`: i=и~се, болjь'зни душе'вныя и= тjьле'сныя и=зба'ви мя`. 
I=и~се, и=з\ъ руки` сопроти'вныя и=зми' мя: i=и~се, _о=гня` 
неугаси'магw, и= про'чихъ вjь'чныхъ му'къ свободи' мя. 
I=и~се сн~е бж~iй, поми'луй мя`. 

Конда'къ г~_i: _w пресла'дкiй и= всеще'дрый i=и~се! прiими` 
ны'нjь ма'лое моле'нiе сiе` на'ше, jа='коже прiя'лъ _е=си` 
вдови'цы двjь` л_е'птjь: и= сохрани` достоя'нiе твое` w\т 
вра^гъ ви'димыхъ и= неви'димыхъ, w\т наше'ствiя 
и=ноплем_е'нникъ, w\т неду'га и= гла'да, w\т вся'кiя 
ско'рби, и= смертоно'сныя ра'ны, и= гряду'щiя и=зми` му'ки 
всjь'хъ, вопiю'щихъ ти`: А=ллилу'iа. 

Се'й конда'къ глаго'ли три'жды. 

И= па'ки чте'тся а~-й i='косъ: А='гг~лwвъ тво'рче: 

И= па'ки конда'къ пе'рвый: Возбра'нный воево'до: 

Пjь'снь з~. 

I=рмо'съ: W='бразу злато'му на по'лjь деи'рjь служи'му, 
трiе` твои` _о='троцы небрего'ша безбо'жнагw велjь'нiя: 
посредjь' же _о=гня` вве'ржени, w=роша'еми поя'ху: 
бл~гослове'нъ _е=си` бж~е _о=т_е'цъ на'шихъ. 

Хр\сте` i=и~се, никто'же согрjьши` на земли` w\т вjь'ка, _w 
i=и~се мо'й, jа='коже согрjьши'хъ а='зъ _о=кая'нный и= 
блу'дный. тjь'мже i=и~се мо'й, вопiю' ти: пою'ща мя` 
о_у=ще'дри, бл~гослове'нъ _е=си` бж~е _о=т_е'цъ на'шихъ. 

Хр\сте` i=и~се, ко стра'ху твоему` вопiю`, пригвозди' мя, _w 
i=и~се мо'й, и= w=корми` ны'нjь ко приста'нищу 
бл~гоwти'шному, jа='кw да, i=и~се мо'й ще'дре, пою' ти 
сп~са'емый: бл~гослове'нъ _е=си` бж~е _о=т_е'цъ на'шихъ. 

Хр\сте` i=и~се, тьма'ми w=бjьща'хъ тебjь` стра'стный, _w 
i=и~се мо'й, покая'нiе, но солга'хъ _о=кая'нный. тjь'мже 
i=и~се мо'й вопiю' ти: нечу'вственнjь пребыва'ющую ду'шу 
мою` просвjьти` хр\сте`, _о=тц_е'въ бж~е бл~гослове'нъ 
_е=си`. 

Бг~оро'диченъ: Хр\ста` i=и~са ро'ждшая стра'ннw, и= па'че 
_е=стества`, того` моли` всенепоро'чная, jа=`же чрез\ъ 
_е=стество` моя^ прегрjьш_е'нiя вся^ прости'ти ми` 
_о=трокови'це, да зову` сп~са'емь: бл~гослове'на _е=си` бг~а 
пло'тiю ро'ждшая. 

Пjь'снь и~. 

I=рмо'съ: Въ пе'щь _о='гненную ко _о=трокw'мъ _е=вр_е'йскимъ 
снизше'дшаго, и= пла'мень въ ро'су прело'жшаго бг~а, по'йте 
дjьла` jа='кw гд\са, и= превозноси'те во вся^ вjь'ки. 

Тя` i=и~се мо'й молю`, jа='коже блудни'цу i=и~се мо'й 
и=зба'вилъ _е=си` мно'гихъ согрjьше'нiй: та'кw и= мене` 
i=и~се хр\сте` мо'й и=зба'ви, и= w=чи'сти w=скверне'нную 
ду'шу мою`, i=и~се мо'й. 

Преклони'вся i=и~се, безслове'сными сластьми`, безслове'сенъ 
jа=ви'хся, и= скотw'мъ вои'стинну, _w i=и~се мо'й, стра'стнw 
_о=кая'нный о_у=подо'бихся сп~се. тjь'мже i=и~се 
безслове'сiя мя` и=зба'ви. 

Впа'дъ, _w i=и~се, въ душетлjь^нныя разбо'йники, w=бнажи'хся 
_о=де'жды, i=и~се мо'й, бг~отка'нныя ны'нjь, и= лежу` 
ра'нами о_у=я'звленъ: _е=ле'й, хр\сте` мо'й, возле'й на мя` 
и= вiно`. 

Бг~оро'диченъ: I=и~са моего` и= бг~а носи'вшая хр\ста` 
несказа'ннw, бц\де мр~i'е, того` моли` при'снw w\т бjь'дъ 
сп~сти'ся рабw'мъ твои^мъ, и= пjьвц_е'мъ твои^мъ, 
неискусому'жная дв~о. 

Пjь'снь f~. 

I=рмо'съ: W\т бг~а бг~а сло'ва, неизрече'нною му'дростiю, 
прише'дшаго w=бнови'ти а=да'ма, jа='дiю въ тлjь'нiе па'дшаго 
лю'тjь, w\т ст~ы'я дв~ы неизрече'ннw воплоти'вшагося на'съ 
ра'ди, вjь'рнiи _е=диному'дреннw пjь'сньми велича'емъ. 

Манассi'ю i=и~се мо'й, мытаря`, блудни'цу, блу'днаго ще'дре 
i=и~се, и= разбо'йника преидо'хъ i=и~се мо'й, въ дjь'лjьхъ 
сту'дныхъ и= безмjь'стныхъ i=и~се: но ты` i=и~се мо'й, 
предвари'въ мя` сп~си`. 

W\т а=да'ма i=и~се мо'й согрjьши'вшыя вся^, пре'жде зако'на 
и= въ зако'нjь i=и~се, и= по зако'нjь _о=кая'нный, и= 
бл~года'ти, i=и~се мо'й, побjьди'хъ страстьми` _о=кая'ннw: 
но ты` i=и~се мо'й, судьба'ми твои'ми сп~си' мя. 

Да не w\тлуче'нъ бу'ду i=и~се мо'й неизрече'нныя твоея` 
сла'вы, да не о_у=лучу` ча'сти i=и~се шу'iя, сладча'йшiй 
i=и~се: но ты' мя д_есны'мъ _о=вца'мъ твои^мъ, хр\сте` 
i=и~се мо'й, сочета'въ о_у=поко'й, jа='кw бл~гоутро'бенъ. 

Бг~оро'диченъ: I=и~са бц\де, _е=го'же носи'ла _е=си`, 
_е=ди'на неискусому'жная дв~о мр~i'е, того` ч\стая 
о_у=ми'лостиви, jа='кw сн~а твоего` и= зижди'теля, 
и=зба'вити притека'ющыя къ тебjь` и=скуше'нiй и= бjь'дъ, и= 
_о=гня` бу'дущагw. 

Свjьти'ленъ: I=и~се, прему'дрости и= смы'сла пода'телю, 
ни'щымъ корми'телю, си^рымъ засту'пниче, боля'щымъ врачу`, 
и=сцjьли` и= просвjьти` мое` се'рдце i=и~се, стру'пы 
грjьхо'вными и= страсте'й тле'ю покрове'нное i=и~се, и= 
сп~си' мя. 

Бг~оро'диченъ: Сiя'нiемъ дв~о и=з\ъ тебе` возсiя'вшагw 
свjь'та, о_у='мъ мо'й w=зари`, се'рдце просвjьти`, тьму` 
грjьхо'вную w\тгоня'ющи, и= мглу` лjь'ности моея` 
потребля'ющи. 

На хвали'техъ стiхи^ры, гла'съ д~: 

Ди'вное и='мя твое` i=и~се сп~се на'шъ, а='гг~ли пою'тъ на 
нб~си`, и= мы` грjь'шнiи на земли` бре'нными о_у=стна'ми 
воспjьва'емъ, _е=гw'же ра'ди поми'луй на'съ. 

Превели'кое и='мя твое`, сп~се, на нб~си` w=десну'ю _о=ц~а` 
сjьдя'щу ти`, почита'ется: на земли' же неизрече'нное твое` 
воплоще'нiе сла'вится: во а='дjь же соше'ствiе бjь'сы 
о_у=страша'етъ: w\т ни'хже и= на'съ и=зба'ви хр\сте` бж~е, 
и= сп~си` на'съ. 

А=вваку'мъ, jа='кw въ гада'нiи разумjь'въ чу^дная дjьла` 
твоя^, со стра'хомъ о_у=диви'ся, и= прибли'жившымся лjь'тwмъ 
позна'лся _е=си` блудни'цами и= разбо'йниками i=и~се: а='зъ 
же _о=кая'нный въ небреже'нiи пребыва'ю. но да'ждь ми` поне` 
w\тны'нjь ра'зумъ, и= стра'хъ тво'й мл\срде, и= ве'лiю 
мл\сть. 

Сла'ва, и= ны'нjь: И=зба'вительнице крjь'пкая на тя` 
надjь'ющымся, къ ти'хому приста'нищу бж~е'ственнагw 
хотjь'нiя наста'ви мя` бц\де, мт~рнимъ твои'мъ 
дерзнове'нiемъ, _е='же и='маши къ сн~у твоему` 
бг~оневjь'сто. 


