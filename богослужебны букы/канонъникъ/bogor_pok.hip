<::рус>  Оцифровка и приведение к грамматическим нормам 
	  ЦС-языка: протоиерей Николай Диваков, 
	  Людоговский Ф. Б.

<::слав> 

%<Канw'нъ покая'нный прест~jь'й бц\дjь%>
{И=сто'чникъ: Канw'нникъ. Ри'мъ. 1980}

%<Гла'съ s~. Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ i=и~ль по 
бе'зднjь стопа'ми, гони'теля фараw'на ви'дя потопля'ема, 
бг~у побjь'дную пjь'снь пои'мъ вопiя'ше.

%<Припjь'въ: П%>рест~а'я бц\де, сп~си` на'съ.

%<В%>ся'кагw моегw` рыда'ю житiя` скве'рнагw и= 
мно'жества безмjь'рныхъ ми` sw'лъ: что' же и=сповjь'мъ ти`, 
чи'стая; недоумjь'ю, и= о_у=жаса'юся: но помози' ми, 
вл\дчце.

%<W\т%>ку'ду начну` глаго'лати лука^вая и= лю^тая моя^ 
пад_е'нiя, стра'стный а='зъ; о_у=вы` мнjь`, что` бу'ду 
про'чее; но вл\дчце, пре'жде конца` о_у=ще'дри мя`.

%<Сла'ва: С%>ме'ртный о_у='бw ча'съ, и= суди'ще 
стра'шное всегда` помышля'ю, преч\стая, w=бы'чаемъ же 
всеsлы'мъ прельща'юся лю'тjь: но помози' ми.

%<И= ны'нjь: Б%>лаги'хъ тли'тель смотря'я мя` ны'нjь 
на'га бж~е'ственныхъ добродjь'телей, и= дале'че w\тсту'пльша 
и= w\тчужде'на w\т бг~а, поглоти'ти мя` о_у=стремля'ется: 
вл\дчце, предвари`.

%<Пjь'снь г~.%>

%<I=рмо'съ: Н%>jь'сть ст~ъ, jа='коже ты` гд\си бж~е 
мо'й, вознесы'й ро'гъ вjь'рныхъ твои'хъ бл~же, и= 
о_у=тверди'вый на'съ на ка'мени и=сповjь'данiя твоегw`.

%<Д%>у'шу w=каля'хъ скве'рнw w\т безмjь'рныхъ sw'лъ 
мои'хъ стра'стный а='зъ, бц\де вл\дчце: и= ка'мw про'чее 
пойду`, w\тча'янiемъ ве'сь w=держи'мь.

%<И=%> _е='же по _о='бразу себе` w=каля'хъ, ч\стая, и= 
по подо'бiю: дjь'ломъ, и= сло'вомъ, и= по'мысломъ содjь'яхъ 
безмjь^стная.

%<Сла'ва: Н%>jь'сть и='нъ въ человjь'цjьхъ, и='же 
неподw'бная содjь'явъ, ни роди'ся въ мi'рjь, jа='коже а='зъ, 
бл~га'я, помраче'нъ о_у=мо'мъ: и='бо креще'нiе бж~е'ственное 
w=скверни'хъ.

%<И= ны'нjь: Н%>а коне'цъ достиго'хъ sлы'хъ, прест~а'я 
дв~о, ты` помози' ми вско'рjь: нб~о и= земля` вопiю'тъ 
го'рцjь, w\т безмjь'стныхъ дjья'нiй неподо'бныхъ.

%<Пjь'снь д~.%>

%<I=рмо'съ: Х%>р\сто'съ моя` си'ла, бг~ъ и= гд\сь, 
ч\стна'я цр~ковь бг~олjь'пнw пое'тъ взыва'ющи, w\т смы'сла 
чи'ста w= гд\сjь пра'зднующи.

%<А='%>гг~льстiи чи'нове и= вw'инства нб\сныхъ си'лъ 
твоегw` сы'на о_у=жаса'ются держа'вы, ч\стая: ны'нjь же 
а='зъ w\тча'явся, безстра'шiемъ w=держи'мь _е='смь.

%<О_у=%>диви'ся вся` земля` и= о_у=жасе'ся, зря'щи 
лю^тая и= sла^я творя'щу ми`, и= безмjь^стная, и= твоегw` 
сн~а мно'гому мл\срдiю чуди'тся.

%<Сла'ва: Ц%>е'рковь w=скверни'хъ sлjь` тjьле'сную, и= 
це'рковь гд\сню, въ ню'же человjь'цы трепе'щуще вхо'дятъ: 
а='зъ же блу'дный без\ъ студа` вхожду`, о_у=вы` мнjь`.

%<И= ны'нjь: Н%>е jа=ви`, вл\дчце, не jа=ви` стра'нна 
мя` о_у=стра'ншася кро'ва сы'на твоегw`, вся'кw 
недосто'йнагw: но w=мы'й мене` w\т скве'рны прегрjьше'нiй 
мои'хъ.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ бл~же, 
о_у='тренюющихъ ти` ду'шы любо'вiю w=зари`, молю'ся, тя` 
вjь'дjьти сло'ве бж~iй, и='стиннагw бг~а, w\т мра'ка 
грjьхо'внагw взыва'юща.

%<Б%>ж~е'ственнымъ сiя'нiемъ твои'мъ, бл~га'я, и=сцjьли` 
душ_е'вныя моя^ стра^сти, jа=`же ми` тли'тель всjь'я, и= 
и=зба'ви мя` сегw` плjьне'нiя го'рькагw.

%<А=%>да'мъ преступи` о_у='бw за'повjьдь _е=ди'ну, дв~о, 
и= во и=згна'нiе впаде`: ка'кw же рыда'ю прегрjьше'нiй 
мои'хъ бе'здну а='зъ престу'пный.

%<Сла'ва: О_у=%>бi'йца о_у='бw jа='влься дре'вле, и= 
братоубi'йца ка'iнъ, бг~омъ прокля'тъ бы'сть: что' же 
сотворю` а='зъ вседе'рзый, ду'шу о_у='бw о_у=би'въ ны'нjь, 
и= не стыжду'ся.

%<И= ны'нjь: И=%>са'vу поревнова'хъ лю'тому 
чревоwб\ъяде'нiемъ и= сы'тостiю ве'сь: ду'шу w=скверни'хъ 
пiя'нствомъ, и= ласкосе'рдствомъ житiе` мое`: и= кто` мен_е` 
не пла'четъ стра'стнагw; о_у=вы` мнjь`.

%<Пjь'снь s~.%>

%<I=рмо'съ: Ж%>ите'йское мо'ре воздвиза'емое зря` 
напа'стей бу'рею, къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й, многомл\стиве.

%<Ж%>итiе` мое` блу'дно, душа` моя` скверна'ва, и= 
живо'тъ ве'сь w=кая'ненъ, тjь'ло же мое` все` во sлы'хъ 
лю'тjь w=каля'хъ: тjь'мже потщи'ся, дв~о, помощи' ми.

%<К%>оне'цъ предста`, и= не терплю`, блага'я, со'вjьсть 
w=блича'етъ мя`: предстоя'тъ бо ми` дjья^нiя лука^вая, и= 
житiе` блу'дное, и= суди'ща о_у=жаса'юся сн~а твоегw`, 
ч\стая.

%<Сла'ва: П%>ло'ти моея` разжже'нiе, рjька` _о='гненна 
стра'шна и= неугаси'ма жде'тъ вои'стинну, и= че'рвь 
неусыпа'яй: но о_у=гаси' ми сiя^ моли'твами твои'ми, 
преч\стая.

%<И= ны'нjь: Н%>ы'нjь тре'петомъ w=держи'мь _е='смь, 
бл~га'я, и= о_у=жаса'юся лука'вагw ловле'нiя: пре'жде бо 
конца` хо'щетъ мя` тли'тель о_у=би'ти, держа' мя jа='кw 
плjьне'на всего`, и= на'га добродjь'телей.

%<Та'же: Г%>д\си поми'луй, три'жды.

%<С%>ла'ва, и= ны'нjь, сjьда'ленъ, гла'съ s~:

%<О_у=%>пова'нiе и= стjьна`, и= приста'нище лю'демъ 
твои^мъ, дв~о, и=з\ъ нея'же роди'ся безстра'стнw сп~съ 
вся'ческихъ: jа='коже пла'чася твоегw` сн~а при кр\стjь`, 
того` и= ны'нjь моли`, и=зба'вити w\т тли` вся^ пою'щыя тя`.

%<Пjь'снь з~.%>

%<I=рмо'съ: Р%>осода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе, мучи'теля о_у=вjьща` вопи'ти: бл~гослове'нъ 
_е=си` бж~е _о=т_е'цъ на'шихъ.

%<С%>е'дмь седмери'цею пла'мень разжже' ми страстьми` 
лука'вый, любодjья'ньми се'рдце мое` всегда` 
о_у=мерщвля'етъ: тjь'мже то'ками мои'хъ сле'зъ о_у=гаси` 
_е=го`, мт~и бж~iя, и= спаси' мя.

%<W=%>каля'ема ти'ною прегрjьше'нiй мои'хъ не w\три'ни 
мен_е`, вл\дчце бл~га'я: и='бо зря' мя во w\тча'янiи су'ща, 
смjье'тся прелука'вый вра'гъ: но сама` твое'ю держа'вною 
руко'ю возста'ви.

%<Сла'ва: С%>тра'шное о_у='бw суди'ще, стра'стная душе` 
моя` и= нечу'вственная, и= муче'нiе же несконча'емое и= 
гро'зное: но _о=ба'че ны'нjь припади` къ мт~ри судiи` 
твоегw` и= бг~а, и= не w\тча'йся сама`.

%<И= ны'нjь: W=%>мрачи'хся стра'стный мно'жествомъ 
безмjь'рныхъ sw'лъ, и= w=скверни'хъ ду'шу и= тjь'ло и= 
о_у='мъ: тjь'мже, преч\стая, свjь'томъ твои'хъ сiя'нiй къ 
безстра'стiю сла'дости ско'рw введи' мя.

%<Пjь'снь и~.%>

%<I=рмо'съ: И=%>з\ъ пла'мене прп\дбнымъ ро'су и=сточи'лъ 
_е=си`, и= пра'веднагw же'ртву водо'ю попали'лъ _е=си`: вся^ 
бо твори'ши хр\сте`, то'кмw _е='же хотjь'ти, тя` 
превозно'симъ во вся^ вjь'ки.

%<Jа='%>же w\т тр\оцы _е=ди'наго бг~а ро'ждшая, и= на 
руку` носи'вшая, дв~о мт~и, о_у=гаси` страсте'й 
_о=гнепа'льную пе'щь, и= сле'зными тw'ки w=мы'й ду'шу мою`.

%<П%>рихо'да сме'ртнагw о_у=жаса'юся, преч\стая, и= 
суда` _о='нагw ве'сь ны'нjь о_у=боя'хся, дjь'я же sла^я, 
ника'коже стыжду'ся: о_у=ще'дри мя` пре'жде конца` 
моли'твами твои'ми, дв~о.

%<Сла'ва: С%>т_ена'нiя немw'лчная, вл\дчце, да'руй ми`, 
и= сле'зъ ту'чи да'ждь, да w=мы'ю моя^ прегрjьш_е'нiя 
мнw'гая, и= неисцjь^льныя jа='звы: jа='кw да о_у=лучу` 
жи'знь вjь'чную.

%<И= ны'нjь: S%>w'лъ мои'хъ мно'жество тебjь` 
и=сповjь'дахъ, вл\дчце, jа='кw ни _е=ди'нъ въ мi'рjь 
прогнjь'ва та'кw бг~а, сн~а и= гд\са твоего`: сего` ми` на 
мл\сть вско'рjь премjьни`, дв~о.

%<Пjь'снь f~.%>

%<I=рмо'съ: Б%>г~а человjь'кwмъ не возмо'жно ви'дjьти, 
на него'же не смjь'ютъ чи'ни а='гг~льстiи взира'ти: тобо'ю 
же всеч\стая, jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными вw'и тя` о_у=бл~жа'емъ.

%<С%>е` прихожду' ти преч\стая, со стра'хомъ мно'гимъ и= 
любо'вiю, крjь'пость вjь'дый мно'гую моли'твы твоея` ра'бъ 
тво'й: мно'гw бо мо'жетъ вои'стинну, вл\дчце, мольба` 
ма'терня къ сн~у, мл\срдiемъ бо преклоня'ется.

%<Л%>и'ки прiими` а=рха^гг~лъ же, и= мно'жество вы'шнихъ 
во'инствъ зижди'теля моегw`, а=п\слъ же и= пр\орw'къ 
собо'ры, и= мч~ники, и= прп\дбныя, и= сщ~енномч~ники, и= 
моли'тву сотвори`, ч\стая, за на'съ къ бг~у.

%<Сла'ва: И=%> ны'нjь, и= тогда` твою` по'мощь да 
w=бря'щу, ч\стая, въ ча'съ, во'ньже и=зы'детъ ду'хъ мо'й, 
вско'рjь и=зыма'ющи и=зба'ви мя` бjьсо'вскагw мучи'тельства, 
всенепоро'чная: и= не w=ста'ви мен_е`, бл~га'я, пре'дану 
бы'ти и=`мъ.

%<И= ны'нjь: С%>удiи` ще'драгw ча'ю, и= 
человjьколюби'вагw твоегw` сн~а, ч\стая, не пре'зри мен_е`, 
но того` ми` сотвори` благопремjь'нна, поста'вити мене` 
w=десну'ю тогда`, всенепоро'чная, преч\стому суди'щу _е=гw`, 
на тя' бо о_у=пова'хъ.

%<Мл~тва ко прест~jь'й госпожjь` бц\дjь:%>

%<П%>рест~а'я вл\дчце моя` бц\де, ст~ы'ми твои'ми и= 
всеси'льными мольба'ми w\тжени` w\т мен_е` смире'ннагw и= 
w=кая'ннагw раба` твоегw` о_у=ны'нiе, забве'нiе, неразу'мiе, 
нерадjь'нiе, и= вся^ скв_е'рная, лука^вая и= ху^льная 
помышл_е'нiя w\т w=кая'ннагw моегw` се'рдца, и= w\т 
помраче'ннагw о_у=ма` моегw`. И= погаси` пла'мень страсте'й 
мои'хъ, jа='кw ни'щъ _е='смь и=: и= и=зба'ви мя` w\т 
мно'гихъ и= лю'тыхъ воспомина'нiй, и= предпрiя'тiй, и= w\т 
всjь'хъ дjь'йствъ sлы'хъ свободи' мя. Jа='кw бл~гослове'на 
_е=си` w\т всjь'хъ родw'въ, и= сла'вится преч\стно'е и='мя 
твое`, во вjь'ки вjькw'въ, а=ми'нь.


