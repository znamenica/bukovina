---


НА УТРЕНИ
служба:
   текст: иже во святых отцу нашему Афанасию, епископу Ковровскому, исповеднику и песнописцу.
вечерня:
   блажен муж:
      устав: 1-й антифон
   воззвахи:
      глас 8:
      стихиры:
         подобен: О, преславнаго чудесе:
         текст:
            - О, преславнаго чудесе! / светильник Церкве пресветлый, / святитель Афанасий чудный, / верными прославляется днесь./ Славословят земнородных собори, / сликовствуют им ангельстии чини. / О, каковый молитвенник нам земным даровася, / егоже предстательством, Христе, спаси души наша, / яко Един Благоутробен.
            - Возвеселись ныне Церковь Русская, / вселенная вся ей светло сторжествуй, / священную память совершающе / многострадальнаго исповедника Христова, / Афанасия, святителей честное украшение, / земли Владимирския славу и похвалу. / Емуже возопим со умилением: / моли спастися душам нашим, / пастырю наш добрый и милостивый.
            - Приидите, вернии, / лик сладкозвучный составим, / воспоим богомудраго Афанасия святителя, / святых сродников наших прославльшаго: / гусль сладкоглаголивую Церкви ублажим, / кандило молитвы неугасимое возвеличим, / егоже ходатайством спасаемся, / и благодарение Господу приносим, / Единому Благоутробному.
            - Стецемля днесь, людие, / в памяти святителя Афанасия возвеселимся, / венцы похвальныя плетуще в песнех, / и главу преславнаго исповедника венчающе, / молящагося с сонмом святых русских, / об Отечестве, Церкви и людех, / во еже соблюсти нас в правоверии, / мире и единомыслии, / и спасти души наша.
      ины стихиры:
         глас: 2
         подобен: Егда от древа:
         текст:
            - Егда в смутную годину, / архиерейства жезл ти Господь дарова, / и воздвигл тя средь тьмы безверия, / пастыря светосияннаго добродетельми, / тогда ты, Афанасие, воистину, / явился еси людем отец чадолюбивый, / Церкве Христовой защищение твердое, / о славе Божией ревнитель дерзновенный / и молитвенник о душах наших.
            - Егда терпя лютыя гонения, / зрел еси, отче Афанасие, / храмов безмолвие и святынь поругание, / душ человеческих безбожием растление, / тогда из глубины сердечныя / непрестанно вопиял еси ко Господу, / да молитвами Пречистыя Своея Матери, / и боголюбезных святых русских / помилует Христос Отечество наше и люди Своя.
      слава:
         глас: 5
         подобен: Радуйся:
         текст: Прииди, богоблаженне Афанасие, к нам, / твоего требующим милостивнаго посещения, / и избави озлобленныя злокозненными прещении / лютаго неистовства лукавых духóв, / от нихже, яко пленницы уловляемы есмы, / немощствуем, унываем и болезнуем. / Ущедри убо, прехвальне, / и даруй нам ослабу, / утоли бурю и угаси, еже на ны, негодование, / Бога моляще, / подающаго миру велию милость.
      и ныне:
         ссылка: В Чермнем мори:
   паримии:
      число: 3
   лития:
      устав: стихиры храма и святаго
      стихиры: глас 4:
         - Пýтие и стези´ Отечества нашего проповедают, / кое множество людей стецахуся к тебе, / чающее окормления духовнаго / и благодушнаго совета житейскаго. / И нас умудри, святителю Афанасие, / право ходити по заповедем Господним.
         - Келия твоя убогая, / отче Афанасие милостиве, / в тесноте своей вмещаша Небо: / ты бо молитвою непрестанною / земная и Горняя совокупляя, / единодушно с лики небожителей / словословие Богу приносил еси, / и всех притекавших к тебе / о вечном жительстве во славе Отчей / мудрствовати научал еси.
      слава:
         глас: 8
         текст: Постническому сочтался еси, отче, сословию, / и преподобническим украсился еси житием, / мученическим ликóм приобщился еси, / святительства облеклся еси одеждею, / и ныне в Небесных веселишися селениих, / идеже непрестанно ликуют Ангели / с сонмами достославных святых. / Поминай выну, архиерее всечестне, / любовию прославляющих тя на земли / и пресвятое твое творящих успение, / Афанасие блаженне.
      и ныне: 
         текст: Богородице Дево, / Всеблаженная Марие, / угль Божества во утробе вмещшая неопально, / рождшая Спаса Христа Господа, / принеси фимиам сладкоуханных молитв Твоих / Сыну Твоему и Богу нашему, / да помилует нас многопрегрешивших / и спасет души наша.
   стиховен:
      стихиры:
         глас: 5
         подобен: Радуйся:
         текст:
            - Радуйся, благочестия поборниче, / люботрудный служб церковных рачителю, / молитвы непрестанной усердный делателю, / монашескаго жития похвалó равноангельная, / святителей богокрасная добрóто, / Афанасие, предстателю наш теплейший, / испроси нам у Бога велия милости.
            - стих: Возвеличите Господа во мною, / и вознесем имя Его вкупе.
              тропарь: Радуйся, страстотерпче неодоленный, / богоборческаго неистовства громогласный обличителю, / святотатцев богодерзновенный посрамителю, / терпеливодушный поруганий и скорбей сносителю, / Афанасие святе, мучеников равночестне, / исходатайствуй Отечеству нашему велию милость.
            - стих: На Тя, Господи, уповах, / да не постыжуся во век.
              тропарь: Радуйся, Евангелия деятельный благовестниче, / христианскаго жития светосиянный образе, / помощи чудесной скорый подателю, / услышателю молитв наших благоутробный, / смиренномудрия учителю, / кроткий монахов и мирянов наставниче, / Афанасие любомудре, старче благостый, / испроси душам нашим мира и велия милости.
      слава:
         глас: 8
         текст: Афанасие, отче наш, / ты яко пчела неустанно трудился еси, / нектар божественной премудрости собирающе, / и медоточныя твоя словеса и песнопения, / воистину, Церкве Божией явишася украшение боголепное. / Темже достойное возмездие трудов твоих приял еси, / ныне торжествуеши в Небесном Иерусалиме, / и о нас присно молишися ко Спасу душ наших.
      и ныне:
         ссылка: Безневестная Дево:
   отпустителен:
      устав: На благословении хлебов тропарь святаго дважды и Богородице Дево: единожды.
      тропарь:
         - глас: 4
           текст: 
Славы Божия ревнителя / и благолепия церковнаго блюстителя, / тесным житием и многими подвиги / великому иерарху Александрийскому подобника, / святителя Афанасия, исповедника Российскаго, / усердно восхвалим, вернии. / Сей бо присно молится / о спасении земнаго Отечества своего / и о всех живущих в нем, / велегласно с любовию взывая: / Русь Святая, / храни веру православную, / в нейже тебе утверждение.
Ин тропарь, глас 2:
         - глас: 4
           текст: Святителю отче Афанасие, / никтоже тя разлучи от любве Божия, / но яко луча Солнца правды / во мраце гонений богоборческих / над землею Русскою возсиял еси, / поношения и раны, заточения и дальняя изгнания / и горькия работы / Христа ради тридесять лет претерпевая, / святых сродников наших воспевая и в помощь призывая, / иже пред кончиною твоею купно с Господом явишася тебе. / С нимиже и ныне водворяяся взываеши: / Русь Святая, / храни веру православную, / в нейже тебе утверждение.
утреня:
На Бог Господь: тропарь святаго дважды. Слава, ин тропарь, И ныне, Богородичен.
   стихисловие:
      - седален:
         глас: 1
         текст: Яко архиерей всечестен / и благочестия священнострадалец, / прещений богоненавистных не убоявся, / безумство тех победил еси, / святителю Афанасие, / моли Христа Бога спастися душам нашим.
        слава и ныне:
         текст: Едина истинная христиан Покровительнице, / всяких лютых обстояний, / бед и скорбей нас избави / и молитвами Твоими спаси души наша.
      - седален
         глас: 2
         текст: В житии твоем, святителю Афанасие, / любовию своею согревал еси всех / и молитвами своими покрывал еси / от различных зол и напастей, / темже и ныне не отрини нас от твоего заступления.
        слава и ныне:
         текст: Устами и сердцем величаем Тя, / Матерь Божию: / Ты же, рождшая Бога, / не отрини нас от Твоего заступления.


   величание:
      устав: величение токмо первое
      текст:
         - Величаем тя, / святителю и исповедниче Христов Афанасие, / богодухновенными песньми Церковь Русскую украсившаго / и святых сродников наших / любовию воспевшаго.
         - Величаем тя, / святителю отче Афанасие, / и чтим страдания твоя, яже во исповедание / Православие во Отечестве своем утвердил еси
   полиелей:
      седален:
         глас: 4
         текст: Днесь пресветлое торжество / созывает верных собори, / и храмы Божии святии / оглашаются памятствованием дивных подвигов / и сладкозвучным именем / святителя Афанасия достославнаго. / Темже и мы радостно воззовем: / предвари избавити нас от всяких бед, / пастырю наш добрый и молитвенниче присный.
      слава и ныне:
         вид: богородичен
         текст: Пророцы Тя предвозвестиша, / апостоли проповедаша, / мученицы прославиша, / святителие ублажиша, / темже и мы с ними Богородицу Тя исповедающе, / благочестно в песнех величаем.
   степенна:
      устав: 1-й антифон, глас 4.
   прокимен:
      глас: 4
      текст: Многи скорби праведным, / и от всех их избавит я Господь. Стих: Благословлю Господа на всякое время, / выну хвала Его во устех моих.
   евангелие:
      ссылка: Луки, зачало 64.
   молитвами:
      стихира:
         глас: 6
         текст: Святителю Афанасие богочестне, / ты в житии своем неуклонно исповедал еси Христа Бога / пред неверными власти, соборы и владычиствы, / и Духом Святым благодатно наученный, / с кротостию и благоговением / свидетельствовал еси о уповании своем / и благодушно славословил еси Спаса Господа, / от Негоже стопы человеком исправляются, / во спасение душ наших.

