<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


Мjь'сяца i=аннуа'рiа въ л~ де'нь.

[гл\ва к~а] И=`же во ст~ы'хъ _о=тц_е'въ на'шихъ, и= 
вели'кихъ i=ера'рхwвъ, васi'лiа вели'кагw, григо'рiа 
бг~осло'ва и= i=wа'нна златоу'стагw.

На ма'лjьй вече'рни стiхи^ры на д~, гла'съ д~: 

Подо'бенъ: Jа='кw до'бля:

На высоту` васi'лiе хр\сто'вы любве` возше'дъ, 
о_у=зрjь'лъ _е=си` неизреч_е'нныя _е=гw` и= 
бж~е'ств_енныя та^йны, jа=`же w\ткры'въ и=з\ъясни'лъ 
_е=си` лю'демъ, jа='кw бл~гоче'стiя проповjь'дникъ 
му'дрый. тjь'мже моли` w\т тли` и= бjь'дъ и=зба'витися, 
вjь'рнw возслjь'дующымъ твои^мъ о_у=че'нi_емъ, прп\дбне.

Связа^нiя разрjьши'лъ _е=си` _е=ресе'й, прп\дбне, 
му'дростiю слове'съ и= о_у=че'нiй твои'хъ: и= во 
_е=диномы'слiе собра'лъ _е=си` правосла'вныя вjь'ры, въ 
бл~горазу'мiи хр\ста` хва'лящыя, григо'рiе. _е=го'же 
моли` w\т тли` и= бjь'дъ и=зба'витися, вjь'рнw 
прiе'млющымъ твоя^ бг~овjьща^нная о_у=ч_е'нiя.

Неразори'мо тя` w=снова'нiе хр\сто'съ о_у=тверди`, 
свое'й цр~кви _о='тче прп\дбне, соблюда'юща сiю` 
непозы'блему и= неwбори'му вра'жiими прило'ги, 
бг~оглаго'ливе златоу'сте, и= моля'щася w\т страсте'й 
душетлjь'нныхъ и=зба'витися, жа'ждущымъ твои'хъ слове'съ, 
и= пучи'ны разумjь'нiй.

Тр\оцы и=збра'нiе, нетлjь'ннагw же sлачника` цвjь'ти 
мv"рово'ннiи, и= sjьлw` краснjь'йшiи, мы'сленнагw же 
jа='кw су'ще сл~нца лучы`, просвjьща'ющыя зе'млю, свои'ми 
бж~е'ственными w=сiя'нiи: да восхва'лимъ i=wа'нна 
вели'каго, съ бж~е'ственнымъ бг~осло'вомъ григо'рiемъ, и= 
высокоу'мнаго васi'лiа. 

Сла'ва, гла'съ s~:

Чл~вjь'цы бж~iи, и= вjь'рнiи раби`, служи'телiе 
гд\сни, му'жiе жела'нiй, сосу'ди и=збра'ннiи, столпи` и= 
о_у=твержд_е'нiя цр~кве, цр\ствiя наслjь^дницы, не 
премолчи'те _е='же вопи'ти w= на'съ ко гд\су. 

И= ны'нjь: Бц\де, ты` _е=си` лоза`:

На стiхо'внjь стiхи^ры, гла'съ s~:

Подо'бенъ: Тридне'венъ:

Бл~года'ть превозмо'же, вjь'ра преукрjьпи'ся, 
и=спо'лнишася вся^ ра'зума бж~iя, а=п\слwвъ и= 
о_у=чи'телей ра'ди, и= сп~се'нiемъ w=богати'хомся.

Стi'хъ: Восхва'лятся прп\дбнiи во сла'вjь, и= 
возра'дуются на ло'жахъ свои'хъ.

Нб\сныхъ та'инствъ, и= человjь'ческихъ о_у=че'нiй, 
бл~года'тей стече'нiе всеразли'чныхъ, со и=справле'ньми 
побjьжда'ющими вся'ко _е=ретi'ческое сло'во, три` ст~ы^я 
твоя^ о_у=диви'лъ _е=си`, гд\си.

Стi'хъ: Сщ~е'нницы твои` w=блеку'тся въ пра'вду, и= 
прп\дбнiи твои` возра'дуются.

Васi'лiй бж~е'ственный о_у='мъ, григо'рiй 
бж~е'ственный гла'съ, i=wа'ннъ всекра'сный свjьти'льникъ, 
трiе` высоча'йшiи о_у=го'дницы тр\оцы, и= служи'телiе да 
спросла'вятся.

Сла'ва, гла'съ s~:

До'брiи раби` блазi'и и= вjь'рнiи, блазi'и дjь'лателiе 
вiногра'да хр\сто'ва, и=`же и= тяготу` дневну'ю 
поне'сшiи, и= да'нный ва'мъ тала'нтъ возрасти'вшiи, и= по 
ва'съ прише'дшымъ незави'дjьвшiи: тjь'мже и= врата` ва'мъ 
нб\сныя w\тверзо'шася. вше'дше о_у='бw въ ра'дость вл\дки 
хр\ста`, моли'те w= на'съ, ст~i'и о_у=чи'телiе.

И= ны'нjь, бг~оро'диченъ: Никто'же притека'яй къ 
тебjь`: 

Тропа'рь, гла'съ д~: 

Jа='кw а=п\слwвъ _е=динонра'внiи, и= вселе'нныя 
о_у=чи'телiе, вл\дку всjь'хъ моли'те, ми'ръ вселе'ннjьй 
дарова'ти, и= душа'мъ на'шымъ ве'лiю мл\сть.

Сла'ва, и= ны'нjь, бг~оро'диченъ:

На вели'цjьй вече'рни,

Бл~же'нъ му'жъ, а~-й а=нтiфw'нъ.

На Гд\си воззва'хъ, стiхи^ры на и~, гла'съ д~:

Подо'бенъ: Jа='кw до'бля:

Бл~года'ти _о=рга'ны, гу'сли дх~а, бл~гознамени^тыя 
трубы^ проповjь'данiя, стра^шныя и= достослы^шанныя, съ 
высоты` шумя'щыя гро'мы, и= сла'ву бж~iю сказу'ющыя 
конц_е'мъ, три` проповjь'дники вели'кiя тр\оцы, i=wа'нна 
и= васi'лiа досто'йнw съ григо'рiемъ просла'вимъ.

Тр\оцы побо'рницы, бл~гоче'стiя забра^ла, и=`же по 
двана'десятихъ трiе` а=п\сли, и=з\ъ _е=де'ма точа'щыя 
во'ду живу'щую рjь'ки, и= лице` земли` живото'чными 
напая'ющыя бж~е'ственными струя'ми, вели^кiя стiхi^и, 
вjь'ру jа='коже тва'рь соста'вльшыя, достодо'лжнw да 
почту'тся.

Не су'ть рjь'чи, глаго'летъ, ниже` словеса` 
глагw'лема, и='хже не слы'шатся гла'си и='хъ: во всю` 
зе'млю бо и= мо'ре вjьща'нiе протече` бж~е'ственныхъ и= 
му'дрыхъ о_у=чи'телей тва'ри. w\т_ону'дуже 
и=зря'днjьйшыя, тjь'хъ бж~е'ственными зако'ны 
содержа'тся, и= собира'ются во _е=ди'но правосла'вiе 
концы`.

_О=рга'ны дх~а ст~а'гw, и='стинныя трубы^, ри'торы 
сло'ва, восхва'лимъ пjь'сненными гла'сы, догма'тwмъ и='хъ 
возслjь'дующiи, моля'щеся и=`мъ jа='кw дерзнове'нiе 
и=му'щымъ ко гд\су, дарова'ти ми'ръ крjь'пкiй о_у='бw 
при'снw вселе'ннjьй, на'мъ же всjь^мъ проще'нiе.

И='ны стiхи^ры, гла'съ в~: 

Подо'бенъ Кi'ими:

Кi'ими похва'льными вjьнцы` вjьнча'емъ о_у=чи'тели, 
раздjьл_е'нныя тjьлесы` и= совоку'пл_енныя дх~омъ, 
бг~онw'сныя предста'тели тр\оцы _е=диночи'сленныя и= 
служи'тели, свjьти^ла вселе'нную просвjьща^ющая, 
цр~кw'вныя столпы`, jа=`же вjьнцы` сла'вы, jа='кw 
побjьди'вшыя вjьнча'етъ хр\сто'съ бг~ъ на'шъ, и=мjь'яй 
ве'лiю мл\сть;

Кi'ими пjь'сненными добро'тами вjьнча'емъ бг~онw'сныя 
нб\сныя таи'нники и= проповjь'дники, правосла'вiя су'щыя 
sjьлw` и=зря'днjьйшыя бг~осло'вы: вели'каго 
сщ~енноявле'ннаго васi'лiа, бж~е'ственнаго и= 
бг~оглаго'ливаго григо'рiа, и= i=wа'нна sjьлw` злата'го 
я=зы'комъ, jа=`же просла'ви тр\оца досто'йнw, гд\сь, 
и=мjь'яй ве'лiю мл\сть;

Кi'ими похва'льными глаго'лы похва'лимъ ст~и'тели, 
равноап\сльныя бл~года'тiю, и= _е=диноч_е'стныя 
дарова'ньми: нече'стiя разори'тели, сп~си'тели и= 
наста'вники сло'вомъ и= дjь'ломъ, па'стыри 
хр\стоподw'бныя вjь'рою, земны^я а='гг~лы, нб\сныя 
человjь'ки, jа=`же почествова` хр\сто'съ сла'вы гд\сь, 
и=мjь'яй ве'лiю мл\сть;

Кi'ими похва'льными вjьнцы` вjьнча'емъ златосло'ва, 
вку'пjь съ васi'лiемъ григо'рiа, чт\сна'я прiя'т_елища 
дх~а, тв_е'рдыя вjь'ры побо'рники, столпы` цр~кw'вныя, 
вjь'рныхъ о_у=твержде'нiе, всjь'хъ согрjьша'ющихъ 
о_у=тjьше'нiе, и=сто'чники точа'щыя во'ду, w\т нея'же 
почерпа'юще о_у=слажда'емся душа'ми, прося'ще проще'нiя 
прегрjьше'нiй, и= ве'лiя мл\сти;

Сла'ва, гла'съ s~:

Та^йныя дне'сь дх~а трубы^, бг~онw'сныя _о=тцы` да 
восхва'лимъ, воспjь'вшыя посредjь` цр~кве пjь'снь 
сли'чную бг~осло'вiя, тр\оцу _е=ди'ну непремjь'нную, 
существо' же и= бж~ество`, низложи'тели а='рiевы, и= 
правосла'вныхъ побо'рники, моля'щыяся всегда` гд\су 
поми'ловатися душа'мъ на'шымъ. 

И= ны'нjь, бг~оро'диченъ: Кто` тебе` не о_у=бл~жи'тъ:

Вхо'дъ. Прокi'менъ дне`. И= чт_е'нiя. 

Втора'гw зако'на чте'нiе. [Глава` а~.]

Во дне'хъ _о='нjьхъ, рече` мwv"се'й къ сынw'мъ 
i=и~л_евымъ: ви'дите, преда'хъ пред\ъ лице'мъ ва'шимъ 
зе'млю, вше'дше наслjь'дуйте ю=`, ю='же кля'тся гд\сь 
_о=тц_е'мъ ва'шымъ, а=враа'му, и= i=саа'ку, и= i=а'кwву, 
да'ти и=`мъ, и= сjь'мени и='хъ по ни'хъ. И= реко'хъ къ 
ва'мъ во вре'мя _о='но, глаго'ля: не возмогу` _е=ди'нъ 
води'ти ва'съ. Гд\сь бг~ъ ва'шъ о_у=мно'жилъ вы` _е='сть, 
и= се` _е=сте` дне'сь jа='кw sвjь'зды нб\сныя 
мно'жествомъ. Гд\сь бг~ъ _о=т_е'цъ на'шихъ да приложи'тъ 
ва'мъ, jа='кw да бу'дете ты'сящами сугу'бw, и= да 
бл~гослови'тъ ва'съ, jа='коже глаго'ла ва'мъ. И= взя'хъ 
w\т ва'съ му'жи му^дры, и= худw'жны, и= смы'сленны, и= 
поста'вихъ и='хъ владjь'ти над\ъ ва'ми, 
тысященача'льники, и= стонача'льники, и= 
пятьдесятонача'льники, и= десятонача'льники, и= 
писмовводи'тели судiя'мъ ва'шымъ, и= заповjь'дахъ 
судiя'мъ ва'шымъ во вре'мя _о='но, глаго'ля: разслу'шайте 
посредjь` бра'тiй ва'шихъ, и= суди'те пра'веднw, 
посредjь` му'жа, и= посредjь` бра'та _е=гw`, и= посредjь` 
прише'льца _е=гw`. Да не позна'ете лица` въ судjь`, 
ма'лому и= вели'кому су'диши, и= не о_у=стыди'шися лица` 
человjь'ческа, jа='кw су'дъ бж~iй _е='сть. 

Втора'гw зако'на чте'нiе. [Глава` _i~.]

Въ дне'хъ _о='нjьхъ, рече` мwv"се'й къ сынw'мъ 
i=и~л_евымъ: се` гд\са бг~а твоегw` нб~о, и= нб~о нб~се`, 
земля` и= вся^ _е=ли^ка су'ть на не'й. _О=ба'че _о=тцы` 
ва'шя произво'ли гд\сь люби'ти и=`хъ: и= и=збра` сjь'мя 
и='хъ по ни'хъ, ва'съ, па'че всjь'хъ jа=зы^къ, въ де'нь 
се'й. И= w=брjь'жите жестосе'рдiе ва'ше, и= вы^я ва'шя не 
w=жесточи'те ктому`. И='бо гд\сь бг~ъ ва'шъ, се'й бг~ъ 
богw'въ, и= гд\сь господе'й: бг~ъ вели'кiй, и= крjь'пкiй 
и= стра'шный, и='же не диви'тся лицу`, ниже` взе'млетъ 
да'ръ. Творя'й су'дъ прише'льцу, и= си'ру, и= вдови'цjь, 
и= лю'битъ прише'льца, да'ти _е=му` хлjь'бъ и= ри'зу. И= 
возлюби'те прише'льца, прише'льцы бо бjь'сте въ земли` 
_е=гv'петстjьй. Гд\са бг~а твоегw` да о_у=бои'шися, и= 
тому` _е=ди'ному послу'жиши, и= къ нему` прилjьпи'шися, 
и= и='менемъ _е=гw` клене'шися. То'й хвала` твоя`, и= 
то'й бг~ъ тво'й, и='же сотвори'лъ ти` _е='сть вели^кая и= 
сла^вная сiя^, jа=`же ви'дjьстjь _о='чи твои`.

Прему'дрости соломw'новы чте'нiе. [Глава` г~.]

Прв\дныхъ ду'шы въ руцjь` бж~iей, и= не прико'снется 
и='хъ му'ка: Непщева'ни бы'ша во _о=чесjь'хъ безу'мныхъ 
о_у=мре'ти, и= вмjьни'ся w=sлобле'нiе и=схо'дъ и='хъ: И= 
_е='же w\т на'съ ше'ствiе сокруше'нiе: _о=ни' же су'ть въ 
ми'рjь. И='бо пред\ъ лице'мъ человjь'ческимъ, а='ще и= 
му'ку прiи'мутъ, о_у=пова'нiе и='хъ безсме'ртiя 
и=спо'лнено: И= вма'лjь нака'зани бы'вше, вели'кими 
бл~годjь'тельствовани бу'дутъ, jа='кw бг~ъ и=скуси` я=`, 
и= w=брjь'те и='хъ досто'йны себjь`. Jа='кw зла'то въ 
горни'лjь и=скуси` и='хъ, и= jа='кw всепло'дiе 
же'ртвенное прiя'тъ я=`. И= во вре'мя посjьще'нiя и='хъ 
возсiя'ютъ: и= jа='кw и='скры по сте'блiю потеку'тъ: 
Су'дятъ jа=зы'кwмъ, и= w=блада'ютъ людьми`, и= воцр~и'тся 
гд\сь въ ни'хъ во вjь'ки. Надjь'ющiися на'нь разумjь'ютъ 
и='стину, и= вjь'рнiи въ любви` пребу'дутъ _е=му`. Jа='кw 
бл~года'ть и= мл\сть въ прп\дбныхъ _е=гw`, и= посjьще'нiе 
во и=збра'нныхъ _е=гw`.

На лiтi'и стiхи^ры, гла'съ в~. [Нi'ла _ксанfопу'ла:]

Прiиди'те нб\сныя тр\оцы служи'телiе: земну'ю тро'ицу 
ст~ы'хъ i=ера'рхwвъ да восхва'лимъ, васi'лiа ца'рствiя 
тезоиме'ннаго, григо'рiа бг~осло'вiи наимено'внаго, и= 
i=wа'нна вои'стинну бл~годатноимено'внаго, глубины` 
му'дрости дх~а и=спыта'вшихъ: струи^ _о=кеа'нwвы, 
и=сто'чники приснотеку'щыя, во'ду жи'ву ска'чущую 
проза^рныя би'серы, земна^я свjьти^ла, цр~кw'вная 
корми^ла, свjьтоплодови^тая древеса`, строи'тели 
бл~года'ти, хр\ста` моегw` о_у=ста`, и= тр\оцы 
побо'рницы, w\т нея` несре'дственнw w=сiява'_емыя, и= 
моля'щыяся непреста'ннw w= душа'хъ на'шихъ.

Возжж_е'ная о_у='глiя w\т нестерпи'магw _о=гня`, и=`же 
тjь'ми просвjьти'вшеся, вjь'рнw да восхва'лимъ: тi'и бо 
_е='же къ нему` соедине'нiемъ разже'гшеся, свjьти'льницы 
мi'ра бы'ша, живо'тная ни'щымъ показа'вшеся си'ла: 
_о=ц~а` и= сн~а и= ст~а'гw дх~а бл~гоче'стнw jа='вjь 
проповjь'даша. и=`мже и= мы` да прирце'мъ: ра'дуйся, 
тр\оцы тро'ице бг~ому'драя.

Гла'съ s~: Тр\оце ст~а'я и= покланя'емая, сла'ва 
му'дрому промышле'нiю твоему`: jа='кw три` вели^кiя 
свjьти'льники человjь'кwмъ w\т человjь'къ дарова'ла 
_е=си`, свjь'томъ просвjьща'ющыя твоегw` позна'нiя, и= 
заре'ю w=сiява'ющыя сп~си'тельныхъ твои'хъ и= чт\сны'хъ 
хотjь'нiй, и='миже вселе'нная свjь'томъ ра'зума 
w=богаща'ющися, твое'ю сла'вою w=сiява'ема _е='сть, и= къ 
бл~же'нному твоему` цр\ствiю тщи'тся. тjь'хъ на'съ 
бж~е'ственныхъ послу'шати о_у=вjьща'ющи о_у=че'нiй, и= 
сама` тр\оце ст~а'я, мл~твъ тjь'хъ, jа=`же w= на'съ 
о_у=слы'ши, jа='кw бг~ъ всеще'дрый, и= ду'шы на'шя 
сп~си`, чл~вjьколю'бче. 

Сла'ва, гла'съ s~:

Ст~и'т_ели хр\стw'вы, и= _о=тц_е'въ сла'ву, столпы` 
вjь'ры, и= вjь'рныхъ о_у=чи'тели, и= храни'тели, 
соше'дшеся, _w празднолю'бцы, пjь'сненными похвала'ми 
воспои'мъ глаго'люще: ра'дуйся, цр~ко'вное свjьти'ло, 
васi'лiе прему'дре, и= сто'лпе непревра'тный: ра'дуйся, 
о_у='ме нб\сный, а=рхiере'ю превелича'йшiй, бг~осло'ве 
григо'рiе: ра'дуйся, _w златосло'ве, всезлаты'й i=wа'нне, 
покая'нiя jа='сный проповjь'дниче, но _w _о=тцы` 
требога'тiи! не преста'йте при'снw моли'тися хр\сту`, w= 
вjь'рою и= любо'вiю соверша'ющихъ ва'ше всесщ~е'нное и= 
бж~е'ственное торжество`. 

И= ны'нjь. бг~оро'диченъ, гла'съ то'йже:

Дjь'вственную добро'ту, и= о_у='мное весе'лiе, 
_е=ди'ну бц\ду, и= вjь'рныхъ тве'рдую w=гра'ду 
соше'дшеся, _w празднолю'бцы, пjь'сненными похвала'ми 
воспои'мъ глаго'люще: ра'дуйся, мт~и дв~о ч\стая, 
свjьти'льниче свjьтоза'рный, и= две'рь нб\сная: ра'дуйся, 
ски'нiе сщ~е'нiя, бг~а вмjь'щшая во о_у=тро'бjь твое'й 
всеч\стая: ра'дуйся, всjь'хъ нб\сныхъ чинw'въ превы'шшая 
без\ъ разсужде'нiя: тjь'мже мт~и безму'жная, вл\дчце, не 
преста'й храня'щи рабы^ твоя^, вjь'рою и= любо'вiю 
воспjьва'ющыя тя` при'снw, и= рж\ству` твоему` 
покланя'ющыяся безсjь'менному. 

На стiхо'внjь стiхи^ры, гла'съ а~: 

Подо'бенъ: Всехва'льнiи мч~нцы:

Таи'нники дх~w'вныя вку'пjь, слов_е'сныя трубы^ бж~iя, 
бж~е'ств_енная зерца^ла восхва'лимъ дне'сь досто'йнw: 
вели'каго васi'лiа, бж~е'ственнаго и= _о=гнедохнове'ннаго 
григо'рiа, точа'щаго златостру'йная о_у=ч_е'нiя на'мъ 
i=wа'нна, и='стиннw златоу'стаго.

Стi'хъ: Восхва'лятся прп\дбнiи во сла'вjь, и= 
возра'дуются на ло'жахъ свои'хъ.

Степе'нь вjь'ры, о_у='мъ бж~е'ственный и= бо'дрый, 
рjька` златостру'йная, всесвjьтлjь'йшiи и= чт\снi'и 
свjьти'льницы, тр\оцы побw'рницы, прiя'т_елища 
бл~года'тей дх~а, столпи` непоколе'бленнiи, цр~кве 
о_у=твержд_е'нiя, досто'йнw пjь'сньми да восхва'лимъ.

Стi'хъ: Сщ~е'нницы твои` w=блеку'тся въ пра'вду, и= 
прп\дбнiи твои` возра'дуются.

Дх~а _о=рга'ны, гро'ма бж~е'ственнагw трубы^, мw'лнiи 
проповjь'данiя, свjь^щницы всесвjь'тлiи, златi'и и= 
свjьтоно'снiи w= бз~jь, требл~же'нне васi'лiе, григо'рiе 
всему'дре, всезла'те и= всеч\стне i=wа'нне, честву'ющыя 
ва'съ сп~сти` хр\ста` моли'те. 

Сла'ва, гла'съ s~:

Дне'сь ду'шы земноро'дныхъ возно'сятся w\т земны'хъ, 
дне'сь нб\сныя быва'ютъ въ па'мяти ст~ы'хъ: и='бо врата` 
нб\сная взе'млются, и= на'мъ влады^чняя сказу'_ема 
быва'ютъ, сло'ва словеса` проповjь'даютъ, и= я=зы'ки 
чудеса` пою'тъ, мы' же ко сп~су` возопiе'мъ: сла'ва 
тебjь`, хр\сте` бж~е: вjь^рнымъ бо мi'ръ тjь'ми бы'сть.

И= ны'нjь, пра'здника:

Дне'сь хр\сто'съ во ст~и'лище прино'сится jа='кw 
мл\днцъ: дне'сь под\ъ зако'номъ быва'етъ, и='же мwv"се'ю 
зако'нъ да'вый. а='гг~льская о_у=диви'шася вw'инства на 
руку` ста'рческу держи'му, и='же вся'ч_еская содержа'щаго 
зря'ще. сv"меw'нъ говjь'нiя и=спо'лненъ бы'въ, и= 
ра'достнjь вопiя'ше: ны'нjь w\тпусти' мя, сп~се, w\т 
привре'меннагw живота` къ нестарjь'ющемуся поко'ю: 
ви'дjьхъ бо тя`, и= возвесели'хся.

На бл~гослове'нiи хлjь'бwвъ, тропа'рь, гла'съ д~: 
Jа='кw а=п\слwвъ _е=динонра'внiи: [пи'санъ на ма'лjьй 
вече'рни.] два'жды, и= Бц\де дв~о, ра'дуйся: _е=ди'ножды.

На о_у='трени,

на Бг~ъ гд\сь, тропа'рь ст~ы'хъ два'жды. 

Сла'ва, и= ны'нjь, бг~оро'диченъ: 

По а~-й каfi'смjь сjьда'ленъ, гла'съ _е~:

Подо'бенъ: Собезнача'льное:

Jа='кw ца'рское о_у=краше'нiе цр~кве, васi'лiа вси` 
восхва'лимъ, догма'тwвъ сокро'вище неwскудjь'емо: си'ми 
бо са'мъ наказа` на'съ тр\оцу чествова'ти ст~у'ю, 
соедине'ну о_у='бw существо'мъ, раздjьле'ну же 
v=поста'сьми.

Сла'ва, гла'съ д~:

Подо'бенъ: Ско'рw предвари`:

Свjьти'льницы пресвjь'тлiи цр~кве хр\сто'вы, мi'ръ 
просвjьти'сте о_у=че'ньми ва'шими _о=тцы` бг~ому'дрiи, 
и=зсуши'вше _е='р_еси всjь'хъ sлосла'вныхъ, и= 
о_у=гаси'вше пламенови^дная ху'льныхъ смущ_е'нiя. тjь'мже 
jа='кw ст~и'телiе хр\стw'вы, моли'теся сп~сти'ся на'мъ.

И= ны'нjь, бг~оро'диченъ:

Дв~о всепjь'тая мт~и хр\ста` бг~а, мр~i'е 
бг~оневjь'сто и= неискусобра'чная, вjь'рныхъ 
предста'тельство, и=зба'ви w\т вся'кiя бjьды`, и= вся'кiя 
ну'жды, вл\дчце бц\де, вjь'рою и= любо'вiю покро'ву 
твоему` прибjьга'ющыя, _е=ди'на бг~оневjь'стная.

По в~-й каfi'смjь сjьда'ленъ, гла'съ г~: 

Подо'бенъ: Бж~е'ственныя вjь'ры:

Сто'лпъ бы'лъ _е=си` цр~кве, бога'тство некра'домое 
бл~гоче'стiя jа=ви'лся _е=си`, бг~осло'ве григо'рiе, въ 
безстра'стiи w=сiя'лъ _е=си` житiе` твое`, и= 
тро'ич_ескiя и=з\ъясни'лъ _е=си` догма'ты, _о='тче 
прп\дбне, хр\ста` бг~а моли` w= сп~се'нiи ду'шъ на'шихъ.

Сла'ва, гла'съ д~: 

Подо'бенъ: О_у=диви'ся i=w'сифъ:

Во цвjь'тницjь писа'нiй, jа='коже пче'лы му^дрыя 
прилета'юще вы` w=б\ъя'сте до'брjь, и= w\т цвjьтw'въ 
и=зря^днjьйшая, и= ме'дъ всjь^мъ вjь^рнымъ о_у=че'нiй 
ва'шихъ предста'висте вку'пjь во всенаслажде'нiе и='хъ: 
и= сегw` ра'ди вся'къ наслажда'яйся съ весе'лiемъ 
зове'тъ: предста'ните па'ки и= по сме'рти, и=`же ва'съ 
восхваля'ющымъ бл~же'ннiи.

И= ны'нjь, бг~оро'диченъ:

Треволне'нiи страсте'й безсо'вjьстный а='зъ 
w=бурева'емь преч\стая, призыва'ю тя` те'плjь, да не 
пре'зриши мя` _о=кая'ннаго поги'бнути, бе'здну мл\сти 
ро'ждшая: ра'звjь бо тебе` и=ны'я наде'жды не и='мамъ, да 
не о_у='бw врагw'мъ w=бра'дованiе, и= смjь'хъ надjь'явся 
на тя` jа=влю'ся: и='бо мо'жеши _е=ли^ка и= хо'щеши, 
jа='кw мт~и су'щи всjь'хъ бг~а.

По полv"еле'и сjьда'ленъ, гла'съ д~:

Подо'бенъ: Jа=ви'лся _е=си`:

Прему'дрiи о_у=чи'телiе вселе'нныя, и=`же бг~а 
просла'вльшiи дjь'лы и= словесы` на земли`, да 
возвели'чатся дне'сь, jа='кw сп~се'нiя на'мъ су'ще 
хода'таи. 

Сла'ва:

Пра'зднуетъ дне'сь цр~ковь чт\сно'е торжество` 
о_у=чи'телей трiе'хъ: и='бо тi'и о_у=тверди'ша цр~ковь 
бж~е'ственными свои'ми догма'ты.

И= ны'нjь, бг~оро'диченъ:

Предста'тельнице неwбори'мая w=скорбля'емыхъ, и= 
те'плое заступле'нiе о_у=пова'ющихъ на тя`, w\т бjь'дъ 
мя` и=зба'ви: ты' бо _е=си` всjь'хъ помо'щница.

Та'же степ_е'нна, а~-й а=нтiфw'нъ д~-гw гла'са.

Прокi'менъ, гла'съ д~: Сщ~е'нницы твои` w=блеку'тся въ 
пра'вду, и= прп\дбнiи тво'й возра'дуются.Стi'хъ: О_у=ста` 
моя^ возглаго'лютъ прему'дрость, и= поуче'нiе се'рдца 
моегw` ра'зумъ. Вся'кое дыха'нiе: _Е=v\глiе i=wа'нна, 
зача'ло л~в:

По н~-мъ _псалмjь` стiхи'ра, гла'съ s~:

И=злiя'ся бл~года'ть во о_у=стна'хъ ва'шихъ, прп\дбнiи 
_о=тцы`, и= бы'сте па'стырiе хр\сто'вы цр~кве, о_у=ча'ще 
слов_е'сныя _о='вцы, вjь'ровати въ тр\оцу _е=диносу'щную, 
во _е=ди'номъ бж~ествjь`.

Канw'нъ бц\ды со i=рмосо'мъ на s~. И= ст~ы'хъ два` на 
и~: 

Канw'нъ бц\ды. Гла'съ в~. [I=wа'нна _е=vхаi'та.]

Пjь'снь а~.

I=рмо'съ: Гряди'те лю'дiе, пои'мъ пjь'снь хр\сту` бг~у 
раздjь'льшему мо'ре, и= наста'вльшему лю'ди, jа=`же 
и=зведе` и=з\ъ рабо'ты _е=гv'петскiя, jа='кw просла'вися.

Бл~гоче'стнw тя` ч\стую бц\ду, и='стиннw 
и=сповjь'дающаго преч\стая, душе'ю и= тjь'ломъ, w\т 
лю'тыхъ бjь'дъ, и= неду'гwвъ, и= прегрjьше'нiй ты' мя 
сп~си`.

Всю` въ тебjь` дарова'нiй бе'здну лежа'щу 
о_у=вjь'дjьхомъ: тjь'мже прибjьга'юще, бц\де, о_у=се'рднw 
къ покро'ву твоему` бж~е'ственному, сп~са'емся. 

W= на'съ тя` пою'щихъ преч\стая, моли` воплоще'ннаго 
и=з\ъ пречи'стыхъ и= чт\сны'хъ твои'хъ крове'й, 
и=зба'витися w\т прегрjьше'нiй и= болjь'зней го'рькихъ. 

Канw'нъ пе'рвый ст~ы'хъ, _е=гw'же краестро'чiе: 
Трисо'лнечнагw свjь'та, три` возвыша'ю со'лнца. Творе'нiе 
тогw'же i=wа'нна.

Пjь'снь а~. Гла'съ, и= i=рмо'съ то'йже.

Ко'е бл~годаре'нiе, ко'е противовоздая'нiе подоба'ющее 
на'шымъ, человjь'цы, принесе'тся w\т на'съ 
бл~годjь'тел_емъ, и='миже ко _е='же до'брjь бы'ти 
наставля'емся;

Витi'йстiи я=зы'цы, и= хи'трwсти, и= кова^рства, и= 
вся` слове'съ си'ла, ны'нjь въ вину` да сподви'гнутся 
_е=ди'ну, и= честву'юще взаи'мъ да почту'тъ.

Сво'йственнагw о_у='бw и=`мъ не терпя'ху, дабы` что` 
стяжа'ти на земли`, нб~ому'дреннiи, храни'телiе же 
jа=ви'шася _о='бщества и= предста'телiе: _о='бщихъ 
о_у='бw и= похва'лъ да сподо'бятся.

Бг~оро'диченъ: Тя` _о='бщее любоче'стiе, 
всенепоро'чная, на'шегw _е=стества` вси` сла'вимъ, 
о_у=ста` _е=ди'ны бы'вше, и= _е=ди'но согла'сiе 
соверши'вше. 

Другi'й канw'нъ ст~ы'хъ. Творе'нiе тогw'жде. Гла'съ 
и~:

Пjь'снь а~.

I=рмо'съ: Колесницегони'теля фараw'ня погрузи`, 
чудотворя'й и=ногда` мwv"се'йскiй же'злъ, крестоwбра'знw 
порази'въ, и= раздjьли'въ мо'ре: i=и~ля же бjьглеца`, 
пjьшехо'дца сп~се`, пjь'снь бг~ови воспjьва'юща.

Не человjь'ческагw тща'нiя и=справле'нiе, сiе` 
начина'нiе: но твоему` престо'лу присjьдя'щая, 
чл~вjьколю'бче, прему'дрость да споспjьшеству'етъ ми`, 
сло'ва бл~года'ть даю'щи, _е='юже просла'вити возмогу`, 
и=`хже сама` до'брjь предпросла'ви.

Jа='коже ча'ша преисполня'ется, вл\дко, бл~года'ть 
твоя`, и= мно'гое бога'тство чл~вjьколю'бiя твоегw` 
и=злiя'ется, и= потече`, jа='коже и= и='ны а='гг~лы, въ 
соста'вjь пло'ти показа'ти, ны'нjь подлежа'щыя въ 
похвалу`. 

Съ нб~се` нб\снымъ подоба'ше бы'ти и= похвала'мъ, 
а='гг~льское пjь'нiе бж~е'ств_еннымъ прили'чное: бо'зи во 
прича'стiемъ, и=`же _е=стество'мъ и= _е=ди'наго 
и='стиннаго бг~а и=му'ще въ себjь` живу'ща и= вjьща'юща.

Бг~оро'диченъ: Па'мять прв\дныхъ, бг~ому'дрое 
сосло'вiе съ похвала'ми соверша'етъ: съ ни'миже и= бж~iя 
мт~рь, jа='кw тjь'хъ глава`, въ лjь'поту спрославля'ется, 
коне'чный и= пе'рвый и= сре'днiй чи'нъ содержа'щи, и= 
бл~гохвале'нiя причаща'ющися. 

Катава'сiа: Су'шу глубороди'тельную зе'млю:

Пjь'снь г~.

I=рмо'съ: О_у=тверди` на'съ въ тебjь`, гд\си, дре'вомъ 
о_у=мерщве'й грjь'хъ, и= стра'хъ тво'й всади` въ сердца` 
на'съ пою'щихъ тя`.

Мл~твами твои'ми, ч\стая, бг~а _е=го'же родила` 
_е=си`, пода'ждь бл~гопремjьне'нна твои^мъ рабw'мъ, 
притека'ющымъ къ покро'ву твоему` и= вjь'рнw 
покланя'ющымся твоему` рж\ству`.

Всю` мою` жи'знь w=корми`, дв~о, о_у=пова'нiе мое` и= 
предста'тельнице, и=скуше'нiй и= w=бстоя'нiй и=збавля'ющи 
лю'тыхъ мя`, приснодв~о.

Прему'дрость бж~iю v=поста'сную на w=б\ъя'тiихъ jа='кw 
поне'сши, бц\де, w\т невjь'дjьнiя и= заблужде'нiя 
и=зба'витися пою'щымъ тя` моли`.

И='нъ.

I=рмо'съ: На ка'мени мя` вjь'ры о_у=тверди'въ 
разшири'лъ _е=си` о_у=ста` моя^ на враги` моя^, 
возвесели' бо ся ду'хъ мо'й внегда` пjь'ти: нjь'сть ст~ъ 
jа='коже бг~ъ на'шъ, и= нjь'сть прв\днъ па'че тебе` 
гд\си.

Труба` вели'кая цр~кве, свjьти'льникъ просвjьща'яй 
вселе'нную, проповjь'дникъ вjьща'нiемъ w=б\ъе'мляй вся^ 
концы`, великоимени'тый васi'лiй сподвиза'етъ собра'нiе 
сiе`.

Свjь'телъ w\т житiя` и= веще'й, свjь'телъ w\т слове'съ 
и= о_у=че'нiй, во всjь'хъ пресiява'я па'че всjь'хъ, 
jа='коже друго'е па'че sвjь'здъ со'лнце, многопjь'тый 
бг~осло'въ дне'сь бл~жи'тся.

Се` свjь'тъ мi'ра мi'ру свjь'титъ, се` земли` со'ль 
зе'млю о_у=слажда'етъ: се` дре'во жи'зни безсме'ртiя 
плоды` предлага'етъ, златоу'стый ст~ы'й. и=`же о_у=мре'ти 
не хотя'щiи, прiиди'те наслажда'йтеся.

Бг~оро'диченъ: Вся^ w\т небытiя` въ бытiе` 
сотвори'вый, и= _е=стество` да'вый коему'ждо бы'вшихъ, 
то'йже и= да^нная _е=стества` прелага'ти вjь'сть, 
jа='коже хо'щетъ. w\т_ону'дуже и= слы'шимо _е='сть, 
jа='кw и= дв~а ро'ждши, кто` не о_у=диви'тся;

И='нъ.

I=рмо'съ: О_у=твержде'й въ нача'лjь нб~са` ра'зумомъ, 
и= зе'млю на вода'хъ w=снова'вый, на ка'мени мя`, 
хр\сте`, за'повjьдей твои'хъ о_у=тверди`: jа='кw нjь'сть 
ст~ъ, па'че тебе`, _е=ди'не чл~вjьколю'бче.

И=`же нра'вwвъ и=спра'вителiе, и= ду'шъ строи'телiе, 
сп~си'телiе _о='бщiи всjь'хъ, и=`же и= дjья'нiй на'мъ и= 
слове'съ w='бразы показа'вше, наказа'телiе житiя` 
свjь'тлiи, свjь'тлjь да восхва'лятся.

Дх~ъ бж~iй и=спо'лни васi'лiа худо'жества: 
_о='гненныхъ же и=мя'ше я=зы'кwвъ _е=ди'нъ григо'рiй, и= 
_о=гне'мъ высокорjь'чiя дхне`: хр\стw'ва же о_у=ста` во 
i=wа'ннjь глаго'лаху.

Ны'нjьшнягw вjь'ка му'дрость, бу'йство про'повjьди 
jа='вjь о_у=пражня'емую и='мать, повину'ющуюся _е=му`, и= 
ра'бски служа'щую: проповjь'дники бо бл~года'ть му^дрыя 
предлага'етъ ри'торы.

Бг~оро'диченъ: Во о_у=тро'бjь чт\сыя дв~ы всели'выйся, 
ду'шы бг~оно'сныхъ ст~ы'хъ жили'ще твори'тъ, и= _о='ныхъ 
о_у=стна'ми _е='же w= мт~ри сказу'етъ та'инство. 

Катава'сiа: О_у=твержде'нiе на тя` надjь'ющихся. 

Сjьда'ленъ, гла'съ и~: 

Подо'бенъ: Прему'дрости:

Вели^кiя свjьти'льники свjьтоза^рныя, цр~кве столпы` 
неразори^мыя согла'снw да восхва'лимъ, и=`же до'брыхъ 
наслажда'ющiися, и= слове'съ тjь'хъ, ку'пнw и= 
бл~года'ти, прему'драго златоглаго'лива, и= вели'каго 
васi'лiа, съ григо'рiемъ свjь'тлымъ бг~осло'вомъ: къ 
ни'мже и= возопiи'мъ w\т се'рдца зову'ще: ст~и'телiе 
тревелича'йшiи, моли'теся хр\сту` бг~у, прегрjьше'нiй 
w=ставле'нiе дарова'ти пра'зднующымъ любо'вiю ст~у'ю 
па'мять ва'шу. 

Сла'ва:

Прему'дрость прiе'мше w\т бг~а, jа='кw а=п\сли и=нi'и 
трiе` хр\стw'вы, сло'вомъ ра'зума составля'ете догма'ты, 
jа=`же пре'жде словесы` просты'ми низлага'ху, ры'барiе въ 
ра'зумjь си'лою дх~а: подоба'ше бо та'кw про'стjьй на'шей 
вjь'рjь составле'нiе стяжа'ти. w\тню'дуже вси` вопiе'мъ 
ва'мъ: моли'теся хр\сту` бг~у, прегрjьше'нiй w=ставле'нiе 
дарова'ти пра'зднующымъ любо'вiю ст~у'ю па'мять ва'шу. 

И= ны'нjь, бг~оро'диченъ:

Ду'шу мою` дв~о смире'нную, бу'рею житiя` и=скуше'нiй, 
ны'нjь jа='кw кромjь` о_у=правле'нiя бы'вшую, 
потопля'емую волна'ми, грjьхw'въ бре'менемъ jа='вльшуся 
преиспо'лнену, и= во дно` а='дово прiити` бjь'дствующу, 
предвари`, бц\де, моли'твъ твои'хъ мл\стiю, тишину` 
подаю'щи, и= бjь'дъ и=з\ъима'ющи. приста'нище бо ты` 
_е=си` небу'рное, моля'щися сн~у твоему` и= бг~у, 
прегрjьше'нiй w=ставле'нiе дарова'ти ми`: тя' бо и='мамъ 
наде'жду недосто'йный ра'бъ тво'й.

Пjь'снь д~.

I=рмо'съ: О_у=слы'шахъ, гд\си, слу'хъ твоегw` 
смотре'нiя, и= просла'вихъ тя`, _е=ди'не чл~вjьколю'бче.

Jа='звъ мои'хъ душе'вныхъ вл\дчце, и= плотски'хъ 
неду'гwвъ, бг~а ро'ждшая, разрjьше'нiе пода'ждь ми`.

W\т w=бстоя'нiя и=зба'ви мя`, мт~и бж~iя, и= бу'ри и= 
бjь'дъ, твои'ми мл~твами, _е=ди'на всепjь'тая.

W=бурева'ема волна'ми жите'йскими, и=схи'ти дв~о, ко 
твоему` приста'нищу наставля'ющи мя`. 

И='нъ

I=рмо'съ: Прише'лъ _е=си` w\т дв~ы, не хода'тай, ни 
а='гг~лъ, но са'мъ гд\си, вопло'щься, и= сп~слъ _е=си` 
всего' мя человjь'ка. тjь'мъ зову' ти: сла'ва си'лjь 
твое'й, гд\си.

Разу'мливы w\т ни'жнiя му'дрости бы'вше, правле'нiе 
пресла'внiи w\т бж~е'ственныя стяжа'сте: тjь'мже jа='кw 
рабы'ню сiю` _о='ной всему'дрjь покори'сте.

Любому'дрiи, му^дрыя а='ще лю'бите, о_у=мудри'теся, и= 
глаго'лати научи'теся вси` и='же словес_е'мъ чудя'щiися, 
дjья'нiя _о=па'сству и= видjь'нiя w\тту'ду w=буча'ющеся.

Бг~оро'диченъ: Jа='кw по'зденъ до'ждь напослjьди` 
бы'вый, о_у='треннiй, во'дъ и= вjькw'въ содjь'тель, во 
чре'во твое` о_у=ка'нувъ, всенепоро'чная, во вре'мя 
прохлажда'яй w=скудjьва'ющыя. 

И='нъ.

I=рмо'съ: Ты` моя` крjь'пость, гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й, сла'ва, 
чл~вjьколю'бче.

Сто'лпъ _о='гненъ лю'демъ вjь^рнымъ предваря'ющiй, и= 
w=паля'ющiй враги` вjь'ры, племена' же сп~са'яй 
и=звjь'стнw послjь'дующыя, вели'кiй jа=ви'ся васi'лiй: да 
дерза'етъ и= побjьжда'етъ хр\сто'ва цр~ковь, толи'кимъ 
w=богати'вшися побо'рникомъ.

Я=зы'ка сла'дость, и= слу'ха вся'кагw о_у=слажде'нiе, 
твое` сло'во бы'сть григо'рiе, ма'нна жи'зни, роса` 
сла'дкости, ме'дъ и='же и=з\ъ ка'мене, а='гг~льскiй 
хлjь'бъ нб\сный, несы'тнw насыща'тися о_у=слажде'нiя 
_е=гw` о_у=вjьщева'я и= и=сполня'яй сла'дости 
причаща'ющыяся.

Рjька` дарова'нiй дх~о'вныхъ напо'лнися да'же и= до 
разли'тiя, и= до'брое лице` земли` jа='кw сла'достный 
пото'къ, w\т златы'хъ напая'етъ о_у='стъ, веселя'щи и= 
о_у=тучня'ющи хр\сто'въ вся'кiй гра'дъ, бж~е'ственныхъ 
во'лнъ струя'ми. 

Бг~оро'диченъ: _Е=стество` про'сто стерпjь'вшее 
сложе'нiю, и= jа='вльшееся вы'шше сли'тiя въ твое'мъ, 
вл\дчце, сн~jь, трiе` бг~оно'снiи о_у=чи'телiе 
и=сповjь'даша, w\т двою` во'лю и= сугу'баго дjь'йства, 
сугу'ба по _е=стеству` проповjь'давше. 

Катава'сiа: Покры'ла _е='сть нб~са`:

Пjь'снь _е~.

I=рмо'съ: Свjь'та пода'телю, и= вjькw'въ тво'рче, 
гд\си, во свjь'тjь твои'хъ повелjь'нiй наста'ви на'съ: 
ра'звjь бо тебе` и=но'гw бг~а не зна'емъ.

_О=ру'жiе непобjьди'мое на разли^чная и=скуш_е'нiя 
вра^жiя и=му'ще, вся'кагw вражде'бныхъ w=sлобле'нiя 
и=збавля'емся при'снw, и=`же тя` бц\ду чи'стую вjь'дущiи.

Зако'на и=сполне'нiе, jа='же вы'шшая херувi'мwвъ, 
родила` _е=си` бж~iя и=з\ъ тебе` воплоще'нна сн~а 
_е=диноро'дна, _е=го'же w= рабjь'хъ твои'хъ о_у=моли`.

Вся'ческихъ творца` на руку` тво_е'ю поне'сши, сего` 
на'мъ твои'ми мл~твами бл~гопремjь'нна дава'й, ны'нjь w\т 
се'рдца къ тебjь` прибjьга'ющымъ. 

И='нъ.

I=рмо'съ: Просвjьще'нiе во тьмjь` лежа'щихъ, сп~се'нiе 
w\тча'янныхъ, хр\сте` сп~се мо'й, къ тебjь` о_у='тренюю 
цр~ю` ми'ра, просвjьти' мя сiя'нiемъ твои'мъ: и=но'гw бо 
ра'звjь тебе` бг~а не зна'ю.

Ты` и=сто'чникъ твои'хъ дарова'нiй и=спи'ти весма`, 
чл~вjьколю'бче, да'лъ _е=си` ст~ы^мъ, о_у=ма'ленъ 
ника'коже и=стоща'нiемъ, мi'ръ же ве'сь о_у=пои'въ, и=`же 
w\т чре'ва и='хъ бж~е'ственными пото'ки.

Что' ми зла'то; что' ми бога'тство, и= сла'ва, и= 
могу'тство; ды'мове расходя'щiися по возду'ху: вся^ да 
и=сче'знутъ, вся^ да прено'ситъ вjь'тръ. мнjь` бога'тство 
_е=ди'но многорачи'тельно, о_у=чи'телей тро'ица 
витi'йствующая.

То'читъ рjька` нетлjь'нную пи'щу, и= бж~е'ственное 
питiе`! то'читъ а='лчущымъ безсме'ртное бра'шно, и= 
жа'ждущымъ нетлjь'нное питiе`: вода` жива` во вjь'ки, и= 
содержа'щая жи'вы пiю'щыя: вси` многотеку'щiя жи'зни 
насы'титеся.

Бг~оро'диченъ: И=мjь'яше крjь'пость на ны` sло'ба, но 
не въ коне'цъ: и=знемо'же бо по дв~jь, въ крjь'пости 
си'льнаго ро'ждшей, под\ъе'мшаго плотску'ю не'мощь, и= 
си'льнаго въ sло'бjь о_у=мертви'вша. 

И='нъ.

I=рмо'съ: Вску'ю мя` w\три'нулъ _е=си` w\т лица` 
твоегw`, свjь'те незаходи'мый, и= покры'ла мя` _е='сть 
чужда'я тьма` _о=кая'ннаго; но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся. 

И=`же бж~е'ственныхъ веще'й и= человjь'ческихъ му^дрыя 
хитрецы`, и=`же су'щихъ _е=стества` любои'стиннjь jа='вjь 
на'мъ и=звjьсти'вшыя, и= зижди'теля тjь'хъ всjь^мъ 
сказа'вшыя jа='кw лjь'по, бл~года'рными гла'сы 
восхва'лимъ.

Го'рькое и= те'рпкое jа=`же ко сп~се'нiю лjьче'бъ, 
о_у=слади'ша му'дрыми слове'съ о_у=че'ньми же и= 
хитростьми`, и= бл~года'тьми ду'шъ бж~е'ственнiи 
лjьчи'телiе: наслажда'йтеся вси` бл~гочести'вiи, и= 
красу'еми сп~са'йтеся.

Молчи'тъ вся'ко сло'во, бг~опроповjь'дникwмъ 
глаго'лющымъ бж~е'ств_енная: и= о_у=держава'етъ над\ъ 
ве'тхимъ завjь'томъ но'вый, предлага'ющiи честны^я 
скрижа^ли и=`же въ не'мъ законополага'ющихъ, къ ни'мже 
причита'ется все` вjь'рныхъ сосло'вiе.

Бг~оро'диченъ: Безсме'ртное _е=стество` сме'ртное 
претече` во ст~ы'ню, и= дв~а _о=трокови'ца безплw'тныя 
а='гг~лы превзы'де, jа='кw бг~а ро'ждшая, цр~я` 
а='гг~льскаго, на него'же зрjь'ти _о='нjьмъ невозмо'жно. 

Катава'сiа: Jа='кw ви'дjь и=са'iа:

Пjь'снь s~.

I=рмо'съ: Въ бе'зднjь грjьхо'внjьй валя'яся, 
неизслjь'дную мл\срдiя твоегw` призыва'ю бе'здну: w\т 
тли`, бж~е, мя` возведи`. 

Сп~се'нiя приста'нище вjь'дый тя`, пла'вая 
многопеча'льнагw житiя` пучи'ну, призыва'ю тя`, вл\дчце, 
ко'рмчая души` мое'й бу'ди.

Чи'стагw житiя` w\тпадо'хъ лjь'ностьми _о=кая'нный, но 
возведи` бл~гослове'нная, всеч\стая, повелjь'нi_емъ сн~а 
твоегw` сочета'вши.

Мл\сти твоея`, бц\де, сподо'би мя`, премл\стиваго 
сло'ва поро'ждшая, и='же свое'ю кро'вiю w\т тли` 
человjь'ки и=зба'вльшаго.

И='нъ.

I=рмо'съ: Бе'здна мя` мно'га грjьхо'вная w=кружа'етъ, 
и= вопiю' ти пр\оро'ка подража'яй: w\т тли` мя`, гд\си, 
возведи`.

Свw'йства въ тр\оцjь три` сбг~осло'вите: нерожде'нiе 
_о=ц~а`, сло'ва же рожде'нiе, и= дх~а и=схожде'нiе 
сама'гw.

Дне'сь до'му сему` свjьтоявле'нное сп~се'нiе: два' бо 
и= три` собра^нныя хр\сто'съ во и='мя свое` почеству'яй, 
посредjь` прису'тствуетъ си'хъ.

Неиспы'танна земна'я глубина` къ небе'сной высотjь`: 
но w\т земли` ст~ы'я вознесе` вы'шше нб~съ, нб\сное 
жела'нiе.

Бг~оро'диченъ: Но'въ тя` и=сто'чникъ дв~о, и= вину` 
та^инъ и=му'ще, трiе` бг~оглаго'льницы, но'выми 
предложе'ньми новолjь'пное прили'чествуютъ нарече'нiе.

И='нъ.

I=рмо'съ: W=чи'сти мя`, сп~се, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ 
тебjь` во возопи'хъ, и= о_у=слы'ши мя`, бж~е, сп~се'нiя 
моегw`.

Тр\оцу _е=ди'нственную бг~осло'вити научи'хомся, 
_е=ди'ницу тр\очную пjь'ти прiя'хомъ: покланя'тися 
навыко'хомъ w\т _о=тц_е'въ _е=ди'ному _е=стеству` 
трiv"поста'сному.

Сло'во бjь` въ нача'лjь ко _о=ц~у` собезнача'льное, и= 
дх~ъ бж~iй бг~ъ бjь` пребезнача'льный, про'сто, 
_е=диносу'щно, соесте'ственно бж~ество`, jа='кw 
бж~е'ственнiи глаго'лютъ проповjь^дницы. 

Совокупля'ю и= раздjьля'ю, jа='же совокупле'ннjь 
раздjьля'_емая, _е=ди'но нераздjь'льно помышля'ю, и= три` 
мню`: о_у=чи'тели прiе'млю три` бг~онw'сныя, та'кw 
о_у=вjьщева'ющыя мя` вjь'ровати.

Бг~оро'диченъ: Безма'тернiй пре'жде пло'ти, 
без\ъ_о'ч~iй же по воплоще'нiи, сн~ъ, _о='ч~iй и= 
мт~рнiй, и='же сiя^ нарица'яй, па'че о_у=ма` _о=боя^: 
бг~у бо подоба'ютъ чуде'съ пресла^вная. 

Катава'сiа: Возопи` къ тебjь`:

Конда'къ, гла'съ в~: 

Подо'бенъ: Тв_е'рдыя:

Сщ~_е'нныя и= бг~овjьща^нныя проповjь'дники, ве'рхъ 
о_у=чи'телей, гд\си, прiя'лъ _е=си`, въ наслажде'нiе 
бл~ги'хъ твои'хъ и= о_у=покое'нiе: труды' бо _о='нjьхъ и= 
сме'рть прiя'лъ _е=си` па'че вся'кагw всепло'дiя, 
_е=ди'не прославля'яй ст~ы^я твоя^.

I='косъ: Кто` дово'ленъ своя^ о_у=стнjь` разве'рсти, 
и= подви'гнути я=зы'къ къ ды'шущымъ _о=гне'мъ си'лою 
сло'ва и= дх~а; _о=ба'че толи'кw рещи` дерзну`: jа='кw 
все` преидо'ша человjь'ческое _е=стество` сi'и трiе`, 
мно'гими и= вели'кими дарова'ньми, дjья'нiемъ же и= 
видjь'нiемъ, по _о=боему` свjь'тлы превозше'дше. тjь'мже 
sjьлw` вели'кихъ дарw'въ ты^я сподо'билъ _е=си`, jа='кw 
вjь^рныя твоя^ служи'тели, _е=ди'не прославля'яй ст~ы^я 
твоя^.

Пjь'снь з~.

I=рмо'съ: W='бразу злато'му на по'лjь деи'рjь 
служи'му, трiе` твои` _о='троцы небрего'ша безбо'жнагw 
велjь'нiя, посредjь' же _о=гня` вве'ржени, w=роша'еми 
поя'ху: бл~гослове'нъ _е=си` бж~е _о=т_е'цъ на'шихъ.

На кр\стjь` пригво'ждься, и='же и=з\ъ тебе` 
воплоти'выйся, бг~ороди'тельнице, а=да'мово раздра` 
рукописа'нiе: _е=го'же ны'нjь моли`, всенепоро'чная, 
всjь'хъ бjь'дъ и=зба'витися вjь'рою зову'щымъ: 
бл~гослове'нъ _е=си` бж~е _о=т_е'цъ на'шихъ.

Наде'жда бл~га'я, засту'пница же вjь'рныхъ _е=си`, 
вл\дчце: и= ны'нjь мо'лимся тебjь`, дарова'ти 
сострада'тельства пучи'ну всjь^мъ на тя` о_у=пова'ющымъ, 
и= сн~у твоему` зову'щымъ: бл~гослове'нъ _е=си` бж~е 
_о=т_е'цъ на'шихъ.

Кра'сною _о=де'ждею сп~си'тельныхъ за'повjьдей, 
креще'нiемъ w=дjь'явся, w=скверни'хъ лjь'ностiю 
_о=кая'нный: ны'нjь же ти` притека'ю, дв~о, _о=де'ждею 
прося` весе'лiя тобо'ю па'ки w=блещи'ся.

И='нъ.

I=рмо'съ: Бг~опроти'вное велjь'нiе беззако'ннующагw 
мучи'теля, высо'къ пла'мень вознесло` _е='сть: хр\сто'съ 
же простре` бг~очести^вымъ _о=трокw'мъ ро'су дх~о'вную, 
сы'й бл~гослове'нъ и= препросла'вленъ.

Побjьжда'ется, бл~же'ннiи, и= w\тбjь'гаетъ jа='же 
пре'жде непостоя'нная де'рзость _е=ресе'й: во'скъ же 
растаява'емый w\т лица` _о=гня`: любодjь'ичное вся'кое 
о_у=че'нiе показу'ется, ва'шымъ приража'ющееся 
_о=гнедохнов_е'ннымъ вjьща'нi_емъ.

Лжи'выхъ о_у='бw о_у=клони'шася _е='ллинскихъ 
буесло'вiй, о_у=вjьща'нiе же томи'тельство _е='же въ 
человjь'цjьхъ _е=ди'но и=збра'ша: под\ъ ни'мже и='стину 
сi'и трiе` о_у=тверди'вше, си'це ве'сь со'нмъ вjь'рныхъ 
побjьжда'ютъ словесы`, и= о_у=вjьщева'ютъ.

Бг~оро'диченъ: Въ тебjь` вся'ко прорече'нiе воспочи`, 
и= коне'цъ прiя'ше о_у=дивля'ющее глаго'лющыя: и=з\ъ 
тебе' же свjьтлjь'е и= прорече'нiй чудеса` то'чатъ, 
чт\сая, му^дрыя jа=вля'юща сказа'тели.

И='нъ.

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`. сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, 
поя'ху: бл~гослове'нъ _е=си` бж~е _о=т_е'цъ на'шихъ.

Молча'щiи и= зову'щiи, ви'димiи же и= слы'шимiи 
добродjь'тели и= му'дрости, бг~оглаго'ливiи столпы` 
бы'ша, дjь'ломъ и= сло'вомъ вопи'ти повелjьва'юще: 
бл~гослове'нъ бг~ъ _о=т_е'цъ на'шихъ.

Бж~iя гла'сы свы'ше возгремjь'вшыя на'мъ пречу'днw, 
мо'лнiи же лучы`, и='же ва^ша вjьща^нiя прiе'млюще 
всему'дрiи, ку'пнw о_у='бw пое'мъ съ ва'ми: бл~гослове'нъ 
бг~ъ _о=т_е'цъ на'шихъ.

И=спуще'ни бу'дутъ гра'ди w\т каменопра'щныхъ 
я=зы'кwвъ, сокруша'ющiи гнила^я о_у=че'нiй, а='ще кто` 
посредjь` де'рзнетъ суесло'вникwвъ, пра^вая не вjьща'я: 
бл~гослове'нъ бг~ъ _о=т_е'цъ на'шихъ.

Бг~оро'диченъ: Въ тя` дв~о всели'ся, и= по рж\ствjь` 
дв~у w=ста'ви, и='же о_у=строя'яй стiхi^и, и= претворя'яй 
_е=ст_ества` jа='коже хо'щетъ, бг~ороди'тельнице мр~i'е. 
къ нему'же вопiе'мъ съ тобо'ю всенепоро'чная: 
бл~гослове'нъ бг~ъ _о=т_е'цъ на'шихъ. 

Катава'сiа: Тебе` во _о=гни`:

Пjь'снь и~.

I=рмо'съ: Въ пе'щь _о='гненную ко _о=трокw'мъ 
_е=вр_е'йскимъ снизше'дшаго, и= пла'мень въ ро'су 
прело'жшаго бг~а, по'йте дjьла` jа='кw гд\са, и= 
превозноси'те во вся^ вjь'ки.

Сто'лпъ крjь'пости тве'рдъ, и= степе'нь, и= 
храни'тельницу, и= предста'тельницу стяжа'вше тя` 
вjь'рою, сп~са'емся ны'нjь: пое'мъ рж\ство` твое`, 
пречт\сая, и= превозно'симъ во вся^ вjь'ки.

Безсме'ртiя проза'рный вjь'мы тя` и=сто'чникъ, бц\де, 
jа='кw ро'ждшую сло'во безсме'ртнагw _о=ц~а`: _е='же вся^ 
w\т сме'рти и=збавля'ющее, превознося'щыя _е=го` во 
вjь'ки.

Струю` и=сцjьле'нiй на'мъ всегда` вjь^рнымъ то'чиши: 
_е=я'же незави'стную бл~года'ть взе'млюще, ны'нjь 
воспjьва'емъ рж\ство` твое`, пречт\сая, и= превозно'симъ 
во вся^ вjь'ки.

И='нъ. I=рмо'съ то'йже:

Разумjьва'емъ бл~гоче'стнw, и= прославля'емъ 
_е=диноче'стнw _е=ди'но _е=стество`, безмjьрномо'щную 
_е=ди'ницу же и= тр\оцу, вся^ сiя^ словесы` пра'вящую 
лу'чшими: та'кw бо сла'вити трiе` бг~оно'снiи преда'ша, 
съ ни'миже покланя'емся _е='й во вjь'ки.

Соедини'шася трiе` бг~опроповjь'дницы, соедини'вшiи 
тр\оцу, и= нераздjь'льное во всjь'хъ соблю'дшiи, 
бж~е'ственнымъ _е=стество'мъ, _е=ди'ну w\т тоя` 
воспрiя'ша нераздjь'льную сла'ву, въ похвале'нiе _е=ди'но 
созыва'ющую превознося'щыя ю=` во вjь'ки.

Бг~оро'диченъ: Прiе'мъ _е='же по на'мъ, возда'въ же 
свое` бл~годjь'тель, содjь'я то'кмw, не пострада' же 
дв~о: твори'тъ бо, но не въ тлjь'нiе о_у=строя'етъ: па'че 
же и= стражда` во'лею, стр\стiю стра^сти рjьши'тъ, 
jа='коже трiе` _о=тцы` на'съ тайноуча'тъ. 

И='нъ.

I=рмо'съ: Седмери'цею пе'щь, халде'йскiй мучи'тель, 
бг~очести^вымъ неи'стовнw разжже`, си'лою же лу'чшею 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

Jа=`же бг~ъ соедини` въ _е=диноче'стнjьмъ _е=дине'нiи, 
похвали'тель да не разлуча'етъ человjь'къ, но ра'вны 
непщу'я въ тjь'хже дарова'нiихъ, ра'вныхъ и= пjь'нiй 
пjьснопоя'й да сподо'битъ: _о='троцы бл~гослови'те, 
сщ~е'нницы воспо'йте, лю'дiе превозноси'те во вся^ 
вjь'ки.

Си'льнiи и= непобори'мiи бж~ества` спобо'рницы, и= 
и='стины нелжи'вiи споспjь^шницы, глубины^ дх~а до'брjь 
и=спыта'вше, бг~олjь'пная w= бз~jь разумjь^нiя w\тту'ду 
составля'ютъ, и= о_у=ча'тъ пjь'ти: лю'дiе превозноси'те 
хр\ста` во вся^ вjь'ки.

Съ нб~се` о_у='бw велича^йшая два` свjьти^ла 
просвjьща'ютъ, по прее'мству дру'гъ дру'га, 
подсо'лнечную: w\т земли' же свjьтлjь'е всю` вселе'нную 
w=заря'ютъ три` по тому'жде превели^кая свjьти^ла, 
свjьтя'ще съ дру'гъ дру'гомъ, и= пою'ще ку'пнw: лю'дiе 
превозноси'те хр\ста` во вjь'ки.

Бг~оро'диченъ: На'съ ра'ди воплоще'нiе и= стр\сти 
чт\сны^я, на'съ ра'ди бг~ъ съ ме'ртвыми бы'сть, сме'рти 
о_у='бw невку'сенъ, jа='кw страсте'й свобо'денъ: къ 
пло'ти же сме'ртнjьй _о=бще'нiемъ, глаго'лемый, и= 
стр\сти причасти'ся и= сме'рти, съ не'юже превозно'симъ 
хр\ста` во вjь'ки. 

Катава'сiа: Нестерпи'мому _о=гню`: 

На f~-й пjь'сни Чт\снjь'йшую не пое'мъ, но пое'мъ 
припjь'въ:

Велича'й душе` моя`, чт\снjь'йшую нб\сныхъ во'инствъ, 
дв~у преч\стую бц\ду. 

Та'же i=рмо'съ. Посе'мъ то'йже припjь'въ пое'мъ и= къ 
про'чымъ бг~орw'дичнымъ тропар_е'мъ.

Пjь'снь f~.

I=рмо'съ: W\т бг~а бг~а сло'ва, неизрече'нною 
му'дростiю, прише'дшаго w=бнови'ти а=да'ма, jа='дiю въ 
тлjь'нiе па'дшаго лю'тjь, w\т ст~ы'я дв~ы неизрече'ннw 
воплоти'вшагося на'съ ра'ди, вjь'рнiи _е=диному'дреннw 
пjь'сньми велича'емъ.

Бг~обл~же'нная _о=трокови'це, наде'жду мою` всю` 
о_у=се'рднw возлага'ю на тя`: сп~си' мя мт~и и='стинныя 
жи'зни, и= сла'дости присносу'щныя насы'титися моли`, 
чт\сая, вjь'рою и= любо'вiю тя` пjь'сньми велича'юща.

Jа='вльшися, дв~о, две'рь бж~е'ственнагw свjь'та, 
души` моея` мра'къ свjь'та твоегw` невеще'ственными 
блиста'нiи w=зари`, и= вjь'чнагw _о=гня` и=зба'витися 
мнjь` о_у=моли`, чт\сая, вjь'рою и= любо'вiю тя` 
пjь'сньми велича'ющему.

Во чре'во твое` всели'ся, _е=го'же и=з\ъ чре'ва 
пре'жде вjькw'въ _о=ц~ъ роди` сн~а, соверше'нъ бы'сть 
чл~вjь'къ, и= и=сто'чникъ дарова'нiй тя` бг~омт~и показа` 
на'мъ, вjь'рнw покланя'ющымся несказа'нному твоему` 
рж\ству`.

И='нъ.

I=рмо'съ: Безнача'льна роди'теля сн~ъ, бг~ъ и= гд\сь, 
вопло'щься w\т дв~ы на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

Къ канw'нwмъ же ст~ы'хъ, на кi'йждо тропа'рь пое'мъ 
припjь'вы сi'и:

Велича'й душе` моя`, во i=ера'рсjьхъ свjьти^ла три` 
вели^кая.

Се` ва'ше дjь'ланiе и= па'ства, за ю='же велича'йшыя 
болjь^зни претерпjь'сте, во _е=ди'но соше'дшеся: ку'пнw 
же три` вы` сопрiе'мше, _о='бщую и='мать похвалу` ва'ше 
сладча'йшее соедине'нiе.

Велича'й душе` моя`, трисiя'т_ельныя хр\сто'вы цр~кве. 

Не _о=боюдо_о'стрый ме'чь бл~года'ть, но тре_о'стрый 
на ра'тникwвъ тоя` предлага'етъ: _е=ди'нъ нб~окова'ненъ 
ме'чь треми` крjь'постьми и=з\ъwщре'нъ, при'снw 
побо'рствуяй по трисiя'нномъ _е=ди'номъ бж~ествjь`. 

Велича'й душе` моя`, просвjьща'ющыя хр\сто'ву цр~ковь. 

Ва'ше жи'тельство на нб~сjь'хъ бя'ше, пресла'внiи, и= 
пло'ть нося'щихъ во вjь'ки нескве'рну: въ ни'хже 
всесоверше'ннjь ны'нjь живу'ще, су'щымъ на земли` на'мъ 
пребыва'ющымъ вы^шняя моли'те и= мы'слити и= дjь'яти.

Велича'й душе` моя`, чт\снjь'йшую нб\сныхъ во'инствъ, 
дв~у преч\стую бц\ду.

Бг~оро'диченъ: Тjьсни'тъ мя` широта` твои'хъ вели'чiй, 
вл\дчце, подавля'ющи сло'во w\т ча'стости, и= пресла'внw 
ми` случа'ется _е='же недоумjьва'тися, w\т 
бл~гомо'щества: тjь'мже толи'кw тя` возвели'чившаго 
сла'вимъ.

И='нъ.

I=рмо'съ: О_у=жасе'ся w= се'мъ нб~о, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее нб~съ. 
тjь'мъ тя` бц\ду, а='гг~лwвъ и= человjь^къ чинонача^лiя 
велича'ютъ.

Велича'й душе` моя`, прест~ы'я тр\оцы три` па'стыри. 

Возвы'сися тр\очная добродjь'тель, и= вся'ч_еская 
сла'вы и=спо'лни, и=ну'ю лучу` на'мъ возсiя'вши 
трисвjь'тлу, jа='кw свое` w=сiя'нiе, нб\сныя 
тайноводи'тели, и='миже на бж~е'ственное _о='ныя 
видjь'нiе, бл~гоче'ствующе наставля'емся.

Велича'й душе` моя`, w\т трисо'лнечнагw свjьти^ла три` 
вели^кая.

Не _е='сть вто'рство въ трiе'хъ си'хъ, старjь'йшинство 
бо кi'йждо и='хъ но'ситъ, пе'рвый не сы'й и= 
_е=диночестны'я превы'шшая: присвоя'ютъ же па'че дру'гъ 
дру'га побjь'ду прера'достнw, не вмjьща'ется бо здjь` 
за'висти де'рзость, растлjьва'ющiя _е=диномы'слiе.

Велича'й душе` моя`, трiv"поста'снагw и= 
нераздjь'льнагw бж~ества` держа'ву.

_О=тц_е'въ бл~гоче'стiе своя^ перворw'дныя сы'ны 
показа'вшее, ча^да возражда'етъ свjь'ту при^сная и= 
непорw'чная тjь'ми, соверша'емая дх~омъ, жи'знь 
глаго'лавшимъ въ ни'хъ, и= цjь'лъ соблюда'ти и=спроша'етъ 
до конца` ми'ръ, _е=го'же w\т ни'хъ наслjь'дствова.

Велича'й душе` моя`, чт\снjь'йшую нб\сныхъ во'инствъ, 
дв~у преч\стую бц\ду.

Сн~а бг~а жива'гw му'дрыхъ о_у=чи'телей ве'рхъ 
проповjь'да твоего` сн~а, w\т w\ткрове'нiя _о='ч~а, не 
w\т пло'ти и= кро'ве сiе` тайноувjь'давъ мт~ръ бж~iя. 
тjь'мже тя` и= дв~у просла'вивъ, мт~рь и= бц\ду 
возвели'чи.

Катава'сiа: Въ зако'нjь сjь'ни и= писа'нiй: 

Свjьти'ленъ:

Подо'бенъ: Свjь'те неизмjь'нный:

Три` свjьтоза^рныя свjьти'льники, па'че со'лнечныхъ 
лу^чь, w\т свjьтонача'льныя тр\оцы, и= трисо'лнечныя 
_е=ди'ницы, преесте'ственнw смjь'шены, бг~онw'сныя 
восхва'лимъ _о=тцы`.

Сла'ва:

Подо'бенъ: Нб~о sвjьзда'ми:

Свjь'та прiя'т_елища, свjьтолу^чныя мw'лнiи, васi'лiа 
ны'нjь вели'каго, григо'рiа бг~осло'ва, златоу'стаго 
i=wа'нна, да восхва'лимъ вси`.

И= ны'нjь:

_Е=ди'нственное бж~ество`, _о='ч~е, сн~е и= дш~е, 
мольба'ми васi'лiа, григо'рiа и= i=wа'нна, и= пречт\сыя 
бц\ды, да не w\тлучу'ся твоея` сла'вы. 

На хвали'техъ стiхи^ры, гла'съ _е~. [Нi'ла 
_ксанfопу'ла.]

Подо'бенъ: Ра'дуйся:

Ра'дуйся святи'телей тро'ица, цр~кве вели^кая 
забра^ла, столпи` бл~гоче'стiя, вjь'рныхъ 
о_у=твержде'нiе, _е=ретi'чествующихъ низпаде'нiе, 
хр\стw'вы о_у=па'сшiи лю'ди бж~е'ственными о_у=че'нiи, и= 
разли'чными добродjь'тельми воспита'вшiи, бл~года'ти 
jа='снiи проповjь^дницы, зако'ны произложи'вшiи хр\сто'ву 
и=сполне'нiю, вожди` къ вы^шнимъ, ра'йстiи вхо'ды, 
хр\ста` о_у=моли'те низпосла'ти душа'мъ на'шымъ ве'лiю 
мл\сть. [Два'жды.]

Ра'дуйся святи'телей тро'ица, нб~оше'ственнiи земнi'и 
а='гг~ли, мi'ра сп~се'нiе, человjь'кwвъ ра'дость, и= 
вселе'нныя о_у=чи'телiе сло'ва побо'рницы, вра'чеве 
прему'дрiи неду'гwвъ душе'вныхъ и= тjьле'сныхъ, 
приснотеку'щыя рjь'ки дх~w'вныя, словесы` напая'ющiи 
земно'е все` лице`, бг~осло'внiи степ_е'ни, златосло'ви 
бж~е'ственнiи, хр\ста` о_у=моли'те низпосла'ти душа'мъ 
на'шымъ ве'лiю мл\сть.

Ра'дуйся святи'телей тро'ица, земны'я тве'рди сw'лнца, 
лучи` и= свjьти^ла w\т трисо'лнечнагw w=заре'нiя, 
помраче'нныхъ прозрjь'нiе, цвjь'ти бл~гово'ннiи рая` 
краснjь'йшiи, бг~осло'ве, му'дрый же васi'лiе, 
златоу'сте, дщи^цы дх~а, скрижа^ли бг~оначерта^нныя, 
сосцы` и=сточа'ющiи сп~се'нiя млеко`, му'дрости 
о_у=краше'нiе, хр\ста` о_у=моли'те душа'мъ на'шымъ 
дарова'ти ве'лiю мл\сть. 

Сла'ва, гла'съ _е~:

Востру'бимъ трубо'ю пjь'сней, да ликовству'имъ 
пра'зднств_енная, и= взыгра'емъ ра'дующеся въ преч\стно'е 
торжество` о_у=чи'телей на'шихъ. ца'рiе и= кн~зи да 
стеку'тся, и= ст~и'телiе да воспле'щутъ въ пjь'снехъ: 
jа='кw о_у=че'нiй и=сточи'вшыя рjь'ки превели^кiя три`, 
добротw'чныя присноживw'тныя ду'ха па'стырiе и= 
о_у=чи'телiе, пречт\сны'я тр\оцы трегу^быя 
сщ~еннотаи'нники, соше'дшеся да восхва'лимъ: фiло'софи, 
му^дрыя: i=ере'и, па'стыри: грjь^шницы, предста'тели: 
ни'щiи, w=богати'тели: су'щiи въ ско'рбехъ, 
о_у=тjь'шители: пу'тницы, спутеше'ственники: и=`же въ 
мо'ри, ко'рмчiи, и= вси` и=`же вездjь` те'плjь 
предваря'ющыя, бж~е'ств_енныя а=рхiера'рхи похваля'юще, 
та'кw рце'мъ: прест~i'и о_у=чи'телiе, потщи'теся 
и=з\ъя'ти вjь^рныя w\т жите'йскихъ собла'знwвъ, и= 
и=зба'вити вjь'чныхъ му'къ мл~твами ва'шими.

И= ны'нjь, бг~оро'диченъ.

[Ге'рмана патрiа'рха:] Востру'бимъ трубо'ю пjь'сней, 
прекло'ншися бо свы'ше всецр~и'ца мт~и дв~а, 
бл~гослове'ньми вjьнчава'етъ воспjьва'ющыя ю=`. цари` и= 
кн~зи да стеку'тся, и= цр~и'цу да воспле'щутъ въ 
пjь'снехъ цр~я` ро'ждшую, сме'ртiю w=держи^мыя пе'рвjье 
разрjьши'ти человjьколю'бнw бл~гоизво'лившаго. па'стырiе 
и= о_у=чи'телiе, до'брагw па'стыря, преч\стую мт~рь 
соше'дшеся да восхва'лимъ, свjь'щникъ златоза'рный, 
свjьтоно'сный _о='блакъ, нб~съ простра'ннjьйшу, 
w=душевле'нный же кiвw'тъ, _о=гнезра'чный вл\дчнь 
пр\сто'лъ, маннопрiе'мную злату'ю ста'мну, заключе'нную 
сло'ва две'рь, всjь'хъ хр\стiа'нъ прибjь'жище, пjь'сньми 
бг~оглаго'ливыми похваля'юще, си'це рце'мъ: пала'то 
сло'ва, сподо'би смире'нныхъ на'съ нб\снагw цр\ствiя, 
ничто'же бо невозмо'жно хода'тайству твоему`.

Славосло'вiе вели'кое и= w\тпу'стъ. 

На лiтургi'и:

Бл~ж_е'нна w\т канw'на а~-гw пjь'снь г~-я: и= w\т 
канw'на друга'гw пjь'снь s~-я. Прокi'менъ, гла'съ и~: Во 
всю` зе'млю и=зы'де вjьща'нiе и='хъ: Стi'хъ: Нб~са` 
повjь'даютъ сла'ву бж~iю: А=по'столъ ко _е=вре'_емъ, 
зача'ло тл~д. А=ллилу'iа, гла'съ д~: И=сповjь'дятъ нб~са` 
чудеса` твоя^ гд\си. _Е=v\глiе матfе'а, зача'ло а~_i: Вы` 
_е=сте` свjь'тъ мi'ра: Прича'стенъ: Ра'дуйтеся прв\днiи: 

Подоба'етъ вjь'дати, а='ще случи'тся трiе'хъ 
ст~и'телей: васi'лiа вели'кагw, григо'рiа бг~осло'ва и= 
i=wа'нна златоу'стагw, въ недjь'лю мытаре'ву, и=ли` 
блу'днагw, и=ли` мясопу'стную:

На ма'лjьй вече'рни: Стiхи^ры воскр\сны д~. Сла'ва, 
ст~и'телей: И= ны'нjь, бг~оро'диченъ гла'са, ма'лыя 
вече'рни. На стiхо'внjь стiхи'ра воскр\сна _е=ди'на, и= 
ст~и'телей стiхо'вна вели'кiя вече'рни со стiхи` свои'ми. 
Сла'ва, ст~и'телей: И= ны'нjь, бг~оро'диченъ въ то'йже 
гла'съ. По Ны'нjь w\тпуща'еши, и= по _О='ч~е на'шъ, 
тропа'рь воскр\снъ. Сла'ва, ст~ы'хъ: И= ны'нjь, 
бг~оро'диченъ. _Е=ктенiа` ма'лая, и= w\тпу'стъ.

На вели'цjьй вече'рни: По каfi'смjь, на Гд\си 
воззва'хъ, стiхи^ры воскр\сны г~, и= трiw'ди г~, и= 
ст~ы'хъ д~.

[зри`] [А='ще ли недjь'ля мясопу'стная: Стiхи^ры 
воскр\сны г~, и= трiw'ди д~, и= ст~ы'хъ г~. Сла'ва, 
трiw'ди: И= ны'нjь, бг~оро'диченъ а~-й, гла'са. На лiтi'и 
стiхи'ра хра'ма, та'же трiw'ди хвали'тныя. Сла'ва, 
ст~ы'хъ: И= ны'нjь, трiw'ди. На стiхо'внjь стiхи^ры 
воскр\сны. Сла'ва, ст~ы'хъ: И= ны'нjь, трiw'ди. На 
бл~гослове'нiи хлjь'бwвъ тропа'рь, бц\де дв~о: два'жды, 
и= ст~ы'хъ _е=ди'ножды, и= чте'нiе.

На о_у='трени: На Бг~ъ гд\сь, тропа'рь воскр\снъ 
два'жды: Сла'ва, ст~ы'хъ: И= ны'нjь, бг~оро'диченъ а~-й, 
въ то'йже гла'съ. По каfi'смахъ сjьда'льны воскр\сны, съ 
бг~оро'дичны и='хъ: и= чте'нiе во _е=v\глiи толково'мъ: 
и= полv"еле'й ст~ы'хъ.

[зри`] [А='ще ли недjь'ля блу'днагw, и=ли` 
мясопу'стная: Прилага'емъ и= тре'тiй _псало'мъ: На 
рjька'хъ вавv"лw'нскихъ: Та'же, сjьда'льны ст~ы'хъ _о='ба 
по _е=ди'ножды, без\ъ бг~оро'дичнwвъ: Сла'ва, сjьда'ленъ 
полv"еле'йный: И= ны'нjь, бг~оро'диченъ: и= чте'нiе 
ст~ы'хъ.] Степ_е'нна: и= прокi'менъ гла'са. Вся'кое 
дыха'нiе: _Е=v\глiе воскр\сно. Воскр\снiе хр\сто'во: и= 
прw'чая. Канw'нъ воскр\снъ со i=рмосо'мъ на д~: и= бц\ды 
на два`: и= трiw'ди на д~: и= ст~ы'хъ на д~. Катава'сiа: 
Су'шу глубороди'тельную зе'млю:

[зри`] [А='ще ли недjь'ля мясопу'стная: Канw'нъ 
воскр\снъ на д~, и= трiw'ди на s~, и= ст~ы'хъ на д~. 
Катава'сiа трiw'ди.] По г~-й пjь'сни конда'къ ст~ы'хъ, и= 
i='косъ, и= сjьда'ленъ и='хъ: И= ны'нjь, трiw'ди, и= 
чте'нiе. По s~-й пjь'сни конда'къ трiw'ди, и= i='косъ, и= 
чте'мъ про'логъ. На f~-й пjь'сни пое'мъ Чт\снjь'йшую: 
Свjьти'ленъ воскр\снъ: Сла'ва, ст~ы'хъ: И= ны'нjь, 
трiw'ди. На хвали'техъ стiхи^ры воскр\сны д~: и= ст~ы'хъ 
со Сла'внымъ д~, съ припjь'вы и='хъ.

[зри`] [А='ще ли недjь'ля мясопу'стная: Тогда` по 
стiхи'рахъ ст~и'телей глаго'лемъ стi'хъ: Воскр\сни` гд\си 
бж~е мо'й: и= пое'мъ стiхи'ру самогла'сну, трiw'ди: 
Сла'ва, ту'южде: И= ны'нjь, Пребл~гослове'нна _е=си`:]

[зри`] [А='ще ли нjь'сть недjь'ля мясопу'стная: Тогда` 
въ трiw'ди стiха` не глаго'лемъ. По по стiхи'рахъ 
ст~ы'хъ: Сла'ва, трiw'ди: И= ны'нjь, Пребл~гослове'нна 
_е=си` бц\де: Славосло'вiе вели'кое. По трист~о'мъ 
тропа'рь воскр\снъ то'чiю, и= _е=кт_енiи`, и= w\тпу'стъ. 
И= и=схожде'нiе _о=бы'чное въ притво'ръ. Сла'ва, и= 
ны'нjь, стiхи'ра _е=v\гльская, и= ча'съ а~-й. На часjь'хъ 
тропа'рь воскр\снъ: Сла'ва, ст~ы'хъ: И= ны'нjь, 
бг~оро'диченъ часw'въ. По _О='ч~е на'шъ: кондаки`, 
воскр\снъ, трiw'ди и= ст~ы'хъ, премjьня'юще глаго'лемъ.

На лiтургi'и: Бл~же'нна гла'са на д~, и= трiw'ди 
пjь'снь г~-я на д~, и= ст~ы'хъ s~-я на д~. По вхо'дjь 
тропа'рь воскр\снъ, и= ст~ы'хъ. Та'же, конда'къ 
воскр\снъ: Сла'ва, ст~ы'хъ: И= ны'нjь, трiw'ди. 
Прокi'менъ, а=п\слъ, а=ллилу'iа, _е=v\глiе и= прича'стенъ 
дне` и= ст~ы'хъ.

А='ще ли случи'тся трiе'хъ ст~и'телей въ суббw'ту 
мясопу'стную: и= пое'мъ слу'жбу и='хъ въ пято'къ, 
пре'жде, во все'мъ непремjь'ннw.

[зри`] А='ще ли случи'тся трiе'хъ ст~и'телей въ 
понедjь'льникъ, и=ли` во вто'рникъ, и=ли` въ четверто'къ 
сы'рныя недjь'ли: Въ недjь'лю ве'чера: Пое'мъ Бл~же'нъ 
му'жъ, а~-й а=нтiфw'нъ: [въ про'чыя же дни` сы'рныя 
седми'цы, глаго'лемъ каfi'сму рядову'ю.] На Гд\си 
воззва'хъ, стiхи^ры ст~ы'хъ на s~: Сла'ва, ст~ы'хъ: И= 
ны'нjь, бг~оро'диченъ а~-й, по гла'су самогла'сна 
ст~ы'хъ. Вхо'дъ, прокi'менъ дне`, и= чте'нiе ст~ы'хъ, и= 
_е=кт_енiи`. На стiхо'внjь трiw'ди самогла'сенъ дне` 
два'жды, и= мч~нченъ: припjь'вы же глаго'лемъ _о=бы^чныя: 
Къ тебjь` возведо'хъ: Сла'ва, ст~ы'хъ: И= ны'нjь, 
бг~оро'диченъ воскр\снъ. По Ны'нjь w\тпуща'еши, и= по 
трист~о'мъ, тропа'рь ст~ы'хъ. Сла'ва, и= ны'нjь, 
бг~оро'диченъ: и= w\тпу'стъ. На повече'рiи по Досто'йно: 
и= по трист~о'мъ, конда'къ ст~ы'хъ. 

[зри`] А='ще же па'мять си'хъ трiе'хъ ст~и'телей 
случи'тся въ четверто'къ сы'рныя недjь'ли, тогда` въ 
сре'ду на часjь'хъ: По W=сла'би, w=ста'ви: и= по 
покло'нjьхъ быва'етъ зво'нъ во вся^ по _о=бы'чаю, и= 
а='бiе глаго'лемъ: Прiиди'те поклони'мся: три'жды, и= 
_псало'мъ _о=бы'чный, и= _е=ктенiа`, и= стiхи^ры по 
предпи'санному. По вхо'дjь прокi'менъ пар_емiи` дне`, и= 
паремiа` трiw'ди, и= по не'й прокi'менъ: Да о_у=пова'етъ 
i=и~ль на гд\са: Та'же пар_емiи` ст~ы'хъ. Пото'мъ, 
Сподо'би гд\си: На стiхо'внjь трiw'ди самогла'сенъ дне` 
два'жды: и= му'чениченъ: Сла'ва, ст~ы'хъ: И= ны'нjь, 
бг~оро'диченъ. По Ны'нjь w\тпуща'еши, по _О='ч~е на'шъ, 
тропа'рь ст~ы'хъ, и= _е=ктенiа`, и= три` вели^кiя 
покло'ны. Та'же, Всест~а'я тр\оце: и= Бу'ди и='мя гд\сне: 
три'жды, и= _псало'мъ л~г. Досто'йно _е='сть: И= 
w\тпу'стъ. И= вхо'димъ въ трапе'зу, и= разрjьша'емъ на 
сы'ръ и= jа='ица.

На о_у='трени: На Бг~ъ гд\сь, тропа'рь ст~ы'хъ 
два'жды. Сла'ва, и= ны'нjь, бг~оро'диченъ. По а~-й 
каfi'смjь сjьда'ленъ трiw'ди два'жды, пи'санъ по в~-й 
каfi'смjь: Сла'ва, и= ны'нjь, бг~оро'диченъ _е=гw` и= 
чте'нiе дне`. По в~-й каfi'смjь сjьда'льны ст~ы'хъ _о='ба 
по _е=ди'ножды: Сла'ва, и= ны'нjь, бг~оро'диченъ втора'гw 
сjьда'льна. Пе'рвагw же сjьда'льна бг~оро'диченъ 
w=ставля'ется, и= чте'нiе дне`. Та'же полv"еле'й ст~ы'хъ: 
и= сjьда'льны и='хъ, и= бг~оро'диченъ, и= чте'нiе. 
Посе'мъ степ_е'нна а~-й а=нтiфw'нъ, д~-гw гла'са. 
Прокi'менъ, _е=v\глiе, и= стiхи'ра, ст~ы'хъ. Канw'нъ 
бц\дjь со i=рмосо'мъ на s~, i=рмосы` по два'жды: и= 
ст~ы'хъ два` канw'на на и~, Катава'сiа: Су'шу 
глубороди'тельную зе'млю: _о='ба ли^ка вку'пjь. А= 
и=дjь'же трипjь'снw, пое'мъ канw'ны ст~ы'хъ со i=рмосо'мъ 
на s~, и= трипjь'снw на и~. Катава'сiа трiw'ди. По г~-й 
пjь'сни сjьда'льны ст~ы'хъ, и= бг~оро'диченъ и='хъ: и= 
чте'нiе ст~ы'хъ. По s~-й пjь'сни конда'къ и= i='косъ 
ст~ы'хъ, и= чте'мъ про'логъ. По f~-й пjь'сни свjьти'ленъ 
ст~ы'хъ два'жды: Сла'ва, и= ны'нjь, бг~оро'диченъ. На 
хвали'техъ стiхи^ры ст~ы'хъ на д~, и= Сла'ва, и= ны'нjь: 
Та'же _псало'мщикъ глаго'летъ: Сла'ва тебjь` показа'вшему 
на'мъ свjь'тъ. и= Сла'ва въ вы'шнихъ бг~у: Посе'мъ 
_е=ктенiа`: И=спо'лнимъ о_у='треннюю мл~тву на'шу: И= 
пое'мъ на стiхо'внjь трiw'ди самогла'сенъ дне` два'жды, 
и= мч~нченъ. Припjь'вы же глаго'лемъ _о=бы^чныя: 
И=спо'лнихомся зау'тра мл\сти твоея` гд\си: Сла'ва, 
ст~ы'хъ, гла'съ s~: Ст~и'тели хр\стw'вы: И= ны'нjь, 
бг~оро'диченъ: Дjь'вственную добро'ту: пи'саны на лiтi'и. 
Та'же, Бл~го _е='сть, и= трист~о'е, по _О='ч~е на'шъ, 
тропа'рь ст~ы'хъ: Сла'ва, и= ны'нjь, бг~оро'диченъ 
воскр\снъ. Посе'мъ _е=ктенiа`: Поми'луй на'съ бж~е: и= 
возгла'съ. Та'же i=ере'й глаго'летъ: Сы'й бл~гослове'нъ: 
кли'рiцы же, а=ми'нь. О_у=тверди` бж~е: и= ча'съ а~-й. На 
часjь'хъ, тропа'рь и= конда'къ ст~ы'хъ.

На лiтургi'и: Бл~же'нна w\т канw'нwвъ, а~-гw, пjь'снь 
г~-я со i=рмосо'мъ на д~: и= друга'гw пjь'снь s~-я, на 
д~. По вхо'дjь тропари` хра'ма хр\сто'ва, и=ли` бц\ды, и= 
ст~ы'хъ: Та'же конда'къ хра'ма хр\сто'ва: Сла'ва, 
ст~ы'хъ: И= ны'нjь, хра'ма бц\ды, и=ли` Предста'тельство 
хр\стiа'нъ: Прокi'менъ, а=п\слъ, а=ллилу'iа, _е=v\глiе, 
и= прича'стенъ дне`, и= ст~ы'хъ.

А='ще ли случи'тся трiе'хъ ст~и'телей въ сре'ду, и=ли` 
въ пято'къ сы'рныя недjь'ли: пое'мъ слу'жбу всю`, 
ве'черъ, и= о_у='трw, во вто'рникъ, и=ли` въ четверто'къ 
тоя'же сы'рныя седми'цы.


