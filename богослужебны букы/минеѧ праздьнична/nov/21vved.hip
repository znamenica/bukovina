<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


Мjь'сяца ное'мврiа въ к~а де'нь.

Вхо'дъ во хра'мъ прест~ы'я вл\дчцы на'шея бц\ды и= 
приснодв~ы мр~i'и.

На ма'лjьй вече'рни, на Гд\си воззва'хъ, стiхи^ры, 
гла'съ а~.

Подо'бенъ: Нб\сныхъ чинw'въ:

W\т гд\са прiи'мше w=бjьща'нiя пло'дъ i=wакi'мъ и= 
а='нна, бж~iю мт~рь, бл~гопрiя'тну же'ртву, въ хра'мъ 
введо'ша дне'сь, и= заха'рiа вели'кiй а=рхiере'й 
бл~гослови'въ прiя'тъ. [ Два'жды.]

Ст~ы'хъ ст~а'я во ст~ы'хъ w=бита'ти досто'йнw 
введе'ся, jа='кw бг~опрiя'тна же'ртва: и= сiю` дjь^вы 
добродjь'тельми бл~гоукраша'емы, впереди` свjьщонося'ще, 
приведо'ша гд\су jа='коже сосу'дъ сщ~е'ннjьйшiй.

Да w\тве'рзется две'рь бг~опрiя'тнагw хра'ма: хра'мъ 
бо всjь'хъ цр~я` и= пр\сто'лъ, дне'сь со сла'вою вну'трь 
прiе'мъ, i=wакi'мъ возлага'етъ w=святи'въ гд\су, w\т 
негw` и=збра'нную въ мт~рь _е=гw`.

Сла'ва, и= ны'нjь: Гла'съ и~:

Дв~дъ провозглаша'ше тебjь`, преч\стая, прови'дя 
w=свяще'нiе вхо'да твоегw` въ хра'мъ: въ не'мже концы` 
дне'сь пра'зднующе, славосло'вятъ тя`, всепjь'тая. jа='же 
бо пре'жде рж\ства` дв~а, и= по рж\ствjь` пребы'вши 
нетлjь'нна, мт~и сло'ва жи'зни. дне'сь въ хра'мjь 
заха'рiа весели'тся, воспрiе'мъ тя` вл\дчце, и= ст~а^я 
ст~ы'хъ ра'дуются, под\ъе'мши тя` и=сто'чника жи'зни 
на'шея. тjь'мже и= мы` _псало'мски вопiе'мъ ти`: w= на'съ 
моли` сн~а твоего` и= бг~а на'шего, дарова'ти на'мъ 
ве'лiю мл\сть.

На стiхо'внjь стiхи^ры, гла'съ в~:

Подо'бенъ: До'ме _е=vфра'fовъ:

Дв_е'ри нб\сныя прiими'те дв~у во ст~а^я ст~ы'хъ, 
нескве'рную же ски'нiю бг~а вседержи'теля.

Стi'хъ: Приведу'тся цр~ю` дjь^вы въ слjь'дъ _е=я`, 
и='скр_еннiя _е=я` приведу'тся тебjь`.

Дjь'вственнiи ли'цы чт\сую прiе'млите дв~у, свjь'тлw 
свjьщонося'ще, во ст~а^я ст~ы'хъ, jа='кw невjь'сту бг~а 
всецр~я`.

Стi'хъ: Приведу'тся въ весе'лiи и= ра'дованiи, 
введу'тся въ хра'мъ цр~е'въ.

Хлjь'бъ слове'сный, черто'гъ бж~iя сло'ва, и=з\ъ руки` 
бж~е'ственнагw а='гг~ла, прiе'млетъ w=бита'ющи во ст~а^я 
ст~ы'хъ.

Сла'ва, и= ны'нjь, подо'бенъ то'йже.

Свjь'тъ тя` трисiя'нный, вже'гши бц\де, въ хра'мjь 
сла'вы, нб\сную ти` пи'щу посыла'етъ, велича'я тя`.

Тропа'рь, гла'съ д~:

Дне'сь бл~говоле'нiя бж~iя пред\ъwбраже'нiе, и= 
человjь'кwвъ сп~се'нiя проповjь'данiе, въ хра'мjь бж~iи 
jа='снw дв~а jа=вля'ется, и= хр\ста` всjь^мъ 
предвозвjьща'етъ. то'й и= мы` велегла'снw возопiи'мъ: 
ра'дуйся смотре'нiя зижди'телева и=сполне'нiе.



На вели'цjьй вече'рни:

Стiхологису'емъ Бл~же'нъ му'жъ, пе'рвый а=нтiфw'нъ.

На Гд\си воззва'хъ, стiхи^ры на и~, гла'съ а~:

Подо'бенъ: _W ди'внагw чудесе`!

Дне'сь вjь'рнiи ликовству'имъ, во _псалмjь'хъ и= 
пjь'снехъ гд\сви пою'ще, и= чту'ще тогw` сщ~е'нную 
сjь'нь, w=душевле'нный кiвw'тъ, невмjьсти'мое сло'во 
вмjьсти'вшую: приво'дится бо гд\сви, па'че _е=стества` 
пло'тiю мл\днствующи, и= ст~и'тель вели'кiй заха'рiа 
прiе'млетъ весе'лiемъ сiю`, jа='кw бж~iе жили'ще. [ 
Два'жды.]

Дне'сь хра'мъ w=душевле'нный ст~ы'я сла'вы хр\ста` 
бг~а на'шегw, _е=ди'на въ жена'хъ бл~гослове'нная чт\сая, 
приво'дится въ хра'мъ зако'нный жи'ти во ст~ы'хъ: и= 
ра'дуются съ не'ю i=wакi'мъ и= а='нна ду'хомъ: и= 
дjь'вственнiи ли'цы гд\сви пою'тъ, _псало'мски 
воспjьва'юще и= чту'ще мт~рь _е=гw`.

Ты` пр\оро'кwвъ проповjь'данiе, а=п\слwвъ сла'ва, и= 
мч~нкwвъ похвала`, и= всjь'хъ земноро'дныхъ w=бновле'нiе, 
дв~о мт~и бж~iя: тобо'ю бо бг~у примири'хомся. тjь'мже 
чти'мъ твое` въ хра'мъ гд\снь вхожде'нiе, и= со 
а='гг~ломъ вси` пjь'сненнw, ра'дуйся, тебjь` пречт\сая 
вопiе'мъ, твои'ми мл~твами сп~са'емiи.

И='ны стiхи^ры, гла'съ д~:

Подо'бенъ: Jа='кw до'бля:

Во ст~а^я ст~ы'хъ ст~а'я и= непоро'чная ст~ы'мъ дх~омъ 
вво'дится, и= ст~ы'мъ а='гг~ломъ пита'ется, су'щи 
ст~jь'йшiй хра'мъ ст~а'гw бг~а на'шегw, вся'ч_еская 
w=ст~и'вшагw вхо'домъ _е=я`, и= w=божи'вшагw _е=стество` 
земны'хъ попо'лзшееся. [Два'жды.]

_О=трокови^цы ра'дующеся и= свjьщы` и=му'ще, свjьщи` 
дне'сь предхо'дятъ разу'мнjьй, и= вво'дятъ сiю` во ст~а^я 
ст~ы'хъ сщ~е'ннw, проявля'юще хотя'щую зарю` неизрече'ннw 
и=з\ъ нея` возсiя'ти, и= просвjьти'ти во тьмjь` сjьдя'щыя 
невjь'дjьнiя ду'хомъ.

Веселя'ся прiими` заха'рiе, возопи` а='нна 
всехва'льная, ю='же проповjь'даша бж~iи пр\оро'цы дх~омъ, 
и= сiю` введи` во ст~ы'й хра'мъ, сщ~е'ннw воспита'тися: 
jа='кw да бу'детъ вл\дки всjь'хъ бж~е'ственный пр\сто'лъ, 
и= пала'та и= _о='дръ, и= свjьтоза'рное _о=би'телище.

Сла'ва, и= ны'нjь, гла'съ и~:

По рж\ствjь` твое'мъ, бг~оневjь'сто вл\дчце, пришла` 
_е=си` въ хра'мъ гд\снь воспита'тися во ст~а^я ст~ы'хъ, 
jа='кw w=сщ~е'нна. тогда` и= гаврiи'лъ по'сланъ бы'сть къ 
тебjь` всенепоро'чнjьй, пи'щу тебjь` принося`. нб\сная 
вся^ о_у=диви'шася, зря'ще дх~а ст~а'го въ тя` 
все'льшася. тjь'мже пречт\сая и= нескве'рная, jа='же на 
нб~си` и= на земли` сла'вима, мт~и бж~iя, сп~си` ро'дъ 
на'шъ.

Вхо'дъ. Прокi'менъ дне`. Чт_е'нiя г~.

И=схо'да чте'нiе. [глава` м~.]

Глаго'ла гд\сь къ мwv"се'ю глаго'ля: въ де'нь _е=ди'нъ 
мц\са пе'рвагw поста'виши ски'нiю свидjь'нiя, и= вложи'ши 
кiвw'тъ, и= покры'еши _е=го` завjь'сою. И= внесе'ши 
трапе'зу и= свjьти'льникъ _е=я`: и= положи'ши кади'льницу 
злату'ю, во _е='же кади'ти пред\ъ кiвw'томъ свидjь'нiя. 
И= положи'ши покро'въ завjь'сы над\ъ две'рьми ски'нiи 
свидjь'нiя. И= во'змеши _е=ле'й пома'занiя, и= пома'жеши 
ски'нiю, и= вся^ jа=`же въ не'й: и= w=ст~и'ши ю=`, и= 
вся^ сосу'ды _е=я`, и= бу'детъ ст~а`, И= w=ст~и'ши 
же'ртвенникъ, и= бу'детъ же'ртвенникъ, ст~а^я ст~ы'хъ. И= 
сотвори` мwv"се'й вся^, _е=ли^ка заповjь'да _е=му` гд\сь 
бг~ъ, ст~ы'й i=и~левъ. И= покры` _о='блакъ ски'нiю 
свидjь'нiя, и= сла'вы гд\сни и=спо'лнися ски'нiя. И= не 
можа'ше мwv"се'й вни'ти въ ски'нiю свидjь'нiя, jа='кw 
w=сjьня'ше над\ъ не'ю _о='блакъ: и= сла'вы гд\сни 
и=спо'лнися ски'нiя.

Ца'рствъ тре'тiихъ чте'нiе. [Глава` и~.]

Бы'сть, jа='кw соверши` соломw'нъ _е='же созда'ти 
до'мъ гд\снь. И= собра` вся^ ста'рцы i=и~л_евы въ сiw'нъ, 
вознести` кiвw'тъ завjь'та гд\сня и=з\ъ гра'да дв~дова: 
се'й _е='сть сiw'нъ. И= взя'ша сщ~е'нницы кiвw'тъ 
завjь'та гд\сня, и= ски'нiю свидjь'нiя, и= вся^ сосу'ды 
ст~ы^я, jа=`же въ ски'нiи свидjь'нiя. И= ца'рь, и= ве'сь 
i=и~ль пред\ъ кiвw'томъ. И= внесо'ша сщ~е'нницы кiвw'тъ 
завjь'та гд\сня на мjь'сто _е=гw`, въ давi'ръ хра'ма, во 
ст~а^я ст~ы'хъ, под\ъ кри'ла херувi'мwвъ. Jа='кw 
херувi'ми бя'ху распросте'рты крила'ми над\ъ мjь'стомъ 
кiвw'та: и= покрыва'ху херувi'ми над\ъ кiвw'томъ и= над\ъ 
ст~а^я _е=гw` свы'шше. И= не бjь` въ кiвw'тjь, кромjь` 
дву'хъ скрижа'лей завjь'та, jа=`же положи` та'мw мwv"се'й 
въ хwри'вjь, jа=`же завjьща` гд\сь. И= бы'сть, jа='кw 
и=зыдо'ша сщ~е'нницы w\т ст~а'гw, и= _о='блакъ и=спо'лни 
до'мъ. И= не возмого'ша сщ~е'нницы ста'ти служи'ти w\т 
лица` _о='блака: jа='кw и=спо'лнися сла'вы до'мъ гд\са 
бг~а вседержи'теля.

Пр\оро'чества i=езекi'илева чте'нiе. [Главы^ м~г и= 
м~д.]

Та'кw глаго'летъ гд\сь: бу'детъ w\т дне` _о=сма'гw и= 
про'чее, сотворя'тъ i=ере'и на _о=лтари` всесожже'нiя 
ва'шегw, и= jа=`же сп~се'нiя ва'шегw, и= прiиму` вы`, 
глаго'летъ а=дwнаi` гд\сь. И= w=брати' мя на пу'ть вра'тъ 
ст~ы'хъ внjь'шнихъ, зря'щихъ на восто'ки, и= сiя^ бя'ху 
затвор_е'на. И= рече` гд\сь ко мнjь`: врата` сiя^ 
затвор_е'на бу'дутъ, и= не w\тве'рзутся, и= никто'же 
про'йдетъ сквозjь` и='хъ, jа='кw гд\сь бг~ъ i=и~левъ 
про'йдетъ и='ми, и= бу'дутъ затвор_е'на. Jа='кw и=гу'менъ 
ся'детъ въ ни'хъ снjь'сти хлjь'бъ, по пути` _е=ла'мскихъ 
вра'тъ вни'детъ, и= по пути` _е=гw` и=зы'детъ. И= введе' 
мя по пути` вра'тъ ст~ы'хъ су'щихъ къ сjь'веру, пря'мw 
хра'му: и= ви'дjьхъ, и= се` и=спо'лнь сла'вы хра'мъ 
гд\снь.

На лiтi'и стiхи^ры, гла'съ а~, самогла'сны.

[Геw'ргiа нiкомидi'йскагw:]

Да ра'дуется дне'сь нб~о свы'ше, и= _о='блацы весе'лiе 
да кропя'тъ w= sjьлw` пресла'вныхъ вели'чiихъ бг~а 
на'шегw: се' бо две'рь на восто'ки зря'щая, ро'ждшися w\т 
непло'дове безпло'дныя по w=бjьтова'нiю, и= бг~у 
w=сщ~е'на бы'вши въ жили'ще, дне'сь въ хра'мъ jа='кw 
непоро'чное приноше'нiе приво'дится: да ра'дуется дв~дъ, 
бряца'я въ гу'сли, приведу'тся, рече`, цр~ю` дjь^вы въ 
слjь'дъ _е=я`, бли^жняя _е=я` приведу'тся вну'трь ски'нiи 
бж~iя, вну'трь w=чисти'лища _е=гw`, воспита'тися въ 
жили'ще, пре'жде вjь^къ w\т _о=ц~а` нетлjь'ннw 
ро'ждшагwся, во сп~се'нiе ду'шъ на'шихъ.

Гла'съ д~: Дне'сь бг~овмjьсти'мый хра'мъ, бц\да, въ 
хра'мъ гд\снь приво'дится, и= заха'рiа сiю` прiе'млетъ: 
дне'сь ст~а^я ст~ы'хъ ра'дуются, и= ли'къ а='гг~льскiй 
та'инственнw торжеству'етъ. съ ни'миже и= мы` пра'зднующе 
дне'сь, съ гаврiи'ломъ возопiи'мъ: ра'дуйся бл~года'тная, 
гд\сь съ тобо'ю и=мjь'яй ве'лiю мл\сть.

Прiиди'те вси` вjь'рнiи, _е=ди'ну непоро'чную 
восхва'лимъ, w\т пр\оро'кwвъ проповjь'данную и= въ хра'мъ 
приведе'нную: пре'жде вjь^къ пронарече'нную мт~рь, и= въ 
послjь^дняя лjь^та jа='вльшуюся бц\ду. гд\си, мл~твами 
_е=я`, ми'ръ тво'й пода'ждь на'мъ и= ве'лiю мл\сть.

Сла'ва, и= ны'нjь: Гла'съ _е~. [ Леw'нта маi'стра:]

Возсiя` де'нь ра'достенъ, и= пра'здникъ всеч\стенъ: 
дне'сь бо jа='же пре'жде рж\ства`, и= по рж\ствjь` дв~а 
пребы'вши, въ хра'мъ гд\снь приво'дится. и= ра'дуется 
заха'рiа ста'рецъ, роди'тель пр\дте'чевъ, и= вопiе'тъ 
ве'селw, прибли'жися предста'тельница скорбя'щихъ въ 
хра'мъ ст~ы'й, jа='кw ст~а`, w=ст~и'тися во _о=би'телище 
всецр~я`. да весели'тся i=wакi'мъ пра'_отецъ, и= а='нна 
да ра'дуется, jа='кw принесо'ша бг~у, jа='кw 
трилjь'тствующую ю='ницу, непоро'чную вл\дчцу. ма'т_ери 
сра'дуйтеся, дjь^вы взыгра'йте, и= неплw'ды 
сликовству'йте, jа='кw w\тве'рзе на'мъ нб\сное цр\ство 
пронарече'нная всецр~и'ца: ра'дуйтеся лю'дiе и= 
весели'теся.

На стiхо'внjь стiхи^ры, гла'съ _е~:

Подо'бенъ: Ра'дуйся:

Ра'дуется нб~о и= земля`, нб~о о_у='мное гряду'щее 
зря'ще, въ бж~е'ственный до'мъ воспита'тися че'стнw, дв~у 
_е=ди'ну и= непоро'чную, къ не'йже дивя'ся заха'рiа 
вопiя'ше: две'ре гд\сня, хра'ма w\тверза'ю тебjь` 
дв_е'ри, ра'дующися въ не'мъ ликовству'й. позна'хъ бо и= 
вjь'ровахъ, jа='кw о_у=же` и=збавле'нiе прiи'детъ 
проявле'ннw i=и~лево, и= роди'тся и=з\ъ тебе` бг~ъ 
сло'во, да'руяй мi'рови ве'лiю мл\сть.

Стi'хъ: Приведу'тся цр~ю` дjь^вы въ слjь'дъ _е=я`, 
и='скр_еннiя _е=я` приведу'тся тебjь`.

А='нна бж~е'ственная бл~года'ть jа='вjь, w\т 
бл~года'ти да'нную чт\сую приснодв~у приво'дитъ съ 
весе'лiемъ въ хра'мъ бж~iй, призва'вши и=ти` пред\ъ не'ю 
_о=трокови'цамъ свjьщы` нося'щымъ, и= глаго'лющи: пойди` 
ча'до, да'вшему тя` бу'ди возложе'нiе и= бл~гово'нный 
fv"мiа'мъ. вни'ди въ невходи^мая, и= о_у=вjь'ждь та^йны, 
и= о_у=гото'вися бы'ти i=и~сово вмjьсти'лище весе'лое и= 
кра'сное, подаю'щагw мi'ру ве'лiю мл\сть.

Стi'хъ: Приведу'тся въ весе'лiи и= ра'дованiи, 
введу'тся въ хра'мъ цр~е'въ.

Вну'трь въ хра'мъ бж~iй, бг~овмjьсти'мый хра'мъ 
возлага'ется дв~а всест~а'я, и= _о=трокwви'цы _е='й 
ны'нjь свjьщы` нося'ще предхо'дятъ. и=гра'етъ роди'телей 
сопряже'нiе и=зря'дное, i=wакi'мъ же и= а='нна 
ликовству'юще, jа='кw роди'ша творца` ро'ждшую, jа='же 
ликовству'ющи въ бж~е'ственныхъ ски'нiихъ, и= пита'ема 
руко'ю а='гг~ловою, всенепоро'чная, хр\ста` jа=ви'ся 
мт~и, подаю'щагw мi'ру ве'лiю мл\сть.

Сла'ва, и= ны'нjь. Гла'съ s~. [ Се'ргiа 
а=гiополi'та:]

Дне'сь собо'ри вjь'рныхъ соше'дшеся, дх~о'внjь да 
торжеству'имъ, и= бг~о_отрокови'цу дв~у и= бц\ду, въ 
хра'мъ гд\снь приводи'му, бл~гоче'стнw восхва'лимъ, 
пред\ъизбра'нну w\т всjь'хъ родw'въ во _о=би'телище 
всjь'хъ цр~я` хр\ста` и= бг~а. дjь^вы свjьщы` нося'ще 
пред\ъиди'те, приснодв~ы чту'ще чт\сно'е происхожде'нiе: 
ма'т_ери печа'ль всю` w\тложи'вше, ра'достнw 
спослjь'дствуйте мт~ри бг~а быва'ющей, и= ра'дости мi'ра 
хода'таицjь. вси` о_у='бw ра'достнw, _е='же ра'дуйся, со 
а='гг~ломъ возопiи'мъ w=бра'дованнjьй, при'снw моля'щейся 
w= душа'хъ на'шихъ.

На бл~гослове'нiи хлjь'бwвъ, тропа'рь, гла'съ д~: 
Дне'сь бл~говоле'нiя бж~iя пред\ъwбраже'нiе: три'жды. 
[пи'санъ на ма'лjьй вече'рни.]

[зри`] А= и=дjь'же всено'щнагw бдjь'нiя нjь'сть, на 
вели'цjьй вече'рни тропа'рь глаго'лемъ _е=ди'ножды.



На о_у='трени,

На Бг~ъ гд\сь, тропа'рь, гла'съ д~: Дне'сь 
бл~говоле'нiя бж~iя: три'жды.

По а~-мъ стiхосло'вiи сjьда'ленъ, гла'съ а~:

Подо'бенъ: Ли'къ а='гг~льскiй:

Прв\дныхъ пло'дъ i=wакi'ма и= а='нны прино'сится бг~у 
во ст~и'лище ст~о'е, пло'тiю мл\днствующи пита'тельница 
жи'зни на'шея: ю='же бл~гослови` сщ~е'нный заха'рiа, сiю` 
вси`, jа='кw мт~рь бж~iю вjь'рнw да о_у=бл~жи'мъ.

Сла'ва, и= ны'нjь, то'йже.

По в~-мъ стiхосло'вiи сjьда'ленъ, гла'съ д~:

Подо'бенъ: О_у=диви'ся i=w'сифъ:

Пре'жде зача'тiя чт\сая w=ст~и'лася _е=си` бг~у, и= 
ро'ждшися на земли`, да'ръ принесла'ся _е=си` ны'нjь 
_е=му`, и=сполня'ющи _о=те'ческое w=бjьща'нiе. въ 
бж~е'ственнjьмъ же хра'мjь, jа='кw су'щw бж~е'ственный 
хра'мъ, w\т мл\днства чи'стjь со свjьща'ми свjь'тлыми 
w\тдана` бы'вши, jа=ви'лася _е=си` прiя'телище 
непристу'пнагw и= бж~е'ственнагw свjь'та. вели'ко 
вои'стинну предше'ствiе твое`, _е=ди'на бг~оневjь'сто и= 
приснодв~о.

Сла'ва, и= ны'нjь, то'йже.

По полv"еле'и сjьда'ленъ, гла'съ и~:

Подо'бенъ: Повелjь'нное та'йнw:

Да ра'дуется дв~дъ пjьснопи'сецъ, и= да ликовству'етъ 
i=wакi'мъ со а='нною, jа='кw пло'дъ ст~ы'й и=з\ъ ни'хъ 
произы'де, мр~i'а свjьтоно'сная, бж~е'ственная свjьща`: 
и= ра'дуется входя'щи въ хра'мъ, ю='же и= зря` 
бл~гослови` варахi'инъ сы'нъ, и= ра'дуяся взыва'ше: 
ра'дуйся, чу'до всемi'рное!

Сла'ва, и= ны'нjь, то'йже.

Та'же степ_е'нна, а~-й а=нтiфw'нъ д~-гw гла'са.

Прокi'менъ, гла'съ д~: Слы'ши дщи` и= ви'ждь, и= 
приклони` о_у='хо твое`.

Стi'хъ: W\тры'гну се'рдце мое` сло'во бл~го.

Вся'кое дыха'нiе: _Е=v\глiе луки`, зача'ло д~.

По н~-мъ _псалмjь`, вмjь'стw Мл~твами бц\ды:

Сла'ва, гла'съ в~:

Дне'сь хра'мъ w=душевле'нный и= вели'кагw цр~я` въ 
хра'мъ вхо'дитъ, тому` о_у=гото'ватися въ бж~е'ственное 
жили'ще, лю'дiе весели'теся.

И= ны'нjь, то'йже.

Та'же: Поми'луй мя`, бж~е:

Стiхи'ра самогла'сна, гла'съ д~:

Дне'сь бг~овмjьсти'мый хра'мъ бц\да, въ хра'мъ гд\снь 
приво'дится, и= заха'рiа сiю` прiе'млетъ: дне'сь ст~а^я 
ст~ы'хъ ра'дуются, и= ли'къ а='гг~льскiй та'инственнw 
торжеству'етъ, съ ни'миже и= мы` пра'зднующе дне'сь, съ 
гаврiи'ломъ возопiи'мъ: ра'дуйся, бл~года'тная, гд\сь съ 
тобо'ю, и=мjь'яй ве'лiю мл\сть.

Канw^на пра'здника два`:

Канw'нъ пе'рвый [ Творе'нiе геw'ргiево]. Гла'съ д~. со 
i=рмосо'мъ на и~. i=рмо'съ по два'жды, тропари` на s~, 
[_е=гw'же краестро'чiе: Ты` бл~года'ть вл\дчце сло'ву 
да'ждь.]

Пjь'снь а~.

I=рмо'съ: W\тве'рзу о_у=ста` моя^, и= напо'лнятся 
дх~а, и= сло'во w\тры'гну цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` 
вхожде'нiе.

Прему'дрости преч\стая, тя` сокро'вище вjь'мы, и= 
бл~года'ти точа'щую, и=сто'чникъ приснотеку'щiй ра'зума, 
про'симъ, твоя^ ка^пли w=дожди`, вл\дчце, _е='же 
воспjьва'ти тя` при'снw.

Превы'шши преч\стая нб~съ бы'вши хра'мъ и= пала'та, въ 
хра'мъ бж~iй возложи'лася _е=си`, тому` о_у=гото'ватися 
въ бж~е'ственное жили'ще прише'ствiя _е=гw`.

Свjь'тъ возсiя'вши бц\да бл~года'ти, вся^ просвjьти`, 
и= совокупи` пресвjь'тлое _е=я` о_у=краси'ти торжество` 
пjь'сньми: прiиди'те къ не'й стеце'мся.

Две'рь сла'вная, по'мыслы непроходи'мая, дв_е'ри 
w\тве'рзши хра'ма бж~iя, ны'нjь повелjьва'етъ на'мъ 
совше'дшымъ, бж~е'ственныхъ _е=я` чуде'съ наслади'тися.

Другi'й канw'нъ пра'здника [Творе'нiе васi'лiево]. 
Гла'съ а~. подо'бнjь со i=рмосо'мъ на и~: i=рмо'съ по 
два'жды, тропари` на s~.

Пjь'снь а~.

I=рмо'съ: Пjь'снь побjь'дную пои'мъ вси` бг~у, 
сотво'ршему ди^вная чудеса` мы'шцею высо'кою, и= сп~сшему 
i=и~ля, jа='кw просла'вися.

Стеце'мся дне'сь бц\ду почита'юще пjь'сньми: и= 
торжеству'имъ дх~о'вный пра'здникъ: въ хра'мъ бо бг~у 
да'ръ прино'сится.

Пjь'сньми да воспои'мъ бц\ды сла'вное предше'ствiе: ко 
хра'му бо дне'сь, jа='кw хра'мъ бж~iй, прино'сится 
пр\оро'чески, да'ръ многоцjь'нный.

А='нна непоро'чная ра'довашеся, jа='кw да'ръ 
многоцjь'ненъ бг~у принося'щи въ хра'мъ мт~рски, 
i=wакi'мъ же съ не'ю торжеству'етъ свjь'тлw.

Дв~дъ пра'_отецъ тво'й воспjь' тя дре'вле, дв~о 
бг~оневjь'сто, дще'рь глаго'ля тя` цр~я` хр\ста`, 
_е=го'же и= роди'вши мт~рски мл\днца дои'ла _е=си`.

Пло'тiю трилjь'тствующи бц\да гд\су прино'сится: 
заха'рiа же сiю` сщ~е'нникъ бж~iй прiе'мъ, ра'дуяся въ 
хра'мъ возложи`.

Дjь^вы ликовству'йте, свjьщенw'сицы начни'те дне'сь и= 
ма'т_ери, воспо'йте цр~и'цjь мт~ри, приходя'щей въ хра'мъ 
цр~я` хр\ста`.

Сла'ва, тр\оченъ:

Тр\оце _е=диносу'щная, _о='ч~е, и= сло'ве, и= дш~е 
ст~ы'й, тя` вjь'рнw сла'вимъ, jа='кw творца` всjь'хъ, и= 
тебjь` вопiе'мъ бл~гоче'стнw: сп~си' ны, бж~е.

И= ны'нjь, бг~оро'диченъ:

W\т ба'гра крове'й твои'хъ, червлени'цею преч\стая 
w=дjь'явся, проше'дъ w=бнови` цр~ь и= бг~ъ, ро'дъ ве'сь 
человjь'ческiй бл~гоутро'бiемъ свои'мъ.

Катава'сiа _о='ба ли^ка вку'пjь: Хр\сто'съ ражда'ется, 
сла'вите. хр\сто'съ съ нб~съ, сря'щите. хр\сто'съ на 
земли`, возноси'теся. по'йте гд\сви вся` земля`, и= 
весе'лiемъ воспо'йте лю'дiе, jа='кw просла'вися.

[ W\т сегw` дне`, катава'сiа сiя` пое'тся, до пе'рвагw 
дне` i=аннуа'рiа.]

Пjь'снь г~.

I=рмо'съ: Твоя^ пjьсносло'вцы, бц\де, живы'й и= 
незави'стный и=сто'чниче, ли'къ себjь` совоку'пльшыя 
дх~о'внw о_у=тверди`, въ чт\снjь'мъ вхожде'нiи твое'мъ 
вjьнц_е'въ сла'вы сподо'би.

Невjьстокраси'тель дне'сь jа=ви'ся, кра'сный дв~ы 
хра'мъ и= черто'гъ, прiе'мъ w=душевле'нный черто'гъ 
бж~iй, чт\сую, и= непоро'чную, и= свjьтлjь'йшую всея` 
тва'ри.

Дв~дъ предначина'я ликова'нiе, и=гра'етъ и= 
ликовству'етъ съ на'ми, и= цр~и'цу зове'тъ тя` 
о_у=кра'шену преч\стая, предстоя'щу всеч\стая въ хра'мjь 
цр~ю` и= бг~у.

И=з\ъ нея'же преступле'нiе произы'де дре'вле ро'ду 
человjь'ческому, и=з\ъ тоя` и=справле'нiе и= нетлjь'нiе 
процвjьте`, бц\да дне'сь приводи'ма въ до'мъ бж~iй.

И=гра'ютъ а='гг~льская вw'инства, и= всjь'хъ 
человjь^къ мно'жество, и= пред\ъ лице'мъ пречт\сая 
предтеку'тъ твои'мъ дне'сь свjьщенw'сицы зову'ще, 
вели'ч_ествiя твоя^ въ дому` бж~iи.

И='нъ.

I=рмо'съ: Да о_у=тверди'тся се'рдце мое` въ во'ли 
твое'й, хр\сте` бж~е, и='же над\ъ вода'ми нб~о 
о_у=твержде'й второ'е, и= w=снова'вый на вода'хъ зе'млю, 
всеси'льне.

Торжеству'имъ празднолю'бцы, сра'дуимся ду'хомъ, во 
ст~jь'мъ пра'здницjь о_у=чрежда'ющеся дне'сь, дще'ре 
цр~е'вы, и= мт~ре бг~а на'шегw.

I=wакi'ме, ра'дуйся дне'сь, и= весели'ся а='нно 
дх~омъ, рожде'нную и=з\ъ ва'съ гд\су приводя'ще 
трилjь'тствующу, jа='кw ю='ницу чт\су всенепоро'чную.

Бж~iе селе'нiе во хра'мъ ст~ы'й приво'дится бц\да 
марiа'мъ, пло'тiю, трилjь'тствующая, и= то'й 
свjьщесвjь'тятъ дjь^вы предтеку'ще.

Бж~iя а='гница небла'зненная, и= голуби'ца 
нескве'рная, бг~овмjьсти'мая ски'нiя, сла'вы w=сщ~е'нiе, 
въ ски'нiи ст~jь'й w=бита'ти и=збра`.

Трилjь'тствующая тjь'ломъ, и= многолjь'тствующая 
дх~омъ, ши'ршая нб~съ, и= го'рнихъ си'лъ превы'шшая, да 
восхва'лится пjь'сньми бг~оневjь'стная.

Бц\ды пра'зднующе, въ невходи'мыхъ предше'ствiе, 
свjьщеиму'ще, о_у='мнw съ весе'лiемъ дне'сь, и= мы` 
дjь'вами ко хра'му прибли'жимся.

Сщ~е'нницы бж~iи w=блецы'теся въ пра'вду бл~года'тiю, 
и= сря'щите свjь'тлw, вхо'ды подаю'ще дще'ри цр~я` и= 
бг~а во ст~а^я.

Сла'ва, тр\оченъ:

Свjь'тъ _о=ц~ъ, свjь'тъ сн~ъ _е=гw`, свjь'тъ дх~ъ 
о_у=тjь'шительный, jа='кw w\т сл~нца бо _е=ди'нагw тр\оца 
сiя'ющи, бж~е'ственнw w=заря'етъ, и= соблюда'етъ ду'шы 
на'шя.

И= ны'нjь, бг~оро'диченъ:

Тя` пр\оро'цы проповjь'даша кiвw'тъ, чт\сая, ст~ы'ни, 
кади'льницу злату'ю, и= свjь'щникъ, и= трапе'зу: и= мы` 
jа='кw бг~овмjьсти'мую ски'нiю воспjьва'емъ тя`.

Катава'сiя: Пре'жде вjь^къ w\т _о=ц~а` рожде'нному 
нетлjь'ннw сн~у, и= въ послjь^дняя w\т дв~ы воплоще'нному 
безсjь'меннw хр\сту` бг~у возопiи'мъ: вознесы'й ро'гъ 
на'шъ, ст~ъ _е=си` гд\си.

Сjьда'ленъ, гла'съ д~:

Подо'бенъ: О_у=диви'ся i=w'сифъ:

Возопi'й дв~де, что` се'й настоя'щiй пра'здникъ, ю='же 
воспjь'лъ _е=си` и=ногда` въ кни'зjь _псало'мстjьй, 
jа='кw дще'рь бг~о_отрокови'цу и= дв~у: приведу'тся, 
рече`, цр~ю` та'инственнw дjь^вы во слjь'дъ _е=я`, и= 
бли^жнiя _е=я`. и= ди'венъ содjь'лай и= всемi'ренъ 
пра'здникъ зову'щымъ: бц\да на'мъ предста`, сп~се'нiя 
хода'таица.

Сла'ва, и= ны'нjь, гла'съ и= подо'бенъ то'йже:

Непоро'чная а='гница и= нескве'рный черто'гъ, въ до'мъ 
бж~iй бц\да марiа'мъ съ весе'лiемъ вво'дится пресла'внw, 
ю='же а='гг~ли бж~iи дорv"но'сятъ вjь'рнw, и= вси` 
вjь'рнiи бл~жа'тъ при'снw, и= бл~года'рственнw пою'тъ 
_е='й непреста'ннw ве'лiимъ гла'сомъ: на'ша сла'ва и= 
сп~се'нiе ты` _е=си`, всенепоро'чная.

Пjь'снь д~.

I=рмо'съ: Неизслjь'дный бж~iй совjь'тъ, _е='же w\т 
дв~ы воплоще'нiя, тебе` вы'шнягw, пр\оро'къ а=вваку'мъ 
о_у=смотря'я зовя'ше: сла'ва си'лjь твое'й, гд\си.

Две'рь непрохо'дную, бж~iй до'мъ прiе'мля дне'сь, 
преста'ти сотвори` вся'кой слу'жбjь зако'нной: jа='кw 
и='стиннw jа=ви'ся зовы'й, су'щымъ на земли` и='стина.

Гора` присjь'нная, ю='же прови'дjь дре'вле а=вваку'мъ, 
предпроповjь'да вну'трь вмjьсти'вшуюся въ невхо'дныхъ 
хра'ма добродjь'тели процвjь'тши, и= покрыва'етъ концы`.

Ви'дjьвши пресла^вная вся` земля`, стра^нныя же и= 
ди^вныя в_е'щи, ка'кw дв~а w\т а='гг~ла пи'щу прiе'млющи, 
w='бразы строе'нiя но'ситъ.

Хра'мъ и= пала'та, и= нб~о w=душевле'нное jа='вльшися 
бг~оневjь'сто цр~е'ва, въ хра'мъ зако'нный приводи'ма 
дне'сь, тому` соблюда'ема, преч\стая.

И='нъ.

I=рмо'съ: Дх~омъ прови'дя, пр\оро'че а=вваку'ме, 
словесе` воплоще'нiе, проповjь'далъ _е=си` вопiя`: 
внегда` прибли'житися лjь'тwмъ, позна'ешися: внегда` 
прiити` вре'мени, пока'жешися. сла'ва си'лjь твое'й, 
гд\си.

Пр\оро'че и=са'iе, прорцы` на'мъ, дв~а кто` _е='сть 
и=му'щая во чре'вjь, jа='же и=з\ъ i=у'дина ко'рене 
прозя'бши, и= ро'ждшися и=з\ъ дв~да царя`, сjь'мене 
ст~а'гw, пло'дъ бл~госла'вный;

Начина'йте дjь^вы и= воспо'йте пjь^сни, рука'ми 
держа'ще свjьщы`,чт\сыя бц\ды предше'ствiе хва'ляще, 
ны'нjь гряду'щiя во хра'мъ бж~iй ку'пнw съ на'ми 
пра'зднующи.

I=wакi'ме и= а='нно весели'теся ны'нjь, во хра'мъ 
приводя'ще гд\снь чт\сую бг~а мт~рь хр\ста` всецр~я` 
бу'дущую, w\т ва'съ же ро'ждшуюся, jа='кw 
трилjь'тствующую ю='ницу.

Ст~а'я ст~ы'хъ су'щи чт\сая, во хра'мъ ст~ы'й 
возлюби'ла _е=си` всели'тися, и= со а='гг~лы, дв~о, 
бесjь'дущи пребыва'еши, пресла'внjь съ нб~се` хлjь'бъ 
прiе'млющи, пита'тельнице жи'зни.

Ро'ждше па'че наде'жди пречт\сую дв~у, бл~гочести'вw 
w=бjьща'хуся бг~у принести`: и= и=сполня'ютъ, даю'ще 
jа='кw же'ртву рожде'нную w\т ни'хъ, i=wакi'мъ дне'сь и= 
а='нна, въ до'мъ бж~iй.

Прозябе` же'злъ и=ногда` а=арw'новъ, проwбразу'ющiй, 
чт\сая, бж~е'ственное рж\ство`, jа='кw безсjь'меннw 
зачне'ши, и= нетлjь'нна пребу'деши, и= по рж\ствjь` 
дjь'вствующи jа=ви'шися, мл\днца пита'ющи всjь'хъ бг~а.

Дjь^вы дв~у, и= ма'т_ери мт~рь бл~гоче'стнw стецы'теся 
почти'ти съ на'ми ро'ждшуюся, jа='кw непоро'чную же'ртву 
и= рожде'нную бг~у плодоноси'мую, вси` о_у='бw свjь'тлw 
пра'зднуемъ.

Сла'ва, тр\оченъ:

Тр\оцу ли'цы, _е=ди'ницу w='бразомъ бл~гоче'стнw 
сла'вимъ, бг~а и='стинна, _е=го'же пою'тъ а='гг~льская и= 
а=рха^гг~льская чинонача^лiя, jа='кw тва'ри вл\дку, и= 
человjь'цы вjь'рнw покланя'ющеся при'снw.

И= ны'нjь, бг~оро'диченъ:

Моли` непреста'ннw, прест~а'я, чт\сая, _е=го'же 
пло'тiю родила` _е=си` сн~а твоего` и= бг~а, w\т 
многоwбра'зныхъ сjь'тей дiа'волихъ, и= w\т вся'кихъ 
и=скуше'нiй находя'щихъ вся^ и=зба'вити рабы^ твоя^.

Катава'сiя: Же'злъ и=з\ъ ко'рене i=ессе'ова, и= 
цвjь'тъ w\т негw`, хр\сте`, w\т дв~ы прозя'блъ _е=си`, 
и=з\ъ горы` хва'льный, прiwсjьне'нныя ча'щи, прише'лъ 
_е=си` вопло'щься w\т неискусому'жныя невеще'ственный и= 
бж~е: сла'ва си'лjь твое'й, гд\си.

Пjь'снь _е~.

I=рмо'съ: О_у=жасо'шася вся'ческая въ чт\снjь'мъ 
вхожде'нiи твое'мъ: ты' бо, неискусобра'чная дв~о, 
вну'трь вошла` _е=си` въ хра'мъ бж~iй, jа='коже 
чт\сjь'йшiй хра'мъ, всjь^мъ воспjьва'ющымъ тя` ми'ръ 
подава'ющая.

Сщ~е'нiе сла'вное, и= сщ~е'нное возложе'нiе, дне'сь 
преч\стая дв~а, возложи'вшися въ хра'мъ бж~iй всецр~ю` 
на'шему бг~у, _е=ди'ному жили'ще соблюда'ется, jа='кw 
вjь'сть са'мъ.

Добро'ту, пречт\сая, души` твоея` зря` нjь'когда, 
вjь'рою заха'рiа возопи`: ты` _е=си` и=збавле'нiе, ты` 
_е=си` всjь'хъ ра'дость, ты` _е=си` воззва'нiе на'ше, 
_е='юже невмjь'стный вмjьще'нъ мнjь` jа=ви'тся.

_W па'че о_у=ма` чуде'съ твои'хъ, всеч\стая! стра'нное 
твое` рж\ство` _е='сть, стра'ненъ w='бразъ возраще'нiя 
твоегw`, стра^нна и= пресла^вна твоя^, бг~оневjь'сто, 
вся^, и= человjь'ки несказа^нна.

Свjь'щникъ многосвjь'тлый су'щи, бг~оневjь'сто, дне'сь 
возсiя'ла _е=си` въ дому` гд\сни, и= w=заря'еши ны` 
чт\сны'ми дарова'нiи, чт\сая, чуде'съ твои'хъ, бц\де 
всепjь'тая.

И='нъ.

I=рмо'съ: Свjь'тлый на'мъ возсiя'й свjь'тъ 
присносу'щный, о_у='тренюющымъ w= судьба'хъ за'повjьдей 
твои'хъ, вл\дко чл~вjьколю'бче хр\сте` бж~е на'шъ.

Да свjьтлоно'симъ, правосла'внiи, вси` стека'ющеся и= 
сла'вяще бг~омт~рь, jа='кw гд\су дне'сь приво'дится, 
jа='кw же'ртва бл~гопрiя'тна.

Да веселя'тся пра'_отцы дне'сь, вл\дчце, и= да 
ра'дуется ро'ждшая тя` со _о=тце'мъ твои'мъ, jа='кw 
пло'дъ и='хъ гд\су прино'сится.

Многоимени'тую и= сла'внjьйшую непоро'чную ю='ницу, 
jа='кw пло'тiю ро'ждшую бж~е'ственнаго тельца`, вси` 
воспои'мъ вjь'рнw пра'зднующе.

О_у=невjь'щенiя напису'ются бж~е'ств_енная зна'м_енiя, 
па'че о_у=ма` рж\ства` твоегw`, чт\сая дв~о, дне'сь 
дх~омъ ст~ы'мъ въ дому` бж~iи.

Да w\тве'рзутся преддв_е'рiя сла'вы бг~а на'шегw, и= 
да прiе'млютъ неискусобра'чную бж~iю мт~рь, jа='коже 
трилjь'тствующую нескве'рную ю='ницу.

Многоч\стну'ю и= присjь'нную го'ру воспои'мъ 
приснодв~у, бж~iю мт~рь бы'вшу: та' бо w=блиста` свjь'тъ 
въ концjь'хъ.

Сла'ва, тр\оченъ:

Пренача'льное и= присносу'щное _е=ди'но бж~ество` 
славосло'вяще поклони'мся, тре'ми ли'цы _е=стество'мъ 
нераздjь'льное, и= сла'вою равноче'стное.

И= ны'нjь, бг~оро'диченъ:

Приста'нище бл~гоути'шное, и= неwбори'мую стjь'ну 
стяжа'хомъ мл~тву твою` во w=бстоя'нiихъ, 
бг~ороди'тельнице, всегда` и=збавля'еми бjь'дъ и= 
скорбе'й.

Катава'сiа: Бг~ъ сы'й ми'ра, _о=ц~ъ щедро'тъ, 
вели'кагw совjь'та твоегw` а='гг~ла, ми'ръ подава'юща, 
посла'лъ _е=си` на'мъ: тjь'мъ бг~оразу'мiя къ свjь'ту 
наста'вльшеся, w\т но'щи о_у='тренююще, славосло'вимъ 
тя`, чл~вjьколю'бче.

Пjь'снь s~.

I=рмо'съ: Бж~е'ственное сiе` и= всеч\стно'е 
соверша'юще пра'зднество, бг~ому'дрiи, бг~омт~ре, 
прiиди'те рука'ми воспле'щимъ, w\т нея` ро'ждшагося бг~а 
сла'вимъ.

Вся'ч_еская нося'й глаго'ломъ, мл~тву прв\дныхъ 
о_у=слы'ша. тjь'мже непло'дныя разрjьши'въ неду'гъ, 
jа='кw бл~гоутро'бенъ, ра'дости вину` си^мъ дарова`.

Сказа'ти хотя` гд\сь jа=зы'кwмъ свое` сп~се'нiе, 
неискусобра'чную ны'нjь w\т человjь^къ прiя'тъ, 
примире'нiя зна'менiе и= w=бновле'нiя.

Jа='кw до'мъ су'щи бл~года'ти, въ не'мже сокрw'вища 
лежа'тъ неизрече'ннагw бж~iя строе'нiя, всеч\стая, въ 
хра'мjь причасти'лася _е=си` нетлjь'нныя сла'дости.

Дiади'му тя` ца'рскую прiе'мъ хра'мъ, бг~оневjь'сто, 
просвjьща'шеся, и= подступа'ше лу'чшымъ, предрече'нныхъ 
зря` на тебjь` сбытiе`.

И='нъ.

I=рмо'съ: Пр\оро'ка i=w'ну подража'я, вопiю`: живо'тъ 
мо'й, бл~же, свободи` и=з\ъ тли`, и= сп~си' мя, сп~се 
мi'ра, зову'ща: сла'ва тебjь`.

Пра'зднуимъ вjь'рнiи пра'здникъ дх~о'вный мт~ре бж~iя, 
воспjьва'юще бл~гоче'стнw: _е='сть бо ст~jь'йша нб\сныхъ 
о_у=мw'въ.

Пjь'сньми дх~о'вными восхва'лимъ вjь'рнiи мт~рь 
свjь'та: jа='кw дне'сь на'мъ jа=ви'ся предходя'щи въ 
хра'мъ бж~iй.

Нескве'рная а='гница, и= чт\сая голуби'ца преведе'ся 
w=бита'ти въ до'мъ бж~iй, jа='кw непоро'чная, 
пронарече'нная бы'ти мт~и бж~iя.

Въ хра'мъ зако'нный вхо'ды соверша'етъ хра'мъ бж~iй, 
нб\сная ски'нiя, и=з\ъ нея'же на'мъ су'щымъ во тьмjь` 
свjь'тъ возсiя`.

Мл\днствующи пло'тiю, и= соверше'на душе'ю, ст~ы'й 
кiвw'тъ въ до'мъ бж~iй вхо'дитъ, воспита'тися 
бж~е'ственною бл~года'тiю.

W\т вся'кихъ и=скуше'нiй и= бjь'дъ душе'вныхъ, 
свободи` ны` притека'ющыя къ тебjь`, всепjь'тая, твои'ми 
мольба'ми, мт~и хр\ста` бг~а.

Сла'ва, тр\оченъ:

_О=ц~ъ, и= сн~ъ, и= дх~ъ пра'вый, трiv"поста'сная 
_е=ди'нице, и= нераздjьли'мая тр\оце, поми'луй 
покланя'ющыяся бж~е'ственнjьй держа'вjь твое'й.

И= ны'нjь, бг~оро'диченъ:

Во чре'вjь твое'мъ вмjьще'нъ невмjьсти'мый всjь'ми, 
бг~омт~и, бы'въ, и=з\ъ тебе` произы'де преч\стая, сугу'бъ 
_е=стество'мъ бг~ъ и= чл~вjь'къ.

Катава'сiа: И=з\ъ о_у=тро'бы i=w'ну мл\днца и=зблева` 
морскi'й sвjь'рь, jа=кова` прiя'тъ: въ дв~у же 
все'льшееся сло'во, и= пло'ть прiе'мшее, про'йде 
сохра'ньшее нетлjь'нну, _е=гw'же бо не пострада` 
и=стлjь'нiя, ро'ждшую сохрани` неврежде'нну.

Конда'къ, гла'съ д~:

Подо'бенъ: Вознесы'йся:

Преч\стый хра'мъ сп~совъ, многоцjь'нный черто'гъ и= 
дв~а, сщ~е'нное сокро'вище сла'вы бж~iя, дне'сь вво'дится 
въ до'мъ гд\снь, бл~года'ть совводя'щи, jа='же въ дс~jь 
бж~е'ственномъ, ю='же воспjьва'ютъ а='гг~ли бж~iи: сiя` 
_е='сть селе'нiе нб\сное.

I='косъ: Неизрече'нныхъ бж~iихъ, и= бж~е'ственныхъ 
та^инъ, зря` въ дв~jь бл~года'ть jа=вля'емую, и= 
и=сполня'ему jа='вственнw, ра'дуюся, и= w='бразъ 
разумjь'ти недоумjь'юся стра'нный и= неизрече'нный, ка'кw 
и=збра'нная, чт\сая, _е=ди'на jа=ви'ся па'че всея` тва'ри 
ви'димыя и= разумjьва'емыя; тjь'мже восхвали'ти хотя` 
сiю`, о_у=жаса'юся sjьлw` о_у=мо'мъ же и= сло'вомъ, 
_о=ба'че дерза'я проповjь'даю и= велича'ю: сiя` _е='сть 
селе'нiе нб\сное.

Пjь'снь з~.

I=рмо'съ: Не послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=тц_е'въ гд\сь и= бг~ъ 
бл~гослове'нъ _е=си`.

Се` дне'сь возсiя` конц_е'мъ весна` ра'достная, 
просвjьща'ющи на'шу ду'шу и= помышле'нiе и= о_у='мъ 
бл~года'тiю, торжество'мъ бц\ды дне'сь та'инственнw да 
о_у=чреди'мся.

Да дароно'сятъ дне'сь вся'ч_еская цр~и'цjь мт~ри 
бж~iи, не'бо и= земля`, и= а='гг~лwвъ чи'ни, и= 
человjь'кwвъ мно'жество, и= да вопiю'тъ: во хра'мъ 
вво'дится ра'дость и= и=збавле'нiе.

Писа'нiе мимотече`, и= w=скудjь` зако'нъ jа='коже 
сjь'нь, и= бл~года'ти лучи` возсiя'ша, въ хра'мъ бж~iй 
вше'дшей тебjь`, дв~о мт~и чт\сая, въ не'мъ 
бл~гослове'нная.

Повину'ся рождеству` твоему`, всеч\стая, jа='кw 
творцу` и= бг~у, не'бо и= земля` и= преиспw'дняя, и= 
вся'къ я=зы'къ земны'хъ и=сповjь'даетъ, jа='кw гд\сь 
jа=ви'ся сп~съ ду'шъ на'шихъ.

И='нъ.

I=рмо'съ: Пе'щь, сп~се, w=роша'шеся, _о='троцы же 
лику'юще поя'ху: _о=тц_е'въ бж~е бл~гослове'нъ _е=си`.

Ликовству'имъ празднолю'бцы дне'сь, воспои'мъ чт\сую 
вл\дчцу, i=wакi'ма и= а='нну досто'йнw чту'ще.

Пр\оро'чествуй, дв~де, глаго'ля дх~омъ: приведу'тся 
дjь^вы въ слjь'дъ тебе`, приведу'тся тебjь` во хра'мъ 
цр~и'цы мт~ри.

Ра'довахуся а='гг~лwвъ чи'ни, веселя'хуся прв\дныхъ 
ду'си, jа='кw бж~iя мт~и во ст~а^я приво'дится.

Прiе'млющи пи'щу нб\сную, преспjьва'ше му'дростiю и= 
бл~года'тiю, бы'вши мт~и по пло'ти хр\ста` бг~а.

И= тjь'ломъ и= ду'хомъ ра'довашеся, пребыва'ющи мр~i'а 
непоро'чная во хра'мjь бж~iи, jа='коже сосу'дъ 
сщ~е'ннjьйшiй.

Введо'ша тя` во вну'треннjьйшее хра'ма, 
цjьлому'дреннiи роди'телiе твои`, преч\стая, воспита'тися 
стра'ннw, въ жили'ще хр\ста` бг~а.

Сла'ва, тр\оченъ:

Просла'вимъ тр\оцу нераздjь'льную, воспои'мъ _е=ди'но 
бж~ество` со _о=ц~е'мъ сло'во, и= дх~а всест~а'го.

И= ны'нjь, бг~оро'диченъ:

Моли` _е=го'же родила` _е=си` гд\са, jа='кw 
бл~гоутро'бна _е=стество'мъ су'ща, бг~ороди'тельнице, 
сп~сти` ду'шы воспjьва'ющихъ тя`.

Катава'сiа: _О='троцы бл~гоче'стiю совоспита'ни, 
sлочести'вагw велjь'нiя небре'гше, _о='гненнагw преще'нiя 
не о_у=боя'шася, но посреди` пла'мене стоя'ще поя'ху: 
_о=тц_е'въ бж~е бл~гослове'нъ _е=си`.

Пjь'снь и~.

I=рмо'съ: Слы'ши, _о=трокови'це дв~о чт\сая, да 
рече'тъ о_у='бw гаврiи'лъ совjь'тъ вы'шнягw дре'внiй 
и='стинный: бу'ди къ прiя'тiю гото'ва бж~iю, тобо'ю бо 
невмjьсти'мый съ человjь'ки поживе`. тjь'мъ и= ра'дуяся 
вопiю`: бл~гослови'те вся^ дjьла` гд\сня гд\са.

Преч\стый хра'мъ въ до'мъ бж~iй приводя'щи а='нна 
и=ногда` вопiю'щи съ вjь'рою рече` сщ~е'ннику: ча'до w\т 
бг~а да'нное мнjь`, прiи'мъ ны'нjь, введи` во хра'мъ 
зижди'теля твоегw`, и= ра'дуяся по'й _е=му`: 
бл~гослови'те вся^ дjьла` гд\сня гд\са.

Рече` ви'дjьвъ а='ннjь и=ногда` дх~омъ заха'рiа: 
жи'зни мт~рь вво'диши и='стинную, ю='же свjь'тлw 
пр\оро'цы бж~iи бц\ду проповjь'даша, и= ка'кw хра'мъ 
вмjьсти'тъ ю=`; тjь'мъ чудя'ся вопiю`: бл~гослови'те вся^ 
дjьла` гд\сня гд\са.

Раба` бж~iя бы'хъ а='зъ, w\твjьща` а='нна _е=му`, 
призыва'ющи сего` вjь'рою и= мл~твою, прiя'ти моея` 
болjь'зни пло'дъ, по прiя'тiи же рожде'нную привести` 
да'вшему ю=`. тjь'мъ зовя` вопiю`: бл~гослови'те вся^ 
дjьла` гд\сня гд\са.

Зако'нное вои'стинну дjь'ло _е='сть, сщ~е'нникъ рече` 
_е='й, стра'нну же весьма` ве'щь поразумjьва'ю, зря` 
приводи'мую въ до'мъ бж~iй, пресла'внw превосходя'щую 
ст~а^я бл~года'тiю. тjь'мъ и= ра'дуяся вопiю`: 
бл~гослови'те вся^ дjьла` гд\сня гд\са.

Возмога'ю, рече` а='нна _е=му`, зна'ющи jа=`же 
глаго'леши: разумjь'еши бо сiя^ дх~омъ бж~iимъ, jа='снw 
jа=`же дв~ы проповjь'далъ _е=си`: прiими` о_у='бw 
преч\стую въ хра'мъ созда'теля твоегw`, и= ра'дуяся по'й 
_е=му`: бл~гослови'те вся^ дjьла` гд\сня гд\са.

Свjьтоно'сна на'мъ возжже'ся свjьща`, возопи` 
сщ~е'нникъ, ра'дость велича'йшую свjьтя'щи въ хра'мjь: 
ду'шы пр\оро'ч_ескiя да сра'дуются мнjь`, jа='кw 
пресла^вная зря'ще соверша'_емая въ дому` бж~iи, и= да 
вопiю'тъ при'снw: бл~гослови'те вся^ дjьла` гд\сня гд\са.

И='нъ.

I=рмо'съ: _Е=гw'же о_у=жаса'ются а='гг~ли, и= вся^ 
вw'инства, jа='кw творца` и= гд\са, по'йте сщ~е'нницы, 
просла'вите _о='троцы, бл~гослови'те лю'дiе и= 
превозноси'те во вся^ вjь'ки.

Весели'тся дне'сь свjь'тлw i=wакi'мъ, и= а='нна 
непоро'чная гд\су бг~у прино'ситъ же'ртву, да'нную _е='й 
w\т w=бjьща'нiя святу'ю дще'рь.

Хва'лятся святi'и, дв~дъ и= i=ессе'й, и= i=у'да 
чти'тся: и=з\ъ ко'рене бо и='хъ и=зрасте` пло'дъ, дв~а 
чт\сая, и=з\ъ нея'же роди'ся бг~ъ превjь'чный.

Мр~i'а преч\стая и= w=душевле'нная ски'нiя, 
приво'дится дне'сь въ до'мъ бж~iй, и= прiе'млетъ сiю` 
заха'рiа рука'ми, jа='кw w=свяще'нное сокро'вище гд\сне.

Jа='кw две'рь сп~си'тельную, и= го'ру мы'сленную, 
jа='кw лjь'ствицу w=душевле'нную, почти'мъ, вjь'рнiи, 
вои'стинну дв~у и= мт~рь бж~iю, бл~гослове'нную рука'ми 
i=ере'_евъ.

Пр\оро'цы, а=п\сли и= мч~нцы хр\стw'вы, а='гг~лwвъ 
чи'ни, и= вси` земноро'днiи, почти'мъ пjь'сньми дв~у 
чт\сую, jа='кw бл~гослове'нную мт~рь высоча'йшагw.

Въ хра'мъ тя` принесо'ша, всенепоро'чная чт\сая, 
бж~е'ственнjь ро'ждшiи тя` jа='кw же'ртву чи'сту: и= 
стра'ннw водворя'ешися въ невходи'мыхъ бг~у, 
пред\ъугото'ватися въ жили'ще сло'ва.

Бл~гослови'мъ _о=ц~а` и= сн~а, и= ст~а'го дх~а, гд\са.

Тр\оченъ: Да пое'тся трист~ы'й, _о=ц~ъ, и= сн~ъ, и= 
дх~ъ ст~ы'й, нераздjь'льная _е=ди'ница, _е=ди'но 
бж~ество`, держа'щее дла'нiю всю` тва'рь, во вся^ вjь'ки.

И= ны'нjь, бг~оро'диченъ:

Безнача'льное начина'ется сло'во пло'тiю, роди'вся 
jа='кw бл~говоли`, бг~ъ же и= чл~вjь'къ, и=з\ъ 
_о=трокови'цы дв~ы, возсозида'я ны` пре'жде па'дшыя, 
ра'ди кра'йнягw бл~гоутро'бiя.

Хва'лимъ, бл~гослови'мъ, покланя'емся гд\сви, пою'ще 
и= превознося'ще во вся^ вjь'ки.

Катава'сiа: Чу'да преесте'ственнагw, росода'тельная 
и=з\ъwбрази` пе'щь w='бразъ, не бо` jа=`же прiя'тъ 
пали'тъ ю='ныя jа='кw ниже` _о='гнь бж~ества` дв~ы, въ 
ню'же вни'де о_у=тро'бу. тjь'мъ воспjьва'юще воспое'мъ: 
да бл~гослови'тъ тва'рь вся` гд\са, и= превозно'ситъ во 
вся^ вjь'ки.

На f~-й пjь'сни, Чт\снjь'йшую не пое'мъ, но пое'мъ 
припjь'вы пра'здника: А='гг~ли вхожде'нiе преч\стыя 
зря'щи о_у=диви'шася: ка'кw дв~а вни'де во ст~а^я 
ст~ы'хъ. И= посе'мъ i=рмо'съ: Jа='кw w=душевле'нному 
бж~iю кiвw'ту: Та'же вторы'й ли'къ пое'тъ то'йже 
припjь'въ пра'здника, и= i=рмо'съ. И= на кi'йждо тропа'рь 
пою'тъ припjь'вы пра'здника, на _о='ба ли^ка.

Пjь'снь f~.

I=рмо'съ: Jа='кw w=душевле'нному бж~iю кiвw'ту, да 
ника'коже ко'снется рука` скве'рныхъ. о_у=стнjь' же 
вjь'рныхъ бц\дjь немо'лчнw, гла'съ а='гг~ла воспjьва'юще 
съ ра'достiю да вопiю'тъ: и='стиннw вы'шши всjь'хъ 
_е=си`, дв~о чт\сая. [ Два'жды.]

А='гг~ли вхожде'нiе всеч\стыя зря'ще о_у=диви'шася: 
ка'кw со сла'вою вни'де во ст~а^я ст~ы'хъ.

Jа='кw пресвjь'тлую, бц\де чт\сая, душе'вныя чистоты` 
и=му'щи добро'ту, бл~года'тiю же бж~iею и=сполня'ема съ 
нб~се`, свjь'томъ присносу'щнымъ просвjьща'еши всегда` съ 
весе'лiемъ вопiю'щыя: и='стиннw вы'шши всjь'хъ _е=си`, 
дв~о чт\сая.

А='гг~ли вхожде'нiе дв~ы зря'ще о_у=диви'шася: ка'кw 
пресла'внw вни'де во ст~а^я ст~ы'хъ.

Прелета'етъ, бц\де, чт\сая чу'до твое` си'лу слове'съ: 
тjь'ло бо въ тебjь` поразумjьва'ю па'че сло'ва, тече'нiя 
грjьхо'внагw непрiя'тно. тjь'мже бл~года'рственнw вопiю` 
ти`: и='стиннw вы'шши всjь'хъ _е=си`, дв~о чт\сая.

А='гг~ли и= человjь'цы дв~ы вхожде'нiе почти'мъ: 
jа='кw со сла'вою вни'де во ст~а^я ст~ы'хъ.

Пресла'внw проwбразова'ше, чт\сая, зако'нъ тя` 
ски'нiю, и= бж~е'ственную ста'мну: стра'ненъ кiвw'тъ, и= 
катапета'сму, и= же'злъ: хра'мъ неразруши'мый, и= две'рь 
бж~iю. тjь'мже науча'ютъ тебjь` зва'ти: и='стиннw вы'шши 
всjь'хъ _е=си`, дв~о чт\сая.

А='гг~ли вхожде'нiе дв~ы зря'ще о_у=диви'шася: ка'кw 
бг~оуго'днjь вни'де во ст~а^я ст~ы'хъ.

Пjьснопоя` тебjь` провозглаша'ше дв~дъ, глаго'ля тя` 
дще'рь цр~е'ву, красото'ю добродjь'телей, w=десну'ю 
предстоя'щую бг~а, ви'дjьвъ тя` о_у=пещре'ну, тjь'мже 
пр\оро'чествуя вопiя'ше: и='стиннw вы'шши всjь'хъ _е=си`, 
дв~о чт\сая.

А='гг~ли взыгра'йте со ст~ы'ми, дв~ы сликовству'йте: 
бг~о_отрокови'ца бо вни'де во ст~а^я ст~ы'хъ.

Бг~опрiя'тну предзря` соломw'нъ, проповjь'да тя` 
_о='дръ цр~е'въ, живы'й и=сто'чникъ запеча'тствованъ, 
и=з\ъ негw'же нему'тная на'мъ произы'де вода`, вjь'рою 
вопiю'щымъ: и='стиннw вы'шши всjь'хъ _е=си`, дв~о чт\сая.

А='гг~ли и= человjь'цы дв~ы пjь'сньми да возвели'чимъ: 
бг~олjь'пнw бо вни'де во ст~а^я ст~ы'хъ.

Подае'ши дарова'нiй твою` тишину`, бц\де, души` мое'й, 
точа'щи жи'знь тебе` чту'щымъ по до'лгу, сама` 
защища'ющи, и= покрыва'ющи, и= соблюда'ющи, вопи'ти 
тебjь`: и='стиннw вы'шши всjь'хъ _е=си`, дв~о чт\сая.

Та'же а~-й ли'къ пое'тъ втора'гw канw'на припjь'въ 
пра'здника: Велича'й, душе` моя`, приведе'нную во хра'мъ 
гд\сень, и= бл~гослове'нную рука'ми i=ере'овыми. И= 
посе'мъ i=рмо'съ: Свjьтоно'сный _о='блакъ: И= вторы'й 
ли'къ пое'тъ то'йже припjь'въ пра'здника, и= i=рмо'съ, и= 
на тропарjь'хъ пое'мъ то'йже припjь'въ пра'здника.

И='нъ.

I=рмо'съ: свjьтоно'сный _о='блакъ, во'ньже всjь'хъ 
вл\дка, jа='кw до'ждь съ нб~се` на руно` сни'де, и= 
воплоти'ся на'съ ра'ди, бы'въ чл~вjь'къ безнача'льный, 
велича'емъ вси` jа='кw мт~рь бг~а на'шегw чт\сую. 
[Два'жды.]

Припjь'въ: Велича'й, душе` моя`, приведе'нную во 
хра'мъ гд\снь, и= бл~гослове'нную рука'ми i=ере'овыми.

И=з\ъ пра'ведныхъ произы'де i=wакi'ма и= а='нны, 
w=бjьща'нiя пло'дъ бг~о_отрокови'ца мр~i'а: и= jа='кw 
кади'ло прiя'тное, пло'тiю младе'нствующи, приво'дится во 
святи'лище ст~о'е, jа='кw ст~а'я во ст~ы'хъ w=бита'ти.

Младе'нствующую _е=стество'мъ, и= па'че _е=стества` 
jа='вльшуюся мт~рь бж~iю, восхва'лимъ пjь'сньми: въ 
хра'мъ бо зако'нный гд\су дне'сь приво'дится, въ воню` 
бл~гово'нiя прв\дныхъ, jа='кw пло'дъ дх~о'вный.

Со а='гг~ломъ, _е='же ра'дуйся, бц\дjь прили'чнjь 
возопiи'мъ вjь'рнiи: ра'дуйся, вседо'брая невjь'сто. 
ра'дуйся _о='блаче свjь'тлый, и=з\ъ негw'же на'мъ возсiя` 
гд\сь, во тьмjь` невjь'дjьнiя сjьдя'щымъ. ра'дуйся 
всjь'хъ наде'ждо.

Ст~ы'хъ ст~а'я, и= бг~омт~и мр~i'е, мл~твами твои'ми, 
чт\сая, свободи' ны w\т сjь'тей вра'жiихъ, и= вся'кiя 
_е='реси и= ско'рби, вjь'рнw покланя'ющыяся w='бразу 
ст~а'гw твоегw` зра'ка.

Пjь'снь досто'йну бц\дjь вся` тва'рь со а='гг~ломъ 
гаврiи'ломъ взыва'етъ, вопiю'ще: ра'дуйся, мт~и бж~iя 
всенепоро'чная, _е='юже и=зба'вихомся пе'рвыя кля'твы, 
бы'вше нетлjь'нiя _о='бщницы.

Херувi^мъ пребо'льши, и= серафi^мъ вы'шши, и= ши'рши 
нб~съ jа=ви'лася _е=си`, дв~о: jа='кw невмjь'стнаго 
всjь'ми, во о_у=тро'бjь вмjьсти'вши бг~а на'шего, и= 
ро'ждши несказа'ннw, _е=го'же моли` прилjь'жнw w= на'съ.

Тр\оченъ:

Припjь'въ: Велича'й, душе` моя`, трiv"поста'снагw и= 
нераздjь'льнагw бж~ества` держа'ву.

Трiv"поста'сное _е=стество`, и= нераздjь'льную сла'ву, 
и= въ бж~ествjь` _е=ди'номъ пое'мую непреста'ннw, на 
нб~си` и= на земли`, тр\оцу неразлу'чную просла'вимъ, съ 
сн~омъ _о=ц~у`, и= дх~у покланя'ющеся бл~гоче'стнw.

Бг~оро'диченъ:

Велича'й, душе` моя`, чт\снjь'йшую и= сла'внjьйшую 
го'рнихъ во'инствъ, дв~у преч\стую бц\ду.

Под\ъ твое` бл~гоутро'бiе прибjьга'ющыя вjь'рнw, и= 
покланя'ющыяся бл~гоче'стнw сн~у твоему`, дв~о 
бг~ороди'тельнице, jа='кw бг~у и= гд\су мi'ра, моли'ся 
w\т тли` и= бjь'дъ и=зба'вити, и= вся'ческихъ 
и=скуше'нiй.

Та'же _о='ба ли^ка вку'пjь соше'дшеся, пою'тъ 
припjь'въ а~-гw канw'на: А='гг~ли вхожде'нiе преч\стыя:

И= посе'мъ.

I=рмо'съ: Та'инство стра'нное ви'жу и= пресла'вное: 
нб~о, верте'пъ: престо'лъ херувi'мскiй, дв~у: jа='сли, 
вмjьсти'лище, въ ни'хже возлеже` невмjьсти'мый хр\сто'съ 
бг~ъ, _е=го'же воспjьва'юще велича'емъ.

Свjьти'ленъ:

Подо'бенъ: Ж_ены` о_у=слы'шите:

Ю='же дре'вле предвозвjьсти` пр\оро'ческое сосло'вiе, 
ста'мну и= же'злъ и= скрижа'ль, и= несjько'мую го'ру, 
мр~i'ю бг~о_отрокови'цу, вjь'рнw да восхва'лимъ: дне'сь 
бо вво'дится во ст~а^я ст~ы'хъ, воспита'тися гд\су. [ 
Три'жды.]

На хвали'техъ стiхи^ры, на д~, гла'съ а~:

Подо'бенъ: Нб\сныхъ чинw'въ:

 Свjьщенw'сицы дjь^вы приснодв~у свjь'тлw 
провожда'юще, пр\оро'чествуютъ и='стиннw дх~омъ бу'дущее: 
хра'мъ бо бж~iй бц\да су'щи, въ хра'мъ со сла'вою 
дjь'вственною, младе'нствующи, вво'дится.

W=бjьща'нiя ст~а'гw, и= пло'дъ бл~госла'вный, бц\да 
вои'стинну jа=ви'ся мi'ру, jа='кw всjь'хъ превы'шшая, 
jа='же бл~гоч\стнw приводи'ма въ хра'мъ бж~iй, мл~тву 
ро'ждшихъ и=сполня'етъ, соблюда'ема бж~е'ственнымъ 
дх~омъ.

Нб\снымъ воспита'на дв~о хлjь'бомъ вjь'рнw въ хра'мjь 
гд\сни, родила` _е=си` мi'ру жи'зни хлjь'бъ, сло'во, 
_е=му'же jа='кw хра'мъ и=збра'нный и= всенепоро'чный, 
пред\ъwбручи'лася _е=си` дх~омъ та'инственнw, w=бручена` 
бг~у и= _о=ц~у`.

Да w\тве'рзется две'рь бг~опрiя'тнагw хра'ма: хра'мъ 
бо всjь'хъ цр~я`, и= престо'лъ, дне'сь со сла'вою вну'трь 
прiе'мъ, i=wакi'мъ возлага'етъ w=святи'въ гд\су, w\т 
негw` и=збра'нную въ мт~рь себjь`.

Сла'ва, и= ны'нjь: Гла'съ в~:

[Леw'нта маi'стwра:] Дне'сь въ хра'мъ приво'дится 
всенепоро'чная дв~а, во _о=би'телище всецр~я` бг~а, и= 
всея` жи'зни на'шея пита'теля: дне'сь чт\сjь'йшая 
ст~ы'ня, jа='кw трилjь'тствующая ю='ница, во ст~а'я 
ст~ы'хъ вво'дится, то'й возопiи'мъ jа='кw а='гг~лъ: 
ра'дуйся _е=ди'на въ жена'хъ бл~гослове'нная.

Славосло'вiе вели'кое. И= w\тпу'стъ.

[зри`] Зна'менаются же бра'тiя w\т i=ере'а ст~ы'мъ 
_е=ле'емъ. И= пое'мъ стiхи'ру самогла'сну пра'здника, 
ю='же хо'щетъ _е=кклисiа'рхъ.



На лiтургi'и.

бл~ж_е'нна w\т канw'на, пjь'снь г~-я, д~-гw гла'са, и= 
s~-я, а~-гw гла'са, на и~. по вхо'дjь тропа'рь 
пра'здника: сла'ва, и= ны'нjь, конда'къ. прокi'менъ, 
гла'съ г~, пjь'снь бц\ды: вели'читъ душа` моя` гд\са: 
Стi'хъ: Jа='кw призрjь` на смире'нiе рабы` своея`: 
А=по'столъ ко _е=вре'_емъ, зача'ло т~к. А=ллилу'iа, 
гла'съ и~: Слы'ши дщи` и= ви'ждь, и= приклони` о_у='хо 
твое`. Стi'хъ: Лицу` твоему` помо'лятся бога'тiи 
лю'дстiи. _Е=v\глiе луки`, зача'ло н~д. Прича'стенъ: 
Ча'шу сп~се'нiя прiиму`:

А='ще же случи'тся пра'здникъ се'й въ недjь'лю, и= 
пое'мъ всю` слу'жбу, ве'черъ и= о_у='трw, и= на 
лiтургi'и, jа='коже септе'мврiа во и~ де'нь. То'чiю по 
_е=v\глiи припjь'въ бц\дjь, и= катава'сiа: Хр\сто'съ 
ражда'ется:


