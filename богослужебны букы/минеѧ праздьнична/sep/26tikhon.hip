<::рус>Оцифровка: Максим Е. Плякин

Источник: <::слав>Слу'жба и='же во ст~ы'хъ _о=ц~у` 
на'шему святи'телю тv'хwну, патрiа'рху всерwссi'йскому, на 
де'нь пра'зднованiя па'мяти _е=гw` (сентября` к~s). Москва`, 
#в~. По бл~гослове'нiю митрополi'та крути'цкагw и= 
коло'менскагw i=увена'лiя. <::рус>По заказу Иоанно-
Богословского храма с. Слотино и при поддержке Сергиево-
Посадского благочиния.

<::слав>

%<Сентября` въ к~s де'нь%>

%<СЛУ'ЖБА%>

%<и='же во ст~ы'хъ _о=ц~у` на'шему%>

%<СВЯТИ'ТЕЛЮ ТV'ХWНУ,%>

%<патрiа'рху всерwссi'йскому%>

%<На вели'цjьй вече'рни: Б%>л~же'нъ му'жъ: %<а~-й 
а=нтiфw'нъ.%>

%<На Г%>д\си, воззва'хъ: %<стiхи^ры, гла'съ s~:%>

%<З%>емля` пско'вская просла'вися,* jа='кw въ ма'лjьмъ 
селе'нiи кли'нjь* w\т благочести'вагw ко'рене пло'дъ 
благокра'сенъ прозябе`,* васi'лiй, _о=троча` благонра'вное,* 
ст~и'телю вели'кому тезоимени'тое.* въ се'мъ же и='мени 
ве'лiй, jа='кw цр\ственный,* пу'ть _е=му` преднарече'ся.

%<Б%>лагочести'вый i=ере'й i=wа'ннъ,* _о=те'цъ тво'й, 
ст~и'телю,* w\ткрове'нiя ди'внагw сподо'бися,* _е=гда` ма'ти 
_е=гw` почи'вшая* во снjь` _е=му` jа=ви'ся* и= тя`, _е=ще` 
ти` _о='троку су'щу,* _е=ди'нагw w\т трiе'хъ бра'тiй* 
вели'ка преднарече`.

%<И=%>змла'да цр~ковь бж~iю возлюби'въ* и= благоче'стiя 
вожделjь'въ, ст~е,* въ дх~о'внjьмъ вертогра'дjь* во сло'вjь 
бж~iи,* _о=ч~ескихъ и= благочести'выхъ писа'нiихъ* нача'тъ 
поуча'тися.

%<Ч%>то` о_у='бw сотворю`,* кi'имъ _о='бразомъ житiя` 
моегw`* тебjь`, вл\дцjь и= бг~у, до'брjь послужу`,* кi'ими 
по'двиги, тебjь` содjь'йствующу,* ду'шу мою` w\т грjь^хъ 
w=чи'щу;* въ мjь'ру во'зраста прише'дъ,* сле'знw взыва'лъ 
_е=си` ко гд\су, бл~же'ннjь тv'хwне.

%<Сла'ва, гла'съ и~:%>

%<П%>у'ть дв\ства, нищеты`,* своея` вw'ли w\тсjьче'нiя* 
и=збра'лъ _е=си`, бл~же'нне,* и='ноческое постриже'нiе 
прiи'мъ,* въ не'мже и='менемъ тv'хwнъ нарече'нъ бjь`,* да 
путе'мъ благоче'стiя ст~и'теля задо'нскагw ше'ствуеши.

%<И= ны'нjь, бг~оро'диченъ, гла'съ то'йже:%>

%<Ц%>р~ь нб\сный за чл~вjьколю'бiе на земли` jа=ви'ся, 
и= съ человjь'ки поживе`: w\т дв~ы бо ч\стыя пло'ть 
прiе'мый, и= и=з\ъ нея` проше'дый съ воспрiя'тiемъ: _е=ди'нъ 
_е='сть сн~ъ, сугу'бъ _е=стество'мъ, но не v=поста'сiю. 
тjь'мже соверше'нна того` бг~а, и= соверше'нна чл~вjь'ка 
вои'стинну проповjь'дающе, и=сповjь'дуемъ хр\ста` бг~а 
на'шего: _е=го'же моли` мт~и безневjь'стная, поми'ловатися 
душа'мъ на'шымъ.

%<Вхо'дъ. Прокi'менъ дне`. Чт_е'нiя г~.%>

%<При'тчей чте'нiе.%>

Па'мять пра'веднагw съ похвала'ми, и= бл~гослове'нiе 
гд\сне на главjь` _е=гw`.* Бл~же'нъ чл~вjь'къ, и='же 
w=брjь'те прему'дрость: и= сме'ртенъ, и='же о_у=вjь'дjь 
ра'зумъ.* Лу'чше бо сiю` купова'ти, не'жели зла'та и= 
сребра` сокрw'вища.* Честнjь'йшая же _е='сть ка'менiй 
многоцjь'нныхъ: все' же честно'е недосто'йно _е=я` _е='сть.* 
Долгота' бо дне'й, и= лjь^та живота` въ десни'це _е=я`: въ 
шу'йцjь же _е=я` бога'тство и= сла'ва.* w\т о_у='стъ _е=я` 
и=схо'дитъ пра'вда, закw'нъ же и= ми'лость на я=зы'цjь 
но'ситъ.* Послу'шайте о_у=`бо мене`, w= ча^да, честна^я бо 
реку`: и= бл~же'нъ чл~вjь'къ, и='же пути^ моя^ сохрани'тъ:* 
и=схо'ди бо мои`, и=схо'ди живота`, и= о_у=готовля'ется 
хотjь'нiе w\т гд\са.* Сегw` ра'ди молю` ва'съ, и= предлага'ю 
мо'й гла'съ сыновw'мъ человjь'ч_ескимъ:* jа='кw а='зъ 
прему'дрость о_у=стро'ихъ, совjь'тъ и= ра'зумъ и= смы'слъ 
а='зъ призва'хъ.* мо'й совjь'тъ и= о_у=твержде'нiе, мо'й 
ра'зумъ, моя' же крjь'пость.* А='зъ мене` лю'бящыя люблю`, 
и='щущiи же мене` w=бря'щутъ блг\дть.* Разумjь'йте о_у='бw 
неsло'бивiи кова'рство, ненака'заннiи же, прилага'йте 
сердца`.* Послу'шайте мене` и= па'ки, честна^я бо реку`: и= 
w\тве'рзу w\т о_у=сте'нъ пра^вая,* jа='кw и='стинjь 
поучи'тся горта'нь мо'й, м_е'рзки же предо мно'ю о_у=стны` 
лжи^выя.* Съ пра'вдою вси` глагw'лы о_у='стъ мои'хъ: 
ничто'же въ ни'хъ стро'потно, ниже` развраще'нно.* Вся^ 
пра^ва су'ть разумjьва'ющымъ, и= прw'ста w=брjьта'ющымъ 
ра'зумъ.* Науча'ю бо ва'съ и='стинjь, да бу'детъ w= гд\сjь 
наде'жда ва'ша, и= и=спо'лнитеся дх~а.

%<При'тчей чте'нiе.%>

%<О_у=%>ста` пра'веднагw ка'плютъ прему'дрость, я=зы'къ 
же непра'веднагw поги'бнетъ.* О_у=стнjь` муже'й прв\дныхъ 
ка'плютъ благода^ти, о_у=ста' же нечести'выхъ 
развраща'ются.* Мjь^рила льсти^вая, ме'рзость пред\ъ 
господ_е'мъ, вjь'съ же пра'ведный прiя'тенъ _е=му`.* 
и=дjь'же а='ще вни'детъ досажде'нiе, та'мо и= безче'стiе: 
о_у=ста' же смире'нныхъ поуча'ются прему'дрwсти.* 
Соверше'нiе пра'выхъ наста'витъ и=`хъ, и= поползнове'нiе 
w\трица'ющихся о_у=пасе'тъ и=`хъ.* не по'льзуютъ и=мjь^нiя 
въ де'нь jа='рости, пра'вда же и=зба'витъ w\т см_е'рти.* 
О_у='меръ пра'ведный, w=ста'ви раска'янiе: нару'чна же 
быва'етъ и= посмjья'тельна нечести'выхъ па'губа.* Пра'вда 
непоро'чнагw и=справля'етъ пути^, въ нече'стiе же па'даетъ 
непра'вда.* Пра'вда муже'й пра'выхъ и=зба'витъ и=`хъ: 
безсовjь'тiемъ же плjьня'ются беззако'ннiи.* Сконча'вшуся 
му'жу пра'ведну, не поги'бнетъ наде'жда: похвала' же 
нечести'выхъ поги'бнетъ.* Прв\дникъ w\т ло'ва о_у=бjь'гнетъ, 
въ негw'же мjь'сто предае'тся нечести'вый.* Во о_у=стjь'хъ 
нечести'выхъ сjь'ть гра'жданwмъ, чу'вство же прв\дныхъ 
бл~госпjь'шное.* Во бл~ги'хъ прв\дныхъ и=спра'вится гра'дъ, 
и= въ поги'бели нечести'выхъ ра'дованiе.* Во благослове'нiи 
пра'выхъ возвы'сится гра'дъ, о_у=сты' же нечести'выхъ 
раскопа'ется.* Руга'ется гра'жданwмъ лише'нный ра'зума, 
му'жъ же му'дрый безмо'лвiе во'дитъ.

%<Прему'дрwсти соломw'ни чте'нiе.%>

%<П%>ра'ведникъ а='ще пости'гнетъ сконча'тися, въ поко'и 
бу'детъ.* Ста'рость бо честна` не многолjь'тна, ниже` въ 
числjь` лjь'тъ и=счита'ется:* Сjьди'на же _е='сть му'дрость 
человjь'кwмъ, и= во'зрастъ ста'рости житiе` нескве'рное.* 
Бл~гоуго'денъ бг~ови бы'въ, возлю'бленъ бы'сть, и= жи'вый 
посредjь` грjь^шникъ преста'вленъ бы'сть:* Восхище'нъ 
бы'сть, да не sло'ба и=змjьни'тъ ра'зума _е=гw`, и=ли` 
ле'сть прельсти'тъ ду'шу _е=гw`.* Раче'нiе бо sло'бы 
помрача'етъ дw'брая, и= паре'нiе по'хоти премjьня'етъ 
о_у='мъ неsло'бивъ:* Сконча'вся вма'лjь и=спо'лни лjь'та 
дw'лга: О_у=гw'дна бо бjь` гд\севи душа` _е=гw`, сегw` ра'ди 
потща'ся w\т сре'ды лука'вствiя.* Лю'дiе же ви'дjьвше, и= не 
разумjь'вше, ниже` поло'жше въ помышл_е'нiи таково'е,* 
jа='кw бл~года'ть и= ми'лость въ прп\дбныхъ _е=гw`, и= 
посjьще'нiе во и=збра'нныхъ _е=гw`.

%<На лiтi'и стiхи^ры, гла'съ г~:%>

%<В%>о гра'дjь торопцjь`, во хра'ме бж~iи,* и=дjь'же 
роди'тель тво'й служа'ше,* благоче'стiю въ ю='ныхъ 
лjь'тjьхъ* поуча'лся _е=си`, ст~и'телю.

%<Т%>и'хъ нра'вомъ,* кро'токъ и= смире'нъ ср\дцемъ* 
вои'стину пред\ъ бг~омъ и= людьми` jа=ви'лся _е=си`,* и='го 
хр\сто'во чре'зъ все` житiе` до'брjь пронесы'й,* во 
_о=би'телехъ нб\сныхъ о_у=поко'ился _е=си`, бл~же'нне:* 
моли'ся ны'нjь и= w= на'съ,* да и= мы` на зе'мли до'брjь 
пожи'вше,* цр\ствiя бж~iя наслjь'дницы бы'ти сподо'бимся.

%<Сла'ва, гла'съ и~:%>

%<Б%>г~ъ тя` возвели'чи, ст~и'телю _о='ч~е тv'хwне,* 
первоiера'рха цр~кве своея` поста'вивъ,* ты' же жре'бiй 
служе'нiя сегw`* jа='кw во'лю благу'ю _е=гw` воспрiи'мъ,* въ 
первост~и'тельстjьмъ по'двизjь твое'мъ* при'снw ревнова'лъ 
_е=си` w= сла'вjь* _о=ц~а` и= сн~а и= ст~а'го дх~а,* тр\оцы 
_е=диносу'щныя и= нераздjь'льныя.

%<И= ны'нjь, бг~оро'диченъ, гла'съ то'йже:%>

%<К%>ъ тебjь`, w= бг~ома'ти,* вси` ны'нjь сле'знw 
взыва'емъ:* вонми` предста'тельству ст~и'теля тv'хwна w= 
на'съ* и= сн~у твоему` моли^твы вознеси`* w= спасе'нiи ду'шъ 
на'шихъ.

%<На стiхо'внjь стiхи^ры, гла'съ в~:%>

%<Jа='%>коже свjьща` на свjь'щницjь свjь'титъ всjь^мъ,* 
та'кw ты` благоче'стiемъ сiя'я, бл~же'нне,* поста'вленъ 
бы'сть гд\семъ во _е=п\скпа зе'мли хо'лмскiя,* да свjь'тwмъ 
хр\сто'ва о_у=че'нiя* w=сiява'еши лю'ди, въ не'й живу'щыя.

%<Стi'хъ: О_у=%>ста` моя^ возглаго'лютъ прему'дрость,* 
и= поуче'нiе се'рдца моегw` ра'зумъ.

%<Б%>г~ъ благослови` и= w=святи` тя`, земле` 
а=мерика'нская,* правосла'внымъ бо лю'демъ твои^мъ, во 
w=гра'дjь рwссi'йскiя цр~кве су'щимъ,* бл~же'ннагw тv'хwна 
_е=п\скпа даде`,* то'й мно'гими хра^мы лице` твое` 
о_у=краси`,* и= jа='кw бг~ому'дрый сщ~еннонача'льникъ* 
па'ству свою` ко хр\сту` приведе`.

%<Стi'хъ: Б%>лаговjьсти'хъ пра'вду,* въ цр~кви 
вели'цjьй.

%<С%>т~i'и вси` зе'мли jа=росла'вскiя,* срjьта'йте 
i=ера'рха до'бра,* тv'хwна бл~же'ннагw,* то'й бо, jа='коже 
и= вы`, мнw'гiя труды` здjь` понесе`,* и= ны'нjь тщи'тся 
вку'пjь съ ва'ми моли'тися хр\сту` бг~у* спасти'ся душа'мъ 
на'шымъ.

%<Сла'ва, гла'съ д~:%>

%<З%>емля` лито'вская просла'вися* прише'ствiемъ 
твои'мъ, бл~же'нне,* лю'дiе же правосла'внiи, въ не'й 
су'щiи,* jа='кw свjьти'льника вjь'ры и= благоче'стiя тя` 
прiя'ша,* и= въ поклоне'нiи трiеди'ному бг~у* тобо'ю 
о_у=тверди'шася,* ст~и'тельскiй же w=мофо'ръ тво'й,* 
наде'жный покро'въ и= защи'та w\т sлы'хъ w=бстоя'нiй тjь'мъ 
jа=ви'ся.

%<И= ны'нjь, бг~оро'диченъ, гла'съ то'йже:%>

%<П%>ри'зри на мол_е'нiя твои'хъ ра^бъ всенепоро'чная, 
о_у=толя'ющи лю^тая на ны` воста^нiя, вся'кiя ско'рби на'съ 
и=змjьня'ющи: тя' бо _е=ди'ну тве'рдое и= и=звjь'стное 
о_у=твержде'нiе и='мамы, и= твое` предста'тельство 
стяжа'хомъ. да не постыди'мся вл\дчце, тя` призыва'ющiи, 
потщи'ся на о_у=моле'нiе, тебjь` вjь'рнw вопiю'щихъ: 
ра'дуйся вл\дчце, всjь'хъ по'моще, ра'досте и= покро'ве, и= 
сп~се'нiе ду'шъ на'шихъ.

%<Тропа'рь, гла'съ а~:%>

%<А=%>п\сльскихъ преда'нiй ревни'теля* и= хр\сто'вы 
цр~кве па'стыря до'браго,* ду'шу свою` за _о='вцы 
положи'вшаго,* жре'бiемъ бж~iимъ и=збра'ннаго* 
всерwссi'йскагw патрiа'рха тv'хwна восхва'лимъ,* и= къ нему` 
съ вjь'рою и= о_у=пова'нiемъ возопiи'мъ:* предста'тельствомъ 
ст~и'тельскимъ ко гд\су* цр~ковь ру'сскую въ тишинjь` 
соблюди`,* расточ_е'нная ча^да _е=я` во _е=ди'но ста'до 
собери`,* w\тступи'вшыя w\т пра'выя вjь'ры къ покая'нiю 
w=брати`,* страну` на'шу w\т междоусо'бныя бра'ни сохрани`,* 
и= ми'ръ бж~iй лю'демъ и=спроси`.

%<На о_у='тр_ени, на Б%>г~ъ гд\сь: %<тропа'рь ст~а'гw 
два'жды.%>

%<Сла'ва, и= ны'нjь, бг~оро'диченъ, гла'съ а~:%>

%<Г%>аврiи'лу вjьща'вшу тебjь` дв~о, ра'дуйся, со 
стра'хомъ воплоща'шеся всjь'хъ вл\дка, въ тебjь` ст~jь'мъ 
кiвw'тjь, jа='коже рече` прв\дный дв~дъ: jа=ви'лася _е=си` 
ши'ршая нб~съ, поноси'вши зижди'теля твоего`. сла'ва 
все'льшемуся въ тя`: сла'ва проше'дшему и=з\ъ теб_е`: сла'ва 
свободи'вшему на'съ рж\ство'мъ твои'мъ.

%<По а~-й стiхоло'гiи сjьда'ленъ, гла'съ в~:%>

%<Ж%>е'злъ первост~и'тельскiй дерзнове'ннw прiя'лъ 
_е=си`, свя'те,* да jа='кw до'брый па'стырь, небоя'зненнw въ 
по'двизjь твое'мъ ше'ствуя,* заблу^ждшая горохи^щная 
_о=вча'та _о=бря'щеши,* та'тьми похи'щ_енная во дво'ръ 
_о='вчiй па'ки возврати'ши,* многоразли'чными боле'зньми и= 
неду^ги w=бдержи^мыя до'брjь о_у=врачу'еши* и= всjь` 
хр\сто'во ста'до слове'сныхъ _о=ве'цъ* въ и='стинjь и= 
пра'вдjь о_у=пасе'ши.

%<Сла'ва, и= ны'нjь, бг~оро'диченъ, гла'съ то'йже:%>

%<П%>окры'й на'съ всемо'щнымъ покро'вомъ твои'мъ,* 
всеми'лостивая вл\дчце бц\де,* защити` на'съ w\т вся'кихъ 
сjьте'й вра'жiихъ,* даде'ся бо ти` благода'тная си'ла,* 
jа='кw ро'ждшей вл\дку хр\ста` и= сп~са ду'шъ на'шихъ.

%<По в~-й стiхоло'гiи сjьда'ленъ, гла'съ _е~:%>

%<Б%>лагодаре'нiе бг~у* воздади'те, лю'дiе рwссi'йстiи,* 
то'й бо проба'вилъ _е='сть ми'лость свою` ва'мъ,* тv'хwна 
блаже'ннагw* первоiера'рха цр~кве своея` поста'ви,* да во 
дни` и=спыта'нiй* w=бря'щете въ не'мъ w='бразъ вjь'ры,* w\т 
навjь'тwвъ вра'жiихъ неколе'блемый,* нело'жнагw о_у=пова'нiя 
на по'мощь бж~iю,* и= лю'бовiю хр\сто'вою и=спо'лненный.

%<Сла'ва, и= ны'нjь, бг~оро'диченъ, гла'съ то'йже:%>

%<О_у=%>толи`, вл\дчце,* бwлjь'зни ду'шъ на'шихъ,* 
ра'достiю благода'тною w= тебjь` и=спо'лни с_ердца` на'ша,* 
на тя' бо надjь'ющiися,* прича^стницы жи'зни вjь^чныя 
бу'демъ.

%<_Псало'мъ рл~д: Х%>вали'те и='мя гд\сне:

%<Велича'нiе:%>

%<В%>елича'емъ тя`, ст~лю _о='ч~е тv'хwне, и= чти'мъ 
ст~у'ю па'мять твою`, ты' бо мо'лиши за на'съ хр\ста` бг~а 
на'шего.

%<И=збра'нный _псало'мъ:%>

%<О_у=%>слы'шите сiя^ вси` jа=зы'цы, внуши'те вси` 
живу'щiи по вселе'ннjьй. О_у=ста` моя^ возглаго'лютъ 
прему'дрость, и= поуче'нiе се'рдца моегw` ра'зумъ. 
Прiиди'те, ча^да, послу'шайте мен_е`, стра'ху гд\сню научу` 
ва'съ. Бл~говjьсти'хъ пра'вду въ цр~кви вели'цjьй. И='стину 
твою` и= спасе'нiе твое` рjь'хъ. Повjь'мъ и='мя твое` 
бра'тiи мое'й, посредjь` цр~кве воспою' тя`. О_у=слы'шати 
ми` гла'съ хвалы` твоея`, и= повjь'дати вся^ чудеса` твоя^. 
Гд\си, возлюби'хъ бл~голjь'пiе до'му твоегw`, и= мjь'сто 
селе'нiя сла'вы твоея`. Возненави'дjьхъ цр~ковь 
лука'внующихъ, и= съ нечести'выми не ся'ду. Jа='кw 
сохрани'хъ пути^ гд\сни, и= не нече'ствовахъ w\т бг~а 
моегw`. О_у=ста` пра'веднагw поуча'тся прему'дрости, и= 
я=зы'къ _е=гw` возглаго'летъ су'дъ. Пра'вда _е=гw` 
пребыва'етъ въ вjь'къ вjь'ка. Сщ~е'нницы твои` w=блеку'тся 
пра'вдою, и= преподо'бнiи твои` возра'дуются. Бл~же'ни 
живу'щiи въ дому` твое'мъ, въ вjь'ки вjькw'въ восхва'лятъ 
тя`.

%<Сла'ва, и= ны'нjь: А=%>ллилу'iа, %<три'жды.%>

%<По полv"еле'и сjьда'ленъ, гла'съ и~:%>

%<П%>рiиди'те, вjь'рнiи,* согла'сно вси` восхва'лимъ 
ст~и'теля преди'внаго,* сщ~еннонача'льника цр~кве 
рwссi'йскiя бг~ому'драго,* тv'хwна бл~же'ннагw,* и='же 
досто'йнw и='го хр\сто'во* чре'зъ всjь` житiе` свое` 
понесе`,* и= ны'нjь во _о=би'телjьхъ _о=ц~а` нб~е'снагw 
водвори'вся,* мо'лится w= спасе'нiи ду'шъ на'шихъ.

%<Сла'ва, и= ны'нjь, бг~оро'диченъ, гла'съ то'йже:%>

%<Б%>у'ди благослове'нъ де'нь и= ча'съ,* во'ньже 
благоволи` гд\сь* тобо'ю, прч\стая бц\де,* jа=ви'ти сп~са 
мi'ру,* си'мъ же на'мъ и=мjь'ти тя`* jа='кw дерзнове'нную 
предста'тельницу* и= хода'таицу пред\ъ сн~омъ твои'мъ* w= 
спасе'нiи ду'шъ на'шихъ.

%<Та'же степ_е'нна, а~-й а=нтiфw'нъ д~-гw гла'са:%>

%<W\т%> ю='ности моея` мно'зи бо'рютъ мя` стра^сти, но 
са'мъ мя` заступи`, и= спаси` сп~се мо'й.

%<Н%>енави'дящiи сiw'на, посрами'теся w\т гд\са, jа='кw 
трава' бо _о=гне'мъ бу'дете и=зсо'хше.

%<Сла'ва: С%>т~ы'мъ дх~омъ вся'ка душа` живи'тся, и= 
чистото'ю возвыша'ется, свjьтлjь'ется тр\оческимъ 
_е=ди'нствомъ сщ~еннота'йнjь.

%<И= ны'нjь, то'йже.%>

%<Прокi'менъ, гла'съ д~:%>

%<В%>ознесо'хъ и=збра'ннагw* w\т люде'й мои'хъ.

%<Стi'хъ: _Е=%>ле'емъ мои'мъ пома'захъ _е=го`.

%<Е=v\глiе i=wа'нна, зача'ло л~s. Та'же, _псало'мъ н~.%>

%<По н~-мъ _псалмjь` стiхи'ра, гла'съ s~:%>

%<Ц%>р~ковь бж~iю и= ча'дъ _е=я` преи'скреннjь любя'й,* 
и= къ по'льзjь тjь'хъ дjья^нiя своя^ всемjь'рнw направля'я,* 
же'ртвеннw и= дерзнове'ннw,* jа='коже дре'вле мwv"се'й,* 
гд\су взыва'лъ _е=си`, ст~и'телю:* о_у='не мнjь`, вл\дко,* 
да забве'нiю преда'стся и='мя мое` въ человjь'цjьхъ,* но 
спасе'на бу'детъ цр~ковь твоя` во _о=те'чествiи мое'мъ,* и= 
и=зся'кнутъ пото'цы кро'ве мч~нкъ,* зе'млю рwссi'йскую 
_о=би'льнw w=багри'вшiи.

%<Канw'нъ ст~ля, гла'съ s~.%>

%<Пjь'снь а~. i=рмо'съ:%>

%<Jа='%>кw по су'ху, пjьшеше'ствовавъ i=и~ль,* по 
бе'зднjь стопа'ми,* гони'теля фараw'на* ви'дя потопля'ема,* 
бг~у побjь'дную пjь'снь пои'мъ, вопiя'ше.

%<Jа='%>кwже плw'дъ кра'сный спаси'тельнагw сjь'янiя 
бж~iя* jа=ви'лся _е=си` въ цр~кви, ст~и'телю хр\сто'въ,* 
роди'телей благочести'выхъ, i=ере'я i=wа'нна и= а='нны, 
бы'въ w\трасль преди'вная.

%<П%>редрече'нiе ди'вное во снjь` _о=тцу` твоему`* w= 
гряду'щемъ вели'чiи твое'мъ, _е=ще` ти` _о='троку су'щу, по 
мно'зjьхъ лjь'тjьхъ сбы'стся,* зане` вои'стину вели'кiй 
господи'нъ рwссi'йскiя це'ркве jа=ви'лся _е=си`, бл~же'ннjь.

%<W='%>бразъ кро'тости, смире'нiя и= любве` w= гд\сjь 
jа=вля'я,* до'брый помо'щникъ ю='нымъ другw'мъ твои'мъ бы'лъ 
_е=си`, бл~же'ннjь:* сегw` ра'ди и= тi'и, _е=ще` ти` 
_о='троку су'щу, а=рхiере'я бж~iя прореко'ша тя`.

%<Бг~оро'диченъ: С%>паси` на'съ w\т вся'кихъ бjь'дъ, 
всеми'лостивая вл\дчцjь бц\де,* и= твои'ми моли'твами къ 
сн~у твоему` и= бг~у на'шему,* и=сцjьли` w\т грjьхw'вныя 
бwлjь'зни стра'ждущыя ду'ши на'ша.

%<Пjь'снь г~. i=рмо'съ:%>

%<Н%>jь'сть ст~ъ,* jа='коже ты`, гд\си бж~е мо'й,* 
вознесы'й рw'гъ вjь'рныхъ твои'хъ бл~же,* и= о_у=тверди'вый 
на'съ на ка'мени* и=сповjь'данiя твоегw`.

%<В%>ъ вертогра'дjьхъ духо'вныхъ* правосла'внw 
бг~осло'вити, и= сло'во бж~iе и=ны'ми я=зы'ки глаго'лати* 
поуча'лся _е=си` прилjь'жно, бл~же'нне,* и= сiе` въ 
цр~ко'внjьмъ служе'нiи твое'мъ до'брый плw'дъ принесе`.

%<Е=%>гда` вл\дка гд\сь w=б\ъя^тiя _о='ч~а w\тве'рзе 
ти`,* и= jа='кw возлю'бленна сы'на, во и='ночествjь тv'хwна, 
прiя'тъ тя`,* тогда` нача'льника въ вертогра'дjьхъ 
духо'вныхъ пско'ва и= каза'ни поста'вити тя` благоволи`,* да 
правосла^вныя _о='троки бг~ому'дрiю и= хр\стiа'нскому 
благоче'стiю нау'чиши, бл~же'ннjь.

%<Х%>о'лмскую па'ству до'брjь о_у=пра'вити призва` тя` 
вл\дка хр\сто'съ,* тjь'мже и= нача'ло положи` 
ст~и'т_ельскимъ подвигw'мъ твои^мъ,* да въ ни'хъ 
о_у=крjьпля'яся, и=зря'денъ а=рхiере'й всерwссi'йскiя цр~кве 
jа=ви'шися, бл~же'ннjь.

%<Бг~оро'диченъ: М%>нw'жества грjьхw'въ лю'тjь 
w=бдержа'тъ ду'шы на'шя,* ты' же, преч\стая бг~ома'ти, 
моли'твами твои'ми ко и='же w\т теб_е` ро'ждшемуся* 
плjьне'нiя сегw` грjьхо'внагw и=зба'ви, и= на стезю` 
спасе'нiя наста'ви на'съ.

%<Сjьда'ленъ, гла'съ а~:%>

%<Д%>о'брому _е=v\гльскому па'стырю подража'я,* 
дерзнове'ннw во дво'ръ _о='вчiй вше'лъ _е=си`, ст~и'телю,* 
и= своя^ _о='вцы глаша'я по и='мени,* во w=гра'дjь 
цр~ко'внjьй ты^я невреди'мw соблю'лъ _е=си`.

%<Сла'ва, и= ны'нjь, бг~оро'диченъ, гла'съ то'йже:%>

%<К%>ъ тебjь`, _w бг~ома'ти,* моли'твеннw мы` ны'нjь 
прибjьга'емъ,* и= предста'тельства твоегw` пред\ъ сн~омъ 
твои'мъ* о_у=се'рдно про'симъ:* w\т грjьхо'внагw 
лови'тельства сохрани` на'съ* и= на пу'ть спасе'нiя 
наста'ви.

%<Пjь'снь д~. i=рмо'съ:%>

%<Х%>р\сто'съ моя` си'ла,* бг~ъ и= гд\сь,* честна'я 
цр~ковь* бг~олjь'пнw пое'тъ взыва'ющи,* w\т смы'сла чи'ста 
w= гд\сjь пра'зднующи.

%<С%>мотрjь'нiю бж~iю слjь'дуя, велjь'нiю ма'тере цр~кве 
повину'яся,* земли` да'льнiя а=мерика'нскiя дости'глъ 
_е=си`,* и= та'мw но'вую па'ству: люде'й а=леу'тскихъ, 
крео'льскихъ, кена'йскихъ,* во w=гра'дjь хр\сто'вы цр~кве 
jа='кw до'брый па'стырь соблю'лъ _е=си`,* тv'хwне 
бл~же'ннjь.

%<Р%>а'дуйтеся и= веселите'ся, вjь^рная ча^да цр~кве 
рwссi'йскiя,* и=`же въ пенсильва'нiи, калифо'рнiи, флори'дjь 
и= и=ны'хъ земля'хъ а=мерика'нскихъ су'щая,* ст~и'тель бо 
тv'хwнъ ны'нjь престо'лу бж~iю предстои'тъ* и= мо'лится w= 
спасе'нiи ду'шъ на'шихъ.

%<К%>роншта'дтскагw па'стыря собесjь'дникъ бы'ти 
сподо'бился _е=си`, бл~же'нне,* _е=ще` сы'й _е=п\скпъ гра'да 
jа=росла'вля,* и= то'й ти` всерwссi'йское па'стырство 
пред\ъуказа`:* тjь'мже и= ны'нjь съ ни'мъ, престо'лу бж~iю 
предстоя`,* моли` спасти'ся душа'мъ на'шымъ.

%<Бг~оро'диченъ: Д%>осто'йно _е='сть прославля'ти тя`, 
вл\дчце,* при'снw спаса'ющую зе'млю рwссi'йскую.* се' бо и= 
ст~и'тель тv'хwнъ въ jа=росла'встjьмъ хра'мjь о_у=спе'нiя 
твоегw`* гд\сря нiкола'я jа='кw и='стиннагw пома'занника 
бж~iя срjь'те,* и= бл~года'рств_енныя моли^твы вку'пjь съ 
ни'мъ w= заступле'нiи _о=те'чества на'шегw* тебjь` и= сн~у 
твоему` принесе`.

%<Пjь'снь _е~. i=рмо'съ:%>

%<Б%>ж~iимъ свjь'тwмъ твои'мъ бл~же,* о_у='тренюющихъ 
ти` ду'шы любо'вiю w=зари` молю'ся,* тя` вjь'дjьти сло'ве 
бж~iй* и='стиннагw бг~а,* w\т мра'ка грjьхо'внагw взыва'юща.

%<Е=%>гда` по грjьхw'мъ на'шимъ наше'ствiе 
и=ноплеме'нныхъ гд\сь попусти`,* и= земля` рwссi'йская 
кро'вiю w=багри'ся,* ты`, ст~и'телю, покая'нiе 
проповjь'дуя,* и= врачевству` душе'вному и= тjьле'сному 
стра'ждущихъ до'брjь содjь'йствуя,* крjь'пцjь стоя'ти за 
вjь'ру правосла'вную, царя` бл~говjь'рнагw и= _о=те'чество 
ст~о'е призыва'лъ _е=си`.

%<W=%>полче'нiю вра'жеску о_у= стjь'нъ гра'да ви'льно 
стоя'щу,* цjьльбонw'сныя мw'щи ст~ы'хъ мч~нкъ а=нтw'нiя, 
i=wа'нна и= _е=vста'fiя* и=з\ъ _о=би'т_ели ст~а'гw дх~а 
бл~гоговjь'йнw и=зне'слъ _е=си`, ст~и'телю,* и= во гра'дjь 
москвjь` w\т поруга'нiя и=нозе'мныхъ невреди^мы сохрани'лъ 
_е=си`.

%<Б%>лаговоле'нiемъ бж~iимъ, и= наро'да бж~iя 
и=збра'нiемъ,* моско'вскiй а=рхiпа'стырь поста'вленъ бы'лъ 
_е=си`, ст~е,* тjь'мже и= досто'йный прее'мникъ моско'вскихъ 
ст~и'телей jа=ви'лся _е=си`.

%<Бг~оро'диченъ: А='%>гг~льскiй собо'ръ и= члч\скiй 
ро'дъ w= тебjь` ра'дуется,* бл~года'тная марi'е, мт~и 
неискусому'жная,* невмjьсти'магw бо во чре'вjь вмjьсти'ла 
_е=си`,* и= родила` _е=си` сп~са мi'ру.

%<Пjь'снь s~. i=рмо'съ:%>

%<Ж%>ите'йское мо'ре* воздвиза'емое зря` напа'стей 
бу'рею,* къ ти'хому приста'нищу твоему` прите'къ, вопiю' 
ти`:* возведи` w\т тли` живw'тъ мо'й,* многомл\стиве.

%<П%>устынножи'тель ста'рецъ, пред\ъ w='бразомъ вл\дчцы 
о_у=се'рдно моля'ся,* жре'бiй со тре'петомъ и=з\ъ ковче'жца 
и=звлече`,* на не'мже и='мя твое`, jа='кw бг~омъ 
и=збра'ннагw первост~и'теля, начерта'но бjь`:* сегw` ра'ди 
и= мы` ны'нjь, jа='кwже тогда` i=ера'рси собо'ра,* немо'лчнw 
а='_ксiосъ тебjь`, а=рхiпа'стырю на'шъ, вопiе'мъ:* сотвори` 
и= на'съ jа='кw слов_е'сныя _о='вцы достw'йны бы'ти па'жити 
твоея`.

%<_W%> глубины` бога'тства и= прему'дрwсти бж~iя!* 
и=зво'лися дх~у ст~о'му со i=ера^рхи* поста'вити тя`, 
бл~же'ннjь, патрiа'рха цр~кве рwссi'йскiя,* да во дни^ 
и=спыта'нiя вjь'ры свидjь'тельствуеши крjь'пкое въ не'й 
стоя'нiе,* и= па'ству твою` неврежде'нну w\т навjь'тwвъ 
вра'жiихъ до'брjь соблюде'ши.

%<_W%> неизрjьче'нныя любве` и= милосе'рдiя бж~iя!* 
ст~и'тель тv'хwнъ во главу` рwссi'йскiя цр~кве 
поставля'ется,* и= мно'зи лю'дiе до'брагw па'стыря 
w=брjьта'ютъ,* и= во w=гра'дjь цр~ко'внjьй соблюда'ются.

%<Бг~оро'диченъ: Р%>а'дуются и= лику'ютъ лю'дiе 
рwссi'йстiи, приснодв~о,* введе'нiе твое` во хра'мъ 
пра'зднующе,* и= возведе'нiе ст~и'теля тv'хwна въ патрiа'рха 
рwссi'йскаго* въ се'й же де'нь благода'рнjь воспомина'юще, 
о_у=се'рднw взыва'ютъ ти`:* _w вл\дчцjь держа'вная!* 
моли'твами ст~и'теля тv'хwна* цр~ковь и= зе'млю рwссi'йскую 
w\т всjь'хъ навjь'тwвъ вра'жiихъ спаси`* и= вся^ вjь'рныя въ 
черто'ги нб\сныя введи`.

%<Конда'къ, гла'съ в~:%>

%<Т%>и'хостiю нра'ва о_у=кра'шенъ,* кро'тость и= 
милосе'рдiе ка'ющымся jа=вля'яй,* во и=сповjь'данiи 
правосла'вныя вjь'ры и= любве` ко гд\су* тве'рдъ и= 
непрекло'ненъ пребы'лъ _е=си`,* ст~и'телю хр\сто'въ 
тv'хwне.* моли'ся w= на'съ, да не разлучи'мся w\т любве` 
бж~iя,* jа='же w= хр\сте` i=и~сjь, гд\сjь на'шемъ.

%<Пjь'снь з~. i=рмо'съ:%>

%<Р%>осода'тельну о_у='бw пе'щь* содjь'ла а='гг~лъ* 
преподw'бнымъ _о=трокw'мъ,* халд_е'и же w=паля'ющее* 
велjь'нiе бж~iе мучи'теля о_у=вjьща` вопи'ти:* бл~гослове'нъ 
_е=си`, бж~е _о=ц~ъ на'шихъ.

%<П%>ла'чь, стена'нiе и= го'ре вели'кое, гряду'щiя на 
цр~ковь рwссi'йскую,* предзрjь'лъ _е=си`, первост~и'телю,* 
_о=ба'че хр\сто'вою любо'вiю о_у=крjьпля'емь, му'жественно 
взыва'лъ _е=си`:* бл~гослове'нъ _е=си`, бж~е _о=ц~ъ на'шихъ.

%<В%>ъ лю'тую годи'ну первост~и'тельскiй же'злъ со 
стра'хомъ и= тре'петомъ прiи'мъ, бл~же'ннjь,* цр~ковь 
рwссi'йскую jа='кw кора'бль нерукотво'рный до'брjь 
о_у=пра'вилъ _е=си`,* вjь^рныя же научи'лъ _е=си` взыва'ти:* 
бл~гослове'нъ _е=си`, бж~е _о=ц~ъ на'шихъ.

%<П%>роро'ку дре'внему и=лiи`, взыску'ющу не 
прекло'ньшихъ кwлjь'на пред\ъ ваа'ломъ,* подража'лъ _е=си`, 
первост~и'телю,* да взы'щеши лю'ди, и=`же не преклони'ша 
вы'ю лови'тельству безбо'жныхъ,* та'же и= па'дшихъ и=з\ъ 
глубины` грjьхw'вныя воздви'гнеши,* и= вjь^рныя научи'ши въ 
ско'рбныхъ w=бстоя'нiихъ взыва'ти гд\су:* бл~гослове'нъ 
_е=си`, бж~е _о=ц~ъ на'шихъ.

%<Бг~оро'диченъ: П%>омо'щницу наде'жную и='мамы тя`, 
бц\де,* мно'гажды бо въ ско'рбныхъ w=бстоя'нiихъ* 
предста'тельство w= лю'дjьхъ рwссi'йскихъ пред\ъ сы'номъ 
твои'мъ jа=вля'ла _е=си`.

%<Пjь'снь и~. i=рмо'съ:%>

%<И=%>зъ пла'мене преподw'бнымъ ро'су и=сточи'лъ 
_е=си`,* и= пра'веднагw же'ртву водо'ю попали'лъ _е=си`:* 
вся^ бо твори'ши хр\сте`, то'кмw _е='же хотjь'ти.* тя` 
превозно'симъ во вся^ вjь'ки.

%<В%>о w='бразъ твоегw` о_у=се'рднагw подража'нiя 
служе'нiю первост~и'телей моско'вскихъ,* въ сщ~_е'нныя 
_о=д_е'жды тjь'хъ досто'йнw w=блаче'нъ бы'лъ _е=си`, 
бл~же'нне,* тjь'мже съ ни'ми w= на'съ моли'ся, да и= мы` 
досто'йни бу'демъ* превозноси'ти гд\са во вся^ вjь'ки.

%<Ж%>е'злъ первост~и'теля петра` со дерзнове'нiемъ 
прiя'лъ _е=си`, бл~же'нне,* да w='бразъ вла'сти 
предстоя'теля въ цр~кви рwссi'йстjьй возста'виши.* мы' же, 
вjь'дяще сицеву'ю ми'лость бж~iю къ на'мъ,* господа` 
превозно'симъ во вся^ вjь'ки.

%<Г%>рjьхw'мъ на'шымъ о_у=мно'жившымся,* попусти` гд\сь 
братоубi'йству и= междоусw'бнымъ бра'немъ въ зе'мли 
рwссi'йстjьй бы'ти.* ты' же, ст~и'телю, люде'й вражду'ющихъ 
къ покая'нiю и= примире'нiю призыва'лъ _е=си`,* науча'я 
превозноси'ти хр\ста` во вjь'ки.

%<Бг~оро'диченъ: В%>ъ до'му твое'мъ, преч\стая дв~о, 
хра'мjь о_у=спе'нiя твоегw`,* поставле'нiе блаже'ннагw 
тv'хwна въ первост~и'теля рwссi'йскаго соверши'ся,* тjь'мже 
моли^твы тогw`, jа='кw вjь'рнагw служи'теля твоегw`,* къ 
бг~у вознеси` и= спаси` ду'шы на'шя.

%<Пjь'снь f~. i=рмо'съ:%>

%<Б%>г~а* человjь'кwмъ невозмо'жно ви'дjьти,* на него'же 
не смjь'ютъ чи'ни а='гг~льстiи взира'ти:* тобо'ю бо 
всеч\стая jа=ви'ся человjь'кwмъ* сло'во воплоще'нно.* 
_е=го'же велича'юще,* съ нб\сными вw'и* тя` о_у=блажа'емъ.

%<П%>ла'чемъ и= рыда'нi_емъ земля` рwссi'йская 
w=гласи'ся,* кро'вь ст~ы'хъ мч~нкъ и= и=сповjь^дникъ 
хр\сто'выхъ пото'ки по не'й и=злiя'ся,* хра'мы бж~iи 
w=скверни'шася и= попра'нiю преда'шася.* о_у=вы` мнjь`, 
земле` моя`! взыва'лъ _е=си`, ст~и'телю,* ко'е врачева'нiе 
прилjьжи'тъ ти`, да всjь'хъ си'хъ и=зба'вишися;

%<О_у=%>вы` мнjь`, лю'дiе рwссi'йстiи! взыва'лъ _е=си`, 
бл~же'нне.* гд\са забы'хомъ, въ дjь'лjьхъ на'шихъ 
w=суети'хомся,* попече'нiя же w= души` николи'же 
и=мjь'хомъ.* _е='й, глаго'лю ва'мъ, благоволе'нiя бж~iя не 
w=бря'щемъ,* а='ще ду'шы на'ша слеза'ми покая'нiя пред\ъ 
гд\семъ не потщи'мся w=чи'стити.

%<В%>ъ темни'цjь томя'щуся ти`, ст~и'телю, w= цр~кви 
премно'гw болjь'зновалъ _е=си`,* i=ера'рси бо и= сщ~е'нницы 
нjь'цыи* на стезю` i=у'ды преда'теля ступи'вше, и= 
непра'веднw вла'сть въ цр~кви восхи'тивше,* sлохудw'жная 
дjья^нiя своя^ jа='кw w=бновл_е'нiя блага^я нареко'ша:* и= 
си'мъ па'ству рwссi'йскую въ смяте'нiе приведо'ша,* и= въ 
нестрое'нiихъ цр~ко'вныхъ тя'жцjь пови'нни бы'ша.

%<Н%>и ско'рбь, ни тjьснота`, ни гоне'нiе, ни гла'дъ, ни 
нагота`, ниже` бjьда`, ни ме'чь* не возмо'гутъ разлучи'ти 
вjь'рныхъ ча^дъ хр\сто'выхъ w\т любве` _е=гw`,* а=п\сльски 
ре'клъ _е=си`, ст~и'телю.

%<Бг~оро'диченъ: К%>i^я похвалы^ возгласи'мъ ти`, 
преч\стая;* кi'ими словесы` вели'чiе твое` возсла'вимъ,* 
jа='кw сп~са родила` _е=си` ду'шъ на'шихъ;

%<Свjьти'ленъ, гла'съ а~:%>

%<П%>ервост~и'теля рwссi'йскаго тv'хwна дне'сь 
просла'вимъ,* па'мять _е=гw` благоче'стнw почита'юще,* то'й 
бо, jа='кw свjьти'льникъ пресвjь'тлый, просiя'лъ _е='сть,* 
и= w='бразомъ пресвjь'тлагw житiя` своегw`* ре'вностному 
служе'нiю бг~у лю'ди науча'етъ.

%<Сла'ва, и= ны'нjь, бг~оро'диченъ:%>

%<Р%>а'дуйся, бц\де дв~о,* вл\дчцjь держа'вная,* 
свjьтода'вца хр\ста` мi'ру ро'ждшая:* ра'дуйся, похвало` 
всея` всел_е'нныя:* ра'дуйся, преч\стая мт~и бж~iя 
благослове'нная.

%<На хвали'техъ стiхи^ры, гла'съ д~:%>

%<В%>jь'рjь въ лю'дjьхъ w=скудjь'вшей,* любви` 
и=стощи'вшейся,* наде'жди и=зся'кнувшей,* попусти` гд\сь* 
мо'ръ же'стокъ, болjь'знь и= гла'дъ на лю'ди _о=те'чества 
на'шегw.* ты' же, ст~и'телю,* ст~ы^ни бж~ыя w\т поруга'нiя 
невjь'рныхъ защища'я,* w= стра'ждущихъ болjь'зновалъ 
_е=си`,* и= къ милосе'рдiю, и= же'ртвjь поси'льнjьй w\т 
щедрw'тъ свои'хъ* всерwссi'йскую па'ству призыва'лъ _е=си`.

%<С%>ловеса` прему'дра,* w= _е='же не лjь'ты, но 
дjья'ньми благи'ми* полнота` житiя` чл\счкагw пред\ъ бг~омъ 
и=змjьря'ется,* на тебjь` и=спо'лнишася, ст~и'телю.* тjь'мже 
ду'шу добродjь'тельми w=богаще'нну и=мjь'я,* въ нб\сныя 
_о=би'т_ели всели'лся _е=си`,* и=дjь'же мо'лишися w= на'съ 
при'снw.

%<В%>нима'йте о_у=`бо себjь`,* лю'дiе рwссi'йстiи!* 
проба'ви бо гд\сь ны'нjь ми'лость свою` на'мъ:* пото'цы 
кро'ве мч~нкъ и=зсяко'ша,* плjьне'нiя w\т вла'сти 
безбо'жныхъ свободи'хомся,* попра'ннiи хра'мы бж~iи 
возставля'ются:* бjьжи'мъ всемjь'рнw прираже'нiя 
грjьхо'внагw,* да не па'ки гнjь'въ бж~iй наведе'мъ на ся`,* 
и= не бу'дутъ на'мъ послjь^дняя гw'рша пе'рвыхъ.

%<Сла'ва, гла'съ и~:%>

%<К%>ровьми` ст~ы'хъ мч~нкъ* цр~ковь хр\сто'ва дре'вле 
о_у=тверди'ся,* та'кожде и= во дни^ твоя^, ст~и'телю 
тv'хwне,* во _о=те'чествjь на'шемъ jа='кw пото'цы воднi'и,* 
кро'вь ст~ы'хъ мч~нкъ пролiя'ся,* _о=ба'че смотрjь'нiемъ 
бж~iимъ* сiя` сjь'мя jа=ви'ся,* и=з\ъ негw'же прозябе` 
благосjьнноли'ственное дре'во* руси` правосла'вныя.

%<И= ны'нjь, бг~оро'диченъ:%>

%<П%>реч\стая дв~о мт~и,* благоволи'ла _е=си` ст~и'телю 
тv'хwну* въ де'нь благовjь'стiя ти` а=рха'гг~ла гаврiи'ла* 
по'прище земна'гw пути` _е=гw` сконча'ти,* и= jа='кw 
и=збра'нника твоего`* въ нб\сныхъ черто'зjьхъ всели'ти.* 
тjь'мже, _w бг~ома'ти,* моли^твы ст~и'теля тv'хwна* w= 
стра'ждущей странjь` рwссi'йстjьй и= лю'дехъ _е=я`* къ сы'ну 
твоему` и= бг~у вознеси`,* и= спаси` ду'шы на'ша.

%<Славосло'вiе вели'кое. И= w\тпу'стъ.%>

%<На лiтургi'и слу'жба ст~и'тельская.%>

%<МОЛИ'ТВА%>

%<и='же во ст~ы'хъ _о=ц~у` на'шему тv'хwну, патрiа'рху 
всерwссi'йскому%>

%<_W%> па'стырю на'шъ до'брый, ст~ы'й вели'кiй 
патрiа'рше тv'хwне, jа='кw гра'дъ го'рнiй ты` jа=ви'лся 
_е=си`: дw'брая дjьла^ твоя^ и= доны'нjь свjь'тятся пред\ъ 
человjь'ки. Вjь'мы, jа='кw ты`, предстоя` пр\сто'лу 
прест~ы'я тр\оцы, ве'лiе и='маши дерзнове'нiе въ моли'твахъ 
предъ гд\семъ. Воззри` и= ны'нjь на на'съ, грjь'шныхъ и= 
недосто'йныхъ ча'дъ твои'хъ, къ тебjь' бо, jа='кw и=му'щему 
ве'лiе дерзнове'нiе предъ творце'мъ вся'ческихъ, ны'нjь 
припа'даемъ и= о_у=се'рднw мо'лимся: о_у=моли` гд\са, да 
пода'стъ на'мъ рjьши'мость стяжа'ти благоче'стiе _о=ц~_е'въ 
на'шихъ, _е=го'же ты` стяжа'лъ _е=си` w\т ю='ности твоея`. 
Ты` въ житiи` свое'мъ ре'вностный защи'титель и= храни'тель 
и='стинныя вjь'ры бы'лъ _е=си`: помози` и= на'мъ незы'блему 
соблюсти` вjь'ру правосла'вную. Ти'хая бо душа` твоя` sjьлw` 
преуспjь'ла _е='сть въ бж\ственнjьмъ смиренному'дрiи: научи` 
и= на'съ ра'зумъ на'шъ пита'ти не многомяте'жною му'дростiю 
человjь'ческою, но смире'ннымъ позна'нiемъ во'ли бж~iя. Ты` 
предъ лице'мъ лю'тыхъ врагw'въ хр\сто'выхъ и='стиннагw бг~а 
дерзнове'ннw и=сповjь'далъ _е=си`: моли'твою свое'ю 
о_у=крjьпи` на'съ, малоду'шныхъ, да и= мы` всегда` и= всю'ду 
противоста'немъ ду'ху безбо'жiя и= льсти`. _Е='й, 
о_у=го'дниче бж~iй, не пре'зри на'съ, моля'щихся тебjь`, 
и='бо не то'кмw w\т бjь'дъ и= ско'рбей и=збавле'нiя 
про'симъ, но си'лы и= тве'рдости, великоду'шiя и= любве` 
про'симъ, дабы` претерпjьва'ти _о='ныя напа^сти, востаю'щыя 
на ны`. И=спроси` на'мъ неwсла'бное терпjь'нiе да'же до 
конца` житiя` на'шегw, ми'ръ съ гд\семъ и= грjьхw'въ 
w\тпуще'нiе. _О='ч~е ст~ы'й! о_у=кроти` въ странjь` на'шей 
вjь'тры невjь'рiя и= сму'ты, да водвори'тъ гд\сь на земли` 
рwссi'йстjьй тишину` и= благоче'стiе, и= любо'вь 
нелицемjь'рную. моли'твами твои'ми да сохрани'тъ ю=` w\т 
междоусо'бныя бра'ни, да о_у=крjьпи'тъ ст~у'ю цр~ковь на'шу 
правосла'вную: да не w=скудjь'етъ _о=на` и='стинными 
па'стырьми, до'брыми дjь'лательми, пра'вw пра'вящими сло'во 
_е=v\гльскiя и='стины. о_у=паси` и= заблу'ждшiя _о='вцы 
ста'да хр\сто'ва. Наипа'че же моли` гд\са си'лъ, да 
возроди'тся ру'сская земля` ст~ы'мъ покая'нiемъ и= 
_е=ди'нымъ се'рдцемъ и= _е=ди'ными о_у=сты^ просла'витъ 
ди'внагw во ст~ы'хъ свои'хъ бг~а въ тр\оцjь сла'вимаго 
_о=ц~а` и= сн~а и= ст~а'го дх~а во вjь'ки вjькw'въ. 
%<А=%>ми'нь.



%<Приложе'нiе%>

%<[И=зъ а=рхи'ва ст~о-тv'хwновскагw и=нститу'та, и='же 
во гра'дjь москвjь`]%>

%<Стiхи^ры сщ~енноисповjь'днику тv'хwну, патрiа'рху 
всерwссi'йскому, гла'съ а~:%>

%<С%>трада'нiя мнw'гая претерпе'лъ _е=си`, _о='ч~е 
тv'хwне,* клеве'ты, суды`, заточе'нiя,* преда'тельства 
лжебра'тiи и= о_у=грw'зы сме'ртныя,* наси'льства и= 
напад_е'нiя врагw'въ цр~кве хр\сто'вы,* но ты` пребыва'лъ 
_е=си` му'жественъ и= кро'токъ, вjьща'я:* не w=жесточа'йте 
ср~де'цъ ва'шихъ, но возмога'йте w= гд\сjь.

%<В%>о'йны, и= гла'дъ, и= крова'вая сму'та:* жрjь'бiй 
тво'й тя'жкiй, ст~лю на'шъ,* ты' же въ покая'нiи пу'ть 
спасе'нiя о_у=казу'яй, зва'лъ _е=си` w=sлобле'нныхъ:* 
возлюби'те бли'жняго своего`,* w=брати'теся ко гд\су и= 
сп~се'теся.

%<В%>зыва'ю къ ва'мъ, а=рхiпа'стырiе и= па'стырiе,* 
вjьща'лъ _е=си`, ст~е тv'хwне, патрiа'рше на'шъ,* сы'нове 
мои` и= дще'ри во хр\сте`,* спjьши'те съ про'повjьдiю 
покая'нiя,* противоста'ните врагw'мъ цр~кви си'лою вjь'ры 
ва'шея,* зове'мъ вы` на страда'нiя вмjь'стjь съ собо'ю* 
слова'ми а=п\сла:* кто` ны` разлучи'тъ w\т любве` бж~iя!

%<И='ны стiхи^ры, гла'съ то'йже.%>

%<Подо'бенъ: Н%>ебjь'сныхъ чинw'въ:

%<П%>ростоту`, ми'ръ и= кро'тость съ любо'вiю* 
возгрjьва'лъ _е=си` въ ср~дцjь твое'мъ, _о='ч~е тv'хwне,* 
моли'твой ти'хою w=гражда'лъ _е=си` ста'до хр\сто'во,* w\т 
волкw'въ, губя'щихъ _е=`.

%<В%>о'ли бж~iя пра'ведный и=ска'телю и= побо'рниче, 
_о='ч~е тv'хwне,* моли'твенниче пла'менный за цр~ковь и= 
зе'млю ру'сскую,* любве` хр\сто'вы ст~ы'й и= кро'ткiй 
подви'жниче,* засту'пниче безстра'шный неви'ннw 
стра'ждущихъ,* пр\оро'чествъ твои'хъ ви'дjьхомъ стра'шное 
сбы'тiе,* моли` сп~сти'ся душа'мъ на'шимъ.

%<И='ны стiхи^ры, гла'съ _е~.%>

%<Подо'бенъ: Р%>а'дуйся:

%<Р%>а'дуйся, ст~ы'й патрiа'рше на'шъ тv'хwне,* 
о_у=крjьпля'яй цр~ковь ру'сскую на по'двигъ хр\сто'въ,* 
собира'яй но'вое хр\сто'во во'инство,* науча'яй вjь'рою и= 
любо'вiю въ кро'тости побjьжда'ти sло'бу вра'жiю,* во 
смире'нiи стяжа'ти си'лу бж~iю,* воево'да взбра'нный ны'нjь 
сно'ва бу'ди на'мъ,* мо'лимъ, па'стырю люби'мый на'шъ,* не 
w=ста'ви ча'дъ твои'хъ во вjь'ки.

%<Р%>а'дуйся, ст~jь'йшiй _о='ч~е на'шъ тv'хwне,* 
возлюби'вый бо'льше жи'зни всероссi'йскую па'ству твою`,* и= 
положи'вый дш~у свою` за цр~ковь бж~iю, за бж~iй наро'дъ,* 
къ нему' же со ско'рбiю тя'жкою взыва'лъ _е=си`:* ср~дце 
мое` гори'тъ жа'лостiю до сме'рти,* w=чи'ститесь, бра'тiе, 
w\т грjьхw'въ свои'хъ,* и= бу'демъ вмjь'стjь моли'ти гд\са:* 
_о='ч~е на'шъ,* w=ста'ви на'мъ до'лги на'ша.

%<Тропа'рь, гла'съ г~:%>

%<В%>ъ годи'ну тя'жкую бг~мъ и=збра'нный,* въ 
соверше'нной ст~ости и= любви` бг~а просла'вилъ _е=си`,* во 
смире'нiи вели'чiе, въ простотjь` и= кро'тости си'лу бж~iю 
jа=вля'яй,* положи'лъ _е=си` дш~у за цр~ковь, за лю'ди 
своя`,* и=сповjь'дниче ст~е, патрiа'рше тv'хwне,* моли` 
хр\ста` бг~а,* _е=му'же сораспя'лся _е=си`,* и= ны'нjь 
спасти` зе'млю ру'сскую и= па'ству твою`.

%<Конда'къ, гла'съ _е~:%>

%<С%>луже'нiе твое` и=спо'лнено сто'номъ и= го'ремъ,* 
сщ~енному'чениче тv'хwне, патрiа'рше на'шъ,* но бы'лъ _е=си` 
пра'вило вjь'ры и= _о='бразъ кро'тости,* побjьжда'яй ра'спри 
и= раздjьле'нiя,* си'лою смире'нiя и= любви` хр\сто'вой* 
противоста'лъ _е=си` sло'бjь сатани'нской,* возгла'вилъ 
_е=си` до'брое во'инство но'выхъ мч~ениковъ,* цр~ковь 
ру'сскую о_у=тверди'вшихъ навjь'ки.

%<Моли'тва ст~и'телю тv'хwну, патрiа'рху 
всерwссi'йскому%>

%<_W%> сщ~е'нная главо`, ст~и'телю _о='ч~е на'шъ 
тv'хwне! И=збра'нниче и= и=сповjь'дниче хр\сто'въ, 
кро'тостiю сниска'вый дх~о'вный плw'дъ ми'ра и= ра'дwсти w= 
дх~jь ст~о'мъ. Цр~и'цы нб\сныя возлю'бленный служи'телю, 
па'стырю ди'вный, любо'вiю w=зари'вый ду'ши и= с_ердца` 
слове'снагw ста'да хр\сто'ва, со о_у=миле'нiемъ прикло'ньше 
кwлjь'на %<[%>и= припа'дая къ ра'цjь твое'й%<]%>, мо'лимъ 
тя`: принеси` моли'тву на'шу ко вся^ содержа'щему и= 
спаса'ющему чл~вjьколю'бцу гд\су, _е=му'же ны'нjь съ ли'ки 
а='гг~ловъ и= со всjь'ми ст~ы'ми предстои'ши, да 
о_у=тверди'тъ во ст~о'й свое'й правосла'вной цр~кви жи'вый 
ду'хъ пра'выя вjь'ры и= бл~гоче'стiя, па'стыр_емъ же _е=я` 
да да'стъ ст~у'ю ре'вность w= спасе'нiи ввjь'ренныхъ и='мъ 
люде'й.

%<О_у=%>моли` гд\са сла'вы, да о_у=крjьпи'тъ, 
о_у=мудри'тъ и= сохрани'тъ наро'ды на'ши w\т sла'го 
наси'лiя, w=бстоя'нiй и= w=бма'на. Поста'вл_еннымъ для 
о_у=правл_е'нiя и= суда` ниспо'шлетъ о_у=се'рдiе, му'дрость 
и= нелицепрiя'тiе, да та'кw поживе'мъ ти'хое и= безмо'лвное 
житiе`.

%<_W%> ст~и'телю тv'хwне, вjь'руемъ бо, jа='кw ты`, на 
нб~сjь'хъ живы'й, лю'биши ны` то'ю же любо'вiю, _е='ю же 
вся^ бли^жнiя твоя^ возлюби'лъ _е=си`, внегда` пребыва'ти 
тебjь` на земли`. И=спроси` о_у= всемл\стивагw гд\са всjь'мъ 
на'мъ пода'ти да'ръ коему'ждо бл~гопотре'бенъ и= вся^, 
jа='же къ животу` вре'менному и= вjь'чному пол_е'зная, мi'ру 
о_у=мире'нiе, градw'въ о_у=твержде'нiе, земле` плодоно'сiе, 
w\т гла'да и= па'губы и=збавле'нiе, w\т наш_е'ствiя 
и=ноплеме'нныхъ сохране'нiе, скорбя'щымъ о_у=тjьше'нiе, 
неду'гующымъ и=сцjьле'нiе, па'дшымъ возста'нiе, 
заблужда'ющымъ на пу'ть и='стины возвраще'нiе, 
подвиза'ющымся въ дjь'лjьхъ благи'хъ о_у=крjьпле'нiе, 
бл~годjь'лающымъ преуспjь'янiе, роди'тел_емъ бл~гослове'нiе, 
ча'домъ въ стра'хjь гд\снемъ воспита'нiе и= науче'нiе, 
наста'вникомъ вjь'дjьнiе и= бл~гоче'стiе, невjь'дущимъ 
вразумле'нiе; си^рымъ, неиму'щымъ и= о_у=бw'гимъ по'мощь и= 
заступле'нiе; w\тходя'щымъ w\т сегw` вре'меннагw житiя` къ 
вjь'чному благо'е о_у=готовле'нiе и= напу'тствованiе, 
w\тше'дшымъ бл~же'нное о_у=покое'нiе.

%<_W%> свя'тче тv'хwне, не w=ста'ви на'съ твои'ми 
моли'твами. Да'руй на'мъ сп~си'тельнw пожи'ти въ вjь'цjь 
се'мъ и= просла'вити великолjь'пое и='мя _о=ц~а` и= сн~а и= 
ст~а'го дх~а во вjь'ки вjькw'въ. %<А=%>ми'нь.