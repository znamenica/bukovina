<::рус> источник: Православная страница Николая и Елены Андрущенко 

<::лат> http://www.orthonord.ru

<::слав> 

%<Слу'жба%>

%<на пе'рвое и= второ'е пренесе'нiе ч\стны'хъ и= 
многоцjьле'бныхъ моще'й прп\дбныхъ и= бг~оно'сныхъ _о=т_е'цъ 
на'шихъ зwсi'мы, савва'тiа и= ге'рмана, солове'цкихъ 
нача'льникwвъ и= чудотво'рц_евъ%>

%<въ лjь'то #з_о~д (#аф_кс~s) пренес_е'ны бы'ша мw'щи ст~ы'хъ 
зwсi'мы и= савва'тiа w\т предjь^лъ во свою` и=`мъ цр~ковь:%>

%<въ лjь'то #з~ф (#ацч~в) пренес_е'ны бы'ша мw'щи ст~ы'хъ 
зwсi'мы, савва'тiа и= ге'рмана и=з\ъ гра'да ст~а'гw петра` во 
_о=би'тель солове'цкую мц\са а='vгуста въ и~-й де'нь.%>

%<Блг\дтiю бж~iею соверша'емъ всено'щное бдjь'нiе.%>

%<На ма'лjьй вече'рни, на%> Гд\си воззва'хъ, %<ст\хры на д~, 
гла'съ а~.%>

%<Подо'бенъ:%> Нб\сныхъ чинw'въ: *<::рус>{Раздjьлители въ 
стихирахъ, положенныхъ на подобны, поставлены въ соотвjьтствiи съ 
необходимымъ количествомъ мелодическихъ строкъ для пjьнiя 
подобновъ Оптинскимъ напjьвомъ. См. также изданное отдjьльно 
нотное приложенiе къ службjь.}<::слав>

%<Н%>а нб~о вознося'щiи / крилjь^ _е=v\гльскихъ до'блестей 
воспрiи'мше, / _о=тцы` ст~i'и, премi'рныхъ достиго'сте, / и= 
та'мw водворя'ющеся, / зwсi'мо, савва'тiе и= ге'рмане, // 
наслажда'етеся неизрече'нныхъ бла^гъ.

%<Н%>б\сныхъ бла^гъ жела'юще, / мiрска^я сла^дкая w\тверго'сте, / 
ненасы'тимыя сла'дости рачи'телiе бы'сте, / а='лчбою и= жа'ждою 
томя'ще себе`, / _е='же ны'нjь вои'стинну w=брjьто'сте, // 
_о=тцы` прп\дбнiи зwсi'мо, савва'тiе и= ге'рмане.

%<Д%>w'льняя, jа='кw преходя^щая, / w\тве'ргше разу'мнw, / 
вы^шняя при'снw пребыва^ющая возлюби'сте, / бл~же'ннiи _о=тцы` 
зwсi'мо, савва'тiе и= ге'рмане, / и= та'мw водворя'етеся, // 
добродjь'телей восхожде'ньми.

%<В%>оздержа'нiемъ сла^сти попра'сте, / и= сле'зными и=сто'чники 
пла'мень погаси'сте страсте'й: / тjь'мже зе'млю ны'нjь кро'ткихъ 
наслjь'довавше, / свеселя'етеся прп\дбнымъ и= прв\днымъ, / 
_о=тцы` ст~i'и // зwсi'мо, савва'тiе и= ге'рмане.

%<Сла'ва, гла'съ в~:%>

%<П%>рiиди'те, по'стническое сосло'вiе, / дне'сь о_у=бл~жи'мъ 
су'щыя вои'стинну бл~ж_е'нныя _о=тцы`: / по'стникwмъ бо 
о_у=добре'нiе jа=ви'шася, / добродjь'тельми о_у=краси'вшеся 
и=зря'днw. / тjь'мже любо'вiю соше'дшеся, дх~о'внjь 
торжеству'емъ, / къ ни^мже возопiи'мъ: / _w прп\дбнiи _о=тцы` 
зwсi'мо, савва'тiе и= ге'рмане, / jа='кw и=му'ще дерзнове'нiе ко 
хр\сту` бг~у, / ми'ръ и= w=ставле'нiе и=спроси'те // любо'вiю 
чту'щымъ всечестну'ю па'мять ва'шу.

%<И= ны'нjь, пра'здника, гла'съ и~:%>

%<М%>ра'къ зако'нный / свjь'тлый преwбраже'нiя прiя'тъ _о='блакъ: 
/ въ не'мже мwv"се'й и= и=лiа` бы^вша, / и= пресвjь'тлыя сла'вы 
сподw'бльшася, (/) бг~у глаго'ласта: // ты` _е=си` бг~ъ на'шъ, 
цр~ь вjькw'въ.

%<На стiхо'внjь стiхи^ры, гла'съ в~.%>

%<Подо'бенъ:%> До'ме _е=vфра'fовъ:

%<Д%>о'мъ добродjь'телей / вы` показа'стеся, / и= прiя'телище 
дарова'нi_емъ, / _о=тцы` прп\дбнiи // зwсi'мо, савва'тiе и= 
ге'рмане.

%<Стi'хъ: Чт\сна` пред\ъ гд\семъ / сме'рть прп\дбныхъ _е=гw`.%>

%<С%>трасте'й побjьди'телiе, / пло'ти томи'телiе, / я=зы'ку 
воздержа'телiе, / сласте'мъ о_у=мертви'телiе бы'сте, // прп\дбнiи 
зwсi'мо, савва'тiе и= ге'рмане.

%<Стi'хъ: Бл~же'нъ му'жъ боя'йся гд\са, / въ за'повjьдехъ _е=гw` 
восхо'щетъ sjьлw`.%>

%<Ч%>и'стыми ва'шими мл~твами / бг~ови прибли'жившеся, / 
бл~года'ть и='мате / нечи^стыя w\тгоня'ти ду'хи w\т человjь^къ, 
// прп\дбнiи _о=тцы` зwсi'мо, савва'тiе и= ге'рмане.

%<Сла'ва, и= ны'нjь, бг~оро'диченъ, гла'съ и= подо'бенъ то'йже:%>

%<W=%>бра'дованная, ра'дуйся, / jа='же ра'дость мi'ру ро'ждшая, / 
хр\ста` жизнода'вца: / и= прама'тернюю, дв~о, // печа'ль 
w\те'мшая.

%<Тропа'рь, гла'съ и~:%>

%<Jа='%>кw свjьти'льницы jа=ви'стеся всесвjь'тлiи / во w=то'цjь 
_о=кiа'на мо'ря, / прп\дбнiи _о=тцы` на'ши зwсi'мо, савва'тiе и= 
ге'рмане: / вы' бо кр\стъ хр\сто'въ на ра'мо взе'мше, / 
о_у=се'рднw тому` послjь'довасте, / и= чистото'ю бг~ови 
прибли'жившеся, / w\т_ону'дуже си'лами чуде'съ w=богати'стеся. / 
тjь'мже и= мы` любе'знw притека'емъ ко ст~ы^мъ моще'мъ ва'шымъ, 
и= о_у=ми'льнw глаго'лемъ: / _w прп\дбнiи, моли'те хр\ста` бг~а 
// сп~сти'ся душа'мъ на'шымъ.

%<Сла'ва, и= ны'нjь, пра'здника, гла'съ з~:%>

%<П%>реwбрази'лся _е=си` на горjь`, хр\сте` бж~е, / показа'вый 
о_у=ченикw'мъ твои^мъ сла'ву твою`, jа='коже можа'ху: / да 
возсiя'етъ и= на'мъ грjь^шнымъ свjь'тъ тво'й присносу'щный, // 
мл~твами бц\ды, свjьтода'вче, сла'ва тебjь`.

%<На вели'цjьй вече'рни,%> Бл~же'нъ му'жъ, %<а~-й а=нтiфw'нъ.%>

%<На%> Гд\си воззва'хъ, %<стiхи^ры на i~: пра'здника д~, и= 
прп\дбнымъ s~.%>

%<Стiхи'ра пра'здника, самогла'сна, гла'съ д~. Космы` мона'ха:%>

%<П%>ре'жде кр\ста` твоегw`, гд\си, / пои'мь о_у=ченики` на гору` 
высоку`, / преwбрази'лся _е=си` пред\ъ ни'ми, / луче'ю си'лы 
w=заря'я и=`хъ, / w\тсю'ду о_у='бw человjьколю'бiемъ, / 
w\т_ону'ду вла'стiю, / показа'ти хотя` воскр\снiя свjь'тлость: / 
_е=гw'же и= на'съ, бж~е, въ ми'рjь сподо'би, // jа='кw ми'лостивъ 
и= человjьколю'бецъ.

%<И='ны стiхи^ры пра'здника, гла'съ то'йже.%>

%<Подо'бенъ:%> Да'лъ _е=си` зна'менiе:

%<П%>рiиди'те и= мы` до'брымъ и=змjьни'мся и=змjьне'нiемъ, / 
бг~ому'дрiи дне'сь, / хр\сту` спреwбрази'вшеся, / бл~гоче'стнw и= 
ра'достнw, / на высоту` возне'сшеся добродjь'тели, / высо'че 
возра'дуемся: / за милосе'рдiе бо без\ъwбра'зiе преwбра'жься 
человjь'ка / на fавw'рjь о_у=ясни` // сп~съ ду'шъ на'шихъ.

%<_w%> любозри'телiе / су'щихъ па'че о_у=ма`, / и= 
любопослу^шницы! / о_у='мнw о_у='зримъ хр\ста`, / w=блиста'вша 
бж~е'ственными заря'ми, / и= w=гласи'мся роди'тельнымъ гла'сомъ, 
/ возлю'бленнаго проповjь'дающе сн~а, / о_у=крjь'пльшаго 
человjь'ческую не'мощь на fавw'рjь, // и= и=сточи'вшаго 
просвjьще'нiе ду'шъ на'шихъ.

%<Д%>не'сь показа'лъ _е=си` / твое` бж\ство`, гд\си, / ч\стны^мъ 
а=п\слwмъ твои^мъ, / мwv"се'ю и= и=лiи' же, / jа='кw бг~ъ зако'на 
и= бл~года'ти сы'й, / и=збавля'я на'съ w\т сме'ртныхъ ны'нjь 
соу^зъ: / съ ни'миже твое` человjьколю'бное смотре'нiе сла'вимъ, 
/ i=и~се всеси'льне, // сп~се ду'шъ на'шихъ.

%<Стiхи^ры прп\дбнымъ, гла'съ и~.%>

%<Подо'бенъ:%> _w пресла'внагw чудесе`!

%<_О=%>тцы` прп\дбнiи / зwсi'мо, савва'тiе и= ге'рмане, / 
впери'вше о_у='мъ ва'шъ къ бг~у вjь'рою, / мiрска'гw смjьше'нiя 
возгнуша'лися _е=сте` непостоя'ннагw: / и= кр\стъ ва'шъ взе'мше, 
всеви'дцу послjь'довали _е=сте`, / тjь'ло непокори'вое / по'двиги 
воздержа'нiя / по'мыслу порабо'тивше, // си'лою бж~е'ственнагw 
дх~а.

%<_О=%>тцы` бг~ому'дрiи / зwсi'мо, савва'тiе и= ге'рмане, / вы` 
w\т о_у=тро'бы ма'терни хр\сту` прибли'жилися _е=сте`, / и= 
всjь'мъ смы'сломъ тому` прилjьжа'ли _е=сте`, / и= w\т ва'шихъ 
по'двигwвъ бг~у вседержи'телю / плоды` достw'йныя принесли` 
_е=сте`, прп\дбнiи, / добродjь'тельными цвjь'ты о_у=краша'еми: / 
тjь'мже бл~ги'хъ наслажде'нiе // воспрiя'ли _е=сте`, 
досточу'днiи.

%<П%>рп\дбнiи _о=тцы`, прему'дрiи / зwсi'мо, савва'тiе и= 
ге'рмане, / боля'щымъ вы` jа=ви'лися _е=сте` и=сцjьле'нiе, / и= 
хромы^мъ хожде'нiе: / и= всjь^мъ притека'ющымъ съ вjь'рою / къ 
цjьльбонw'снымъ моще'мъ ва'шымъ, / и= прося'щымъ по'мощи и= 
заступле'нiя, / моли'твами ва'шими // ми'лwсти неwску'днw 
подава'ете.

%<И='ны стiхи^ры прп\дбнымъ, гла'съ в~.%>

%<Подо'бенъ:%> _Е=гда` w\т дре'ва:

%<_Е=%>гда` о_у=язви'лися _е=сте` / бж~е'ственнымъ жела'нiемъ, / 
тогда` вся^ jа=`же въ мi'рjь кра^сная ни во что'же вмjьни'вше, / 
хр\сту` сп~си'телю послjь'довали _е=сте`: / бога'тство 
мимотеку'щее презрjь'ли _е=сте` до'блественнjь, / сла'ву же и= 
могу'щество, / jа='кw ничто'же су'щее, w=плева'ли _е=сте`. / 
моли'те, мо'лимъ ва'съ, // сп~сти` и= просвjьти'ти ду'шы на'шя.

%<_Е=%>гда` бж~е'ственное раче'нiе на'йде на ва'съ, прп\дбнiи 
_о=тцы`, / тогда` жите'йскiя молвы` w\тлуча'ющеся, / въ помо'рiе 
пусты'нное w\тидо'сте, / та'же въ морскi'й _о='стровъ 
о_у=дали'вшеся, / въ не'мъ мнw'га лjь^та терпjьли'внjь пребыва'ли 
_е=сте`, / му'жественнw со враги` неви'димыми боря'щеся, / и=`хже 
и= побjьди'сте си'лою хр\сто'вою: / тjь'мже вjьнцы` прiя'ли 
_е=сте` w\т хр\ста` бг~а, // _е=му'же моли'теся w= чту'щихъ 
честну'ю па'мять ва'шу.

%<_Е=%>гда` w=бjь'ты и='ночества гд\севи возда'ли _е=сте`, / 
тогда` о_у='мное _о='ко бо'дрственнw на нб~о впери'вше, / 
мы'сл_енныя враги` слеза'ми потопи'ли _е=сте`: / и= непоро'чнw 
ходи'ти въ путе'хъ зако'на гд\сня ду'шу о_у=тверди'вше, / 
зwсi'мо, савва'тiе и= ге'рмане, / дерзнове'нiе къ бг~у стяжа'ли 
_е=сте`. / сегw` ра'ди мо'лимъ ва'съ: / того` моли'те // сп~сти` 
и= просвjьти'ти ду'шы на'шя.

%<Сла'ва, гла'съ а~:%>

%<Д%>не'сь пресвjь'тлая на'мъ наста` па'мять / прп\дбныхъ 
_о=т_е'цъ на'шихъ / зwсi'мы, савва'тiа и= ге'рмана, / ю='же 
соше'дшеся досто'йнw почти'мъ, / во _псалмjь'хъ и= пjь'снехъ и= 
пjь'нiихъ дх~о'вныхъ взыва'юще, / и= тjь'хъ чудотвw'рнымъ моще'мъ 
предстоя'ще, си'це рце'мъ: / Ра'дуйтеся, сокрw'вища неистощи^мая: 
/ ра'дуйтеся, и=сто'чницы бл~года'ти приснотеку'щiи: / 
ра'дуйтеся, превожделjь^нныя на'мъ цjьльбонw'сныя мw'щи 
вселюбе'зныхъ _о=т_е'цъ на'шихъ: / ра'дуйтеся, люботру^дныя 
плw'ти показу'ющыя: / ра'дуйтеся, бл~гоуха'ющыя на'мъ сщ~_е'нныя 
а=рwма'ты. / _w чудотвори^выя мw'щи, / цjьлу'юще ва'съ прiе'млемъ 
бл~года'ть, / и= бл~года'теля бг~а прославля'емъ, / 
прославля'ющаго рабы^ своя^ бога'тыми дарова^нiи, / вопiю'ще 
_е=му`: // w= всjь'хъ бл~гi'й гд\си, сла'ва тебjь`.

%<И= ны'нjь, пра'здника, гла'съ то'йже:%>

%<И='%>же дре'вле съ мwv"се'омъ глаго'лавый на горjь` сiна'йстjьй 
w='бразы, / а='зъ _е='смь, глаго'ля, сы'й, / дне'сь на горjь` 
fавw'рстjьй преwбра'жься пред\ъ о_у=ч~нки`, / показа` 
началоwбра'зную добро'ту зра'ка, / въ себjь` воспрiи'мъ 
чл~вjь'ческое существо`. / и= таковы'я бл~года'ти свидjь'т_еля 
поста'вль, мwv"се'а и= и=лiю`, / w='бщника творя'ше весе'лiя, / 
провозвjьща^ющая сла'вное кр\ста` ра'ди, // и= сп~си'тельное 
воскр\снiе.

%<Вхо'дъ. Прокi'менъ дне`. И= чт_е'нiя г~ прп\дбнич_еская.%>

%<Прему'дрости соломw'новы чте'нiе:%>

{гл\ва _е~}%<П%>рв\дницы во вjь'ки живу'тъ, и= въ гд\сjь 
мзда` и='хъ, и= попече'нiе и='хъ о_у= вы'шнягw. Сегw` ра'ди 
прiи'мутъ цр\ствiе бл~голjь'пiя и= вjьне'цъ добро'ты w\т руки` 
гд\сни, зане` десни'цею покры'етъ я=`, и= мы'шцею защити'тъ 
и=`хъ. Прiи'метъ все_ору'жiе рве'нiе свое`, и= воwружи'тъ тва'рь 
въ ме'сть врагw'мъ. W=блече'тся въ броня` пра'вды, и= возложи'тъ 
шле'мъ, су'дъ нелицемjь'ренъ. Прiи'метъ щи'тъ непобjьди'мый 
преподо'бiе. Поwстри'тъ же напра'сный гнjь'въ во _о=ру'жiе: 
спобо'ретъ же съ ни'мъ мi'ръ на безу^мныя. По'йдутъ праволу^чныя 
стрjь'лы мw'лнiины, и= jа='кw w\т бл~гокру'гла лу'ка _о=блакw'въ, 
на намjь'ренiе полетя'тъ. И= w\т каменоме'тныя jа='рости 
и=спо'лнь паду'тъ гра'ды. Вознегоду'етъ на ни'хъ вода` морска'я, 
рjь'ки же потопя'тъ я=` на'глw. Сопроти'въ ста'нетъ и=`мъ ду'хъ 
си'лы, и= jа='кw ви'хоръ развjь'етъ и=`хъ, и= w=пустоши'тъ всю` 
зе'млю беззако'нiе, и= sлодjь'йство преврати'тъ престо'лы 
си'льныхъ.{гл\ва s~}Слы'шите о_у=`бо ца'рiе, и= разумjь'йте, 
навы'кните судiи^ конц_е'въ земли`. Внуши'те держа'щiи 
мно'ж_ества, и= гордя'щiися w= наро'дjьхъ jа=зы'кwвъ, jа='кw 
дана` _е='сть w\т гд\са держа'ва ва'мъ, и= си'ла w\т вы'шнягw.

%<Прему'дрости соломw'новы чте'нiе:%>

{гл\ва г~}%<П%>рв\дныхъ ду'шы въ руцjь` бж~iей, и= не 
прико'снется и='хъ му'ка. Непщева'ни бы'ша въ _о=чесjь'хъ 
безу'мныхъ о_у=мре'ти, и= вмjьни'ся w=sлобле'нiе и=схо'дъ и='хъ. 
И= _е='же w\т на'съ ше'ствiе сокруше'нiе, _о=ни' же су'ть въ 
ми'рjь. И='бо пред\ъ лице'мъ человjь'ческимъ а='ще и= му'ку 
прiи'мутъ, о_у=пова'нiе и='хъ безсме'ртiя и=спо'лнено. И= вма'лjь 
нака'зани бы'вше, вели'кими бл~годjь'тельствовани бу'дутъ, jа='кw 
бг~ъ и=скуси` я=`, и= w=брjь'те и=`хъ достw'йны себjь`. Jа='кw 
зла'то въ горни'лjь и=скуси` и=`хъ, и= jа='кw всепло'дiе 
же'ртвенное прiя'тъ я=`. И= во вре'мя посjьще'нiя и='хъ 
возсiя'ютъ, и= jа='кw и='скры по сте'блiю потеку'тъ. Су'дятъ 
jа=зы'кwмъ, и= w=блада'ютъ людьми`, и= воцр~и'тся гд\сь въ ни'хъ 
во вjь'ки. Надjь'ющiися на'нь разумjь'ютъ и='стину, и= вjь'рнiи 
въ любви` пребу'дутъ _е=му`: jа='кw бл~года'ть и= мл\сть въ 
прп\дбныхъ _е=гw`, и= посjьще'нiе во и=збра'нныхъ _е=гw`.

%<Прему'дрости соломw'новы чте'нiе:%>

{гл\ва д~}%<П%>рв\дникъ а='ще пости'гнетъ сконча'тися, въ 
поко'и бу'детъ. Ста'рость бо честна` не многолjь'тна, ниже` въ 
числjь` лjь'тъ и=счита'ется. Сjьди'на же _е='сть му'дрость 
человjь'кwмъ, и= во'зрастъ ста'рости, житiе` нескве'рное. 
Бл~гоуго'денъ бг~ови бы'въ, возлю'бленъ бы'сть, и= живы'й 
посредjь` грjь^шникъ преста'вленъ бы'сть. Восхище'нъ бы'сть, да 
не sло'ба и=змjьни'тъ ра'зума _е=гw`, и=ли` ле'сть прельсти'тъ 
ду'шу _е=гw`. Раче'нiе бо sло'бы помрача'етъ дw'брая, и= паре'нiе 
по'хоти премjьня'етъ о_у='мъ неsло'бивъ. Сконча'вся вма'лjь, 
и=спо'лни лjь^та дw'лга: О_у=го'дна бо бjь` гд\севи душа` _е=гw`. 
сегw` ра'ди потща'ся w\т среды` лука'вствiя. Лю'дiе же ви'дjьвше, 
и= не разумjь'вше, ниже` поло'жше въ помышле'нiи таково'е: jа='кw 
бл~года'ть и= мл\сть въ прп\дбныхъ _е=гw`, и= посjьще'нiе во 
и=збра'нныхъ _е=гw`.

%<На лiтi'и стiхи'ра хра'ма, и= прп\дбнымъ, гла'съ а~:%>

%<П%>рп\дбнiи _о=тцы` зwсi'мо, савва'тiе и= ге'рмане, / 
соше'дшеся любо'вiю въ па'мять ва'шу / ко всеч\стны^мъ и= 
чудотвw'рнымъ ва'шымъ моще'мъ, / свjь'тлw торжеству'юще и= во 
гла'сjьхъ пjь'сненныхъ пою'ще, вопiе'мъ: // моли'теся гд\севи, 
поми'ловатися душа'мъ на'шымъ.

%<С%>вjь'тлая ва'ша па'мять, / прп\дбнiи _о=тцы` на'ши / зwсi'мо, 
савва'тiе и= ге'рмане, / на'мъ сердца` просвjьща'етъ: / зря'ще бо 
ч\стны^я ва'шя мw'щи, / врачевство` страсте'мъ не о_у=до'бь 
цjьли^мымъ, / прославля'емъ просла'вльшаго ва'съ гд\са, / и= 
ва'шя труды` и= по'двиги вjьнча'вша бл~года'тiю. / о_у=се'рднw и= 
мы` подвигw'мъ и= трудw'мъ _е='мшеся, / ва'шею стезе'ю позна'хомъ 
ходи'ти во слjь'дъ хр\сту` бг~у, // _е=го'же моли'те сп~сти` и= 
просвjьти'ти ду'шы на'шя.

%<Гла'съ в~:%>

%<П%>редстоя'ще ч\стны^мъ моще'мъ / прп\дбныхъ _о=т_е'цъ на'шихъ, 
_w празднолю'бцы, / возопiи'мъ похва'льными гла'сы, глаго'люще: / 
ка'кw ва'съ о_у=бл~жи'мъ, зwсi'мо, савва'тiе и= ге'рмане, / на 
земли` пожи'вшихъ па'че человjь^къ, / и= въ вы'шнихъ бл~жи'мыхъ 
со всjь'ми о_у=го'ждшими гд\севи; / съ ни'миже предстоя'ще во 
свjь'тjь бж\ственнjьмъ, / моли'те, мо'лимъ ва'съ, / и=зба'витися 
на'мъ w\т собла^знъ льсти'вагw, // и= сп~сти'ся душа'мъ на'шымъ.

%<П%>о о_у=спе'нiи ва'шемъ, бл~же'ннiи зwсi'мо, савва'тiе и= 
ге'рмане, / о_у=чи'тели на'мъ быва'ютъ ва'шя мw'щи, / при'снw бо 
и=злива'ющимися чудесы` вопiю'тъ: / возлюби'те гд\са, да 
w=бря'щете бл~года'ть вjь'чную, / и= ничто'же па'че _е=гw` 
почти'те, / да _е=гда` прiи'детъ, w=бря'щете поко'й со 
и=збра'нными _е=гw`. // _е=го'же да о_у=лучи'мъ ва'шими 
моли'твами, прп\дбнiи.

%<Гла'съ д~:%>

%<Д%>не'сь соше'дшеся, бра'тiе, / дх~о'внjь почти'мъ прп\дбныхъ 
_о=т_е'цъ на'шихъ / зwсi'му, савва'тiа и= ге'рмана, / и=`же 
посто'мъ тjьлеса` своя^ и=знури'ша, / воздержа'нiемъ стра^сти 
потреби'ша, и= бдjь'нiемъ о_у='мъ w=чи'стиша, / мл~твами же ду'шы 
просвjьти'ша, / нището'ю бога'тство прiя'ша бл~года'ти, / и= 
послуша'нiемъ бг~а бл~гопослу'шна стяжа'ша, / чистото'ю жили'ще 
прест~а'гw дх~а бы'ша: / и='хже ра'ди врагw'въ шата^нiя хр\сто'съ 
низложи'въ, // да'руетъ на'мъ ми'ръ и= ве'лiю мл\сть.

%<Сла'ва, гла'съ и~:%>

%<М%>она'хwвъ мно'жества / наста'вники ва'съ чти'мъ, _о=тцы` 
ст~i'и: / ва'ми бо пу'ть пра'вый вои'стинну ходи'ти позна'хомъ. / 
бл~же'ни _е=сте`, jа='кw хр\сту` рабо'тасте, / и= вра'жiю 
низложи'сте си'лу, / а='гг~лwмъ собесjь^дницы, прп\дбнымъ 
соприча^стницы и= прв\днымъ: / съ ни'миже моли'теся гд\севи, // 
поми'ловатися душа'мъ на'шымъ.

%<И= ны'нjь, пра'здника, гла'съ _е~:%>

%<З%>ако'на и= проро'кwвъ тя`, хр\сте`, / творца` и= 
и=спо'лнителя свидjь'тельствоваста, / зря^ща во _о='блацjь, 
мwv"се'й бг~ови'децъ / и= и=лiа` _о=гнеколесни'чникъ и= 
неwпа'льный небоше'ственникъ, / въ преwбраже'нiи твое'мъ. / съ 
ни'миже и= на'съ твоегw` просвjьще'нiя сподо'би, вл\дко, // 
пjь'ти тя` во вjь'ки.

%<На стiхо'внjь стiхи^ры, гла'съ и~.%>

%<Подо'бенъ:%> _w пресла'внагw чудесе`!

%<П%>рiиди'те и= прiими'те, бра'тiе, / лiю'щiяся бл~года'ти / w\т 
моще'й прп\дбныхъ _о=т_е'цъ на'шихъ / зwсi'мы, савва'тiа и= 
ге'рмана: / тi'и бо подвиза'шася без\ъ лjь'ности во вре'меннjьй 
жи'зни, / и= jа='кw безпло'тнiи во пло'ти пожи'ша. / тjь'мже и= 
прiя'ша да'ры w\т хр\ста` бг~а, / и= на'мъ про'сятъ w=чище'нiя // 
и= ве'лiя мл\сти.

%<Стi'хъ: Чт\сна` пред\ъ гд\семъ / сме'рть прп\дбныхъ _е=гw`.%>

%<Ц%>jьльбонw'снымъ ва'шымъ моще'мъ предстоя'ще, / _о=тцы` на'ши 
зwсi'мо, савва'тiе и= ге'рмане, / прiе'млемъ _о=би'льнw 
бл~года'ть: / вся'къ бо приходя'й съ вjь'рою не посрами'тся, / 
прiе'млетъ бо, и=`хже тре'буетъ, / прославля'ющу ва'съ гд\су, / 
jа='кw бл~гоуго'дныхъ рабw'въ бы'вшихъ своему` вл\дцjь, / и= 
тогw` за'пwвjьди сохра'ньшихъ. // тjь'мже ва'съ чти'мъ и= 
о_у=бл~жа'емъ.

%<Стi'хъ: Бл~же'нъ му'жъ боя'йся гд\са, / въ за'повjьдехъ _е=гw` 
восхо'щетъ sjьлw`.%>

%<И=%>сто'чницы приснотеку'щiи / врачевства` безме'зднагw, / 
ч\стны^я мw'щи ва'шя, досточу'днiи _о=тцы` / зwсi'мо, савва'тiе 
и= ге'рмане: / _w вели'кiя бл~года'ти, / _w си'лы живоно'сныхъ 
мертвец_е'въ! / и='хже мл~твами, i=и~се цр~ю`, / сп~си` ду'шы 
на'шя, // jа='кw _е=ди'нъ милосе'рдъ.

%<Сла'ва, гла'съ д~:%>

%<В%>есели'тся jа=вле'ннw хр\сто'ва цр~ковь ч\стна'я, / и= 
торжеству'етъ свjь'тлw: / возсiя' бо дне'сь пресвjь'тлая и= 
всепра'зднственная па'мять / пренесе'нiя ч\стны'хъ моще'й 
прп\дбныхъ и= бг~обл~же'нныхъ _о=т_е'цъ на'шихъ / зwсi'мы, 
савва'тiа и= ге'рмана, / крася'щися и='хъ многотру'дными 
по'двиги, jа='кw многоцjь'нною _о=де'ждею, / и= вопiе'тъ 
хва'лящися, глаго'лющи: / сиц_ева'я моя^ рожд_е'нiя, таковi'и 
мои` сы'нове, / и=`хже _е=v\глiемъ породи'хъ, / воспита'хъ же 
стра'хомъ гд\снимъ, / и= ны'нjь преподw'бны ви'жу. / прiиди'те, 
по'стническое сосло'вiе, / и= прп\дбныхъ ликостоя'нiе, / и= 
ра'дуйтеся со мно'ю: / и=мjь'ю бо въ себjь` принесе'нное 
неистощи'мое сокро'вище, / преч\стны^я и= всебога^тыя мw'щи 
прп\дбныхъ _о=т_е'цъ, / w=бл~гоуха'юще вjь'рныхъ, / и= веселя'ще 
душ_е'вная чу^вства и= тjьл_е'сная, / и= и=сцjьл_е'нiя подаю'ще, 
/ и= прося'ще w\т бг~а ве'лiя ми'лости, // jа='кw да мл\стивъ 
бу'детъ на'мъ въ де'нь су'дный.

%<И= ны'нjь, пра'здника, гла'съ а~:%>

%<Т%>воегw` _е=диноро'днагw сн~а / прови'дjьвъ дх~омъ плотско'е 
къ человjь'кwмъ прише'ствiе, / бг~о_оц~ъ дв~дъ и=здале'ча къ 
весе'лiю созыва'етъ тва'рь, / и= проро'чески взыва'етъ: / fавw'ръ 
и= _е=рмw'нъ w= и='мени твое'мъ возра'дуетася. / на сiю' бо 
возше'дъ гору`, сп~се, со о_у=ченики` твои'ми, / w=чернjь'вшее 
а=да'мово _е=стество`, преwбра'жься, w=блиста'ти па'ки сотвори'лъ 
_е=си`, / претвори'въ _е=` въ твоегw` бж\ства` сла'ву же и= 
свjь'тлость. / тjь'мже вопiе'мъ ти`: // содjь'телю вся'ческихъ 
гд\си, сла'ва тебjь`.

%<На бл~гослове'нiи хлjь'бwвъ:%>

%<Тропа'рь прп\дбнымъ, гла'съ и~:%>

%<Jа='%>кw свjьти'льницы jа=ви'стеся всесвjь'тлiи / во w=то'цjь 
_о=кiа'на мо'ря, / прп\дбнiи _о=тцы` на'ши зwсi'мо, савва'тiе и= 
ге'рмане: / вы' бо кр\стъ хр\сто'въ на ра'мо взе'мше, / 
о_у=се'рднw тому` послjь'довасте, / и= чистото'ю бг~ови 
прибли'жившеся, / w\т_ону'дуже си'лами чуде'съ w=богати'стеся. / 
тjь'мже и= мы` любе'знw притека'емъ ко ст~ы^мъ моще'мъ ва'шымъ, 
и= о_у=ми'льнw глаго'лемъ: / _w прп\дбнiи, моли'те хр\ста` бг~а 
// сп~сти'ся душа'мъ на'шымъ.

%<И='нъ тропа'рь, гла'съ д~:%>

%<П%>о'стническое и= равноа'гг~льное житiе` ва'ше, / прп\дбнiи 
_о=тцы` зwсi'мо, савва'тiе и= ге'рмане, / вселе'ннjьй позна'ны 
сотвори` ва'съ: / чудодjья^нiи разли'чными, бг~оно'снiи, 
просвjьща'ете // вjь'рою призыва'ющыя вы`, и= чту'щыя ч\стну'ю 
па'мять ва'шу.

%<И=%> Бц\де дв~о: %<а\ж.%> *{Но не пра'здника: тv"пiко'нъ, гл\ва 
_е~_i. Та'же зри` въ _о='бщей мине'и, л. _е~.}

%<А= и=дjь'же нjь'сть бдjь'нiя, по%> Ны'нjь w\тпуща'еши, %<и= по 
трист~о'мъ, тропа'рь прп\дбнымъ, гла'съ и~, _е=ди'ножды: Сла'ва, 
и= ны'нjь, пра'здника.%>

%<На о_у='трени, на%> Бг~ъ гд\сь, %<тропа'рь пра'здника, гла'съ 
з~:%>

%<П%>реwбрази'лся _е=си` на горjь`, хр\сте` бж~е, / показа'вый 
о_у=ченикw'мъ твои^мъ сла'ву твою`, jа='коже можа'ху: / да 
возсiя'етъ и= на'мъ грjь^шнымъ свjь'тъ тво'й присносу'щный, // 
мл~твами бц\ды, свjьтода'вче, сла'ва тебjь`.	%<Два'жды.%>

%<Сла'ва, прп\дбнымъ: И= ны'нjь, пра'здника.%>

%<По а~-й стiхоло'гiи сjьда'ленъ, гла'съ а~:%>

%<Ж%>итiе` на земли` бл~гоче'стнw сконча'вше, / чи'сто селе'нiе 
ст~о'му дх~у jа=ви'стеся: / просвjьща'ете и=`же вjь'рою 
приходя'щыя / къ ч\стны^мъ моще'мъ ва'шымъ, бл~же'ннiи. / тjь'мже 
моли'те вл\дку хр\ста` бг~а, / просвjьти'ти ду'шы пра'зднующихъ 
всечестну'ю па'мять ва'шу, / бг~ому'дрiи _о=тцы` // зwсi'мо, 
савва'тiе и= ге'рмане.	%<Два'жды.%>

%<Сла'ва, и= ны'нjь, пра'здника, гла'съ д~.%>

%<Подо'бенъ:%> О_у=диви'ся i=w'сифъ:

%<Н%>а горjь` fавw'рстjьй преwбрази'лся _е=си`, i=и~се, / и= 
_о='блакъ свjь'телъ протяза'яйся jа='кw сjь'нь, а=п\слы сла'вою 
покры`: / тjь'мже и= на зе'млю ни'цъ па'даху, не терпя'ще зрjь'ти 
свjь'тлости / непристу'пныя сла'вы лица` твоегw`, безнача'льне 
сп~се хр\сте` бж~е. // и='же тогда` си^мъ свjь'тъ тво'й 
возсiя'вый, просвjьти` ду'шы на'шя.

%<А='ще же внjь` попра'зднства, глаго'ли се'й бг~оро'диченъ, 
гла'съ а~:%>

%<В%>сjь'хъ творца` и= вл\дку, бг~а же и= содjь'теля, / 
всенепоро'чная ч\стая дх~омъ бж\ственнымъ / въ ложесна'хъ твои'хъ 
зача'тъ, / и= без\ъ и=стлjь'нiя родила` _е=си`: / _е=го'же 
сла'вяще тя` велича'емъ, дв~о, // jа='кw пала'ту всjь'хъ цр~я`, 
и= мi'рови заступле'нiе.

%<По в~-й стiхоло'гiи сjьда'ленъ, гла'съ _е~:%>

%<П%>о'стники гд\сни пjь'сньми почти'мъ, / jа='кw о_у=мертви'вшыя 
вся^ прило'ги страсте'й / воздержа'нiемъ тве'рдымъ и= крjь'пкимъ 
терпjь'нiемъ, / и= посрами'вшыя сопроти'внагw всю` горды'ню. / 
ны'нjь моли'теся гд\севи, / прп\дбнiи _о=тцы` зwсi'мо, савва'тiе 
и= ге'рмане, // поми'ловатися душа'мъ на'шымъ.	%<Два'жды.%>

%<Сла'ва, и= ны'нjь, пра'здника, гла'съ д~.%>

%<Подо'бенъ:%> О_у=диви'ся i=w'сифъ:

%<Н%>епристу'пною твое'ю, хр\сте`, сла'вою / бж\ственнагw твоегw` 
свjь'та преwбра'жься, / твоя^ w=блиста'лъ _е=си` бж\ств_енныя 
о_у=ч~нки`, i=wа'нна и= петра` и= i=а'кwва, / о_у=жаси'лъ _е=си` 
тjь'хъ бж\ственною бл~года'тiю: / гла'съ же _о=те'чь 
возлю'бленнаго сн~а свидjь'тельствующь слы'шаша, / и= ви'дjьша 
лица` твоегw` сла'ву, сп~се. // и='же всjь'хъ, сло'ве, сп~сти` 
хотя`, просвjьти` ду'шы на'шя.

%<А='ще же внjь` попра'зднства, бг~оро'диченъ, гла'съ _е~:%>

%<О_у=%>жа'сно чу'до зача'тiя, / и= несказа'ненъ w='бразъ 
рж\ства` / въ тебjь` позна'ся, ч\стая приснодв~о: / о_у=жаса'етъ 
ми` о_у='мъ, о_у=дивля'етъ ми` по'мыслъ. / сла'ва твоя`, бц\де, 
всjь^мъ простре'ся // во сп~се'нiе душа'мъ на'шымъ.

%<Велича'нiе:%>

%<О_у=%>бл~жа'емъ ва'съ, / прп\дбнiи _о=тцы` на'ши зwсi'мо, 
савва'тiе и= ге'рмане, / и= чти'мъ ст~у'ю па'мять ва'шу, / 
наста^вницы мона'хwвъ, // и= собесjь^дницы а='гг~лwвъ.

%<И=збра'нный _псало'мъ:%>

%<Т%>ерпя` потерпjь'хъ гд\са, и= вня'тъ ми`, и= о_у=слы'ша мл~тву 
мою`: / Поста'ви на ка'мени но'зjь мои`, и= и=спра'ви стwпы` 
моя^. / Се` о_у=дали'хся бjь'гая, и= водвори'хся въ пусты'ни. / 
О_у=подо'бихся нея'сыти пусты'ннjьй. / Бдjь'хъ, и= бы'хъ jа='кw 
пти'ца w=со'бящаяся на здjь`. / Кwлjь'на моя^ и=знемого'ста w\т 
поста`: / И= пло'ть моя` и=змjьни'ся _е=ле'а ра'ди. / Слеза'ми 
мои'ми посте'лю мою` w=мочу`. / Jа='кw w=быдо'ша мя` пси` мно'зи, 
со'нмъ лука'выхъ w=держа'ша мя`. / Напряго'ша лу'къ сво'й ве'щь 
го'рьку: / Сострjьля'ти въ та'йныхъ непоро'чнаго. / Предзрjь'хъ 
гд\са предо мно'ю вы'ну, jа='кw w=десну'ю мен_е` _е='сть, да не 
подви'жуся. / Вси` jа=зы'цы w=быдо'ша мя`, и= и='менемъ гд\снимъ 
противля'хся и=`мъ. / Бл~гослове'нъ гд\сь, и='же не даде` на'съ 
въ лови'тву зубw'мъ и='хъ: / Да и=сповjь'дятся тебjь`, гд\си, 
вся^ дjьла` твоя^: / И= прп\дбнiи твои` да бл~гословя'тъ тя`. / 
И= о_у=вjь'дите, jа='кw о_у=диви` гд\сь прп\дбнаго своего`. / И= 
о_у=труди'ся во вjь'къ, и= жи'въ бу'детъ до конца`. / Храни'тъ 
гд\сь ду'шы прп\дбныхъ свои'хъ. / Восхва'лятся прп\дбнiи во 
сла'вjь, и= возра'дуются на ло'жахъ свои'хъ. / Чт\сна` пред\ъ 
гд\семъ сме'рть прп\дбныхъ _е=гw`. / По'йте гд\севи прп\дбнiи 
_е=гw`, и= и=сповjь'дайте па'мять ст~ы'ни _е=гw`, во всjь'хъ 
лю'дехъ чудеса` _е=гw`.

%<С%>ла'ва, и= ны'нjь: %<А=%>ллилу'iа, %<три'жды.%>

%<По полv"еле'и сjьда'ленъ, гла'съ и~:%>

%<_Е=%>гда`, бл~же'ннiи, къ бж~е'ственному жела'нiю о_у='мъ сво'й 
впери'сте, / тогда` w=ста'висте вся^ до'лу влеку^щая мудрова^нiя, 
/ и= въ пусты'ню всели'стеся въ морскi'й _о='стровъ, / и=дjь'же 
процвjьто'сте jа='кw ке'дри, добродjь'тельми прекра'снiи, / 
страсте'й и=скорени'вше те'рнiе, / и= въ не'мъ насади'сте плоды` 
трудw'въ свои'хъ: / тjь'мже и= пожа'сте рукоя'тiе, / неw\те'млемо 
бога'тство на нб~сjь'хъ. / зwсi'мо, савва'тiе и= ге'рмане 
прп\дбнiи, / моли'те хр\ста` бг~а, / согрjьше'нiй w=ставле'нiе 
пода'ти // чту'щымъ любо'вiю ст~у'ю па'мять ва'шу.	%<Дв\жа.%>

%<Сла'ва, и= ны'нjь, пра'здника, гла'съ д~. По\д: 
%>Вознесы'йся:

%<В%>озше'дъ со о_у=ченики` на гору`, / и= во сла'вjь _о='ч~и 
w=блиста'въ, / съ мwv"се'омъ и=лiа` тебjь` предстои'та: / зако'нъ 
и= пр\оро'цы бо jа='кw бг~у слу'жатъ. / _е=му'же и= сн~овство` 
_е=сте'ственное / роди'тель и=сповjь'дая, нарица'ше сн~а, // 
_е=го'же воспjьва'емъ съ тобо'ю и= дх~омъ.

%<А='ще же внjь` попра'зднства, и=ли` хра'мъ въ недjь'лю, 
бг~оро'диченъ, гла'съ и~:%>

%<В%>опло'щшееся сло'во w\т о_у=тро'бы твоея` ро'ждши, преч\стая, 
/ мене' же растлjь'ннаго грjьхми` w\т прилw'гъ о_у=крjьпи`, мт~и 
бж~iя, / и= се'рдце мое` w=чи'сти, бг~обл~года'тная, мт~рними 
твои'ми мл~твами. / да и= а='зъ бл~года'рнw взыва'ю ти`: / марi'е 
бц\де, моли` сн~а твоего` хр\ста` бг~а на'шего, // поми'ловати 
ста'до свое` _е='же стяжа`, всенепоро'чная.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ д~:%> Чт\сна` пред\ъ гд\семъ / сме'рть 
прп\дбныхъ _е=гw`.

%<Стi'хъ:%> Что` возда'мъ гд\севи w= всjь'хъ, jа=`же воздаде' ми;

%<Вся'кое дыха'нiе:%>

%<_Е=v\глiе w\т матfе'а, за\ч м~г.%>

%<По н~-мъ _псалмjь`:%>

%<Сла'ва: М%>л~твами прп\дбныхъ _о=т_е'цъ на'шихъ зwсi'мы, 
савва'тiа и= ге'рмана, / мл\стиве, w=чи'сти // мно'ж_ества 
согрjьше'нiй на'шихъ.

%<И= ны'нjь: М%>л~твами бц\ды:

%<Та'же: П%>оми'луй мя`, бж~е:

%<Стiхи'ра, гла'съ s~:%>

%<П%>рп\дбнiи _о=тцы`, / слу'хъ сво'й смире'ннw _е=v\глiю 
хр\сто'ву приклони'вше, / призыва'нiе w\т вы'шнягw во _о=би'т_ели 
нб\сныя прiя'сте, / и= тому` вjь'рнw послjь'дующе, / мi'ра 
кра^сная во о_у=ме'ты вмjьни'вше, / _е=ди'ныя добро'ты 
вожделjь'сте хр\ста`: / _е=му'же прилjь'жнw моли'теся, / 
низпосла'ти мi'рови ми'ръ, и= це'рквамъ _е=диномы'слiе, / 
странjь` на'шей на враги` w=долjь'нiе, / бра'тiи _о=би'тели 
ва'шея _е=диноду'шiе и= смиренному'дрiе, // и= душа'мъ на'шымъ 
ве'лiю ми'лость.

%<Канw^на два`: пра'здника, со i=рмосо'мъ на s~, i=рмо'съ по 
два'жды: и= прп\дбнымъ _о=тц_е'мъ, на и~. Катава'сiа, гла'съ д~: 
%>Ли'цы i=и~льтестiи:

%<Канw'нъ пра'здника, кv'ръ i=wа'нна, гла'съ и~.%>

%<Пjь'снь а~. i=рмо'съ:%>

%<В%>о'ду проше'дъ jа='кw су'шу, / и= _е=гv'петскагw sла` 
и=збjьжа'въ, / i=и~льтянинъ вопiя'ше: // и=зба'вителю и= бг~у 
на'шему пои'мъ.

%<М%>wv"се'й на мо'ри проро'чески, / ви'дjьвъ _о='блакомъ и= 
столпо'мъ дре'вле _о='гненнымъ сла'ву гд\сню, вопiя'ше: // 
и=зба'вителю и= бг~у на'шему пои'мъ.

%<Jа='%>кw ка'менемъ тjь'ломъ покры'вся, / w=боже'нiемъ 
неви'димаго зря`, / мwv"се'й бг~ови'децъ взыва'ше: // 
и=зба'вителю и= бг~у на'шему пои'мъ.

%<Т%>ы` на горjь` зако'ннjьй, и= на fавw'рстjьй / ви'дjьнъ бы'лъ 
_е=си` мwv"се'емъ во мра'цjь дре'вле, // во свjь'тjь же ны'нjь 
непристу'пнjьмъ бж\ства`.

%<Канw'нъ прп\дбнымъ, гла'съ в~.%>

%<Пjь'снь а~. i=рмо'съ:%>

%<Г%>ряди'те, лю'дiе, / пои'мъ пjь'снь хр\сту` бг~у, / 
раздjь'льшему мо'ре, и= наста'вльшему лю'ди, / jа=`же и=зведе` 
и=з\ъ рабо'ты _е=гv'петскiя, // jа='кw просла'вися.

%<Припjь'въ: П%>рп\дбнiи _о=тцы` на'ши зwсi'мо, савва'тiе и= 
ге'рмане, моли'те бг~а w= на'съ.

%<П%>росвjьще'нiемъ трисо'лнечнагw бж~ества` w=зари'вшеся, 
прему'дрiи, / свjьти^ла jа=ви'стеся w=сiява^юща всю'ду: / тjь'мъ 
и= на'съ те'мностiю страсте'й w=мраче'нныхъ, / просвjьще'нiемъ 
бл~года'ти w=зари'ти помоли'теся, // и= су'щагw получи'ти 
сп~се'нiя.

%<С%>вjь'томъ бж~е'ственныя бл~года'ти просвjьща'еми, / зwсi'мо, 
савва'тiе и= ге'рмане пребл~же'ннiи, / вjь'рнw свjьтоно'сную 
ва'шу па'мять торжеству'ющихъ просвjьти'те, // и= w\т тьмы` 
грjьхо'вныя мл~твами ва'шими, прп\дбнiи, и=зба'вите.

%<Д%>х~у ст~о'му хра'ми, прему'дрiи, бы'сте, / и= къ нему` все` 
духо'вное жела'нiе w=брати'сте, / и= сегw` ра'ди кро'ткихъ зе'млю 
наслjь'довасте: / душе'вную на'шу стра'стную бу'рю, прп\дбнiи, 
о_у=кроти'те, // да въ тишинjь` бж~е'ственнjьй бы'вше, 
пjьсносло'вимъ ва'шя по'двиги.	%<Бг~оро'диченъ:%>

%<Л%>ю'тыми страсте'й навjь'ты w=бурева'емь _е='смь, 
_о=трокови'це, / и= прило'ги грjьхо'вными погружа'емь: / къ 
твоему` _е=ди'ному ти'хому и= невла'емому приста'нищу любо'вiю 
прибjьга'ю, всепjь'тая: // о_у=ще'дривши сп~си' мя, приснодв~о.	%<Катава'сiа:%>

%<Л%>и'цы i=и~льтестiи, / невла'жными стопа'ми / по'нтъ чермны'й, 
и= вла'жную глубину` прогна'вше, / вса'дники трiста'ты враги` 
ви'дяще въ не'й погруж_е'ны, / съ весе'лiемъ поя'ху: // пои'мъ 
бг~у на'шему, jа='кw просла'вися.

%<Пjь'снь г~. i=рмо'съ:%>

%<Н%>б\снагw кру'га верхотво'рче гд\си, / и= цр~кве зижди'телю, / 
ты` мене` о_у=тверди` въ любви` твое'й, / жела'нiй кра'ю, 
вjь'рныхъ о_у=твержде'нiе, // _е=ди'не чл~вjьколю'бче.

%<W=%>сjьня'ющая сла'ва, въ сjь'ни пе'рвjье, / и= мwv"се'ови 
бесjь'дующи твоему` о_у=го'днику, / w='бразъ бы'сть 
w=блиста'вшагw неизрече'ннw, // на fавw'рjь, вл\дко, твоегw` 
преwбраже'нiя.

%<С%>овзыдо'ша ти`, сло'ве _е=диноро'дный, / вы'шнiи а=п\сльстiи 
верси`, на гору` fавw'рскую: / и= сопредста'ста ти` мwv"се'й же 
и= и=лiа`, jа='кw бж~iя слузjь^, // _е=ди'не чл~вjьколю'бче.

%<Б%>г~ъ сло'во сы'й, ве'сь зе'мленъ бы'сть, / всему` бж~еству` 
смjьси'въ человjь'чество, во v=поста'си свое'й: // ю='же во двою` 
сущ_еству` мwv"се'й и= и=лiа' же ви'дjьста на горjь` fавw'рjь.

%<И='нъ. i=рмо'съ:%>

%<Н%>а ка'мени мя` вjь'ры о_у=тверди'въ, / разшири'лъ _е=си` 
о_у=ста` моя^ на враги` моя^. / возвесели' бо ся ду'хъ мо'й, / 
внегда` пjь'ти: / нjь'сть ст~ъ, jа='коже бг~ъ на'шъ, // и= 
нjь'сть пра'веденъ, па'че теб_е`, гд\си.

%<В%>ысото'ю смире'нiя о_у=краша'еми, / зwсi'мо, савва'тiе и= 
ге'рмане прп\дбнiи, / все` о_у='бw жела'нiе ко вл\дцjь своему` 
простро'сте, / jа='рwстная же движ_е'нiя на враги` воwружи'сте, 
// со и=зря'дными дjь'лы свои'ми, посто'мъ и= мл~твами.

%<П%>ло'тей свои'хъ воста^нiя крjь'пкимъ поще'нiемъ, прп\дбнiи, 
о_у=мертви'вше, / _о=би'телище бы'сте вл\дчне: / _е=го'же 
о_у=моли'те и=зба'витися скорбе'й и= мучи'тельства страсте'й, // 
съ вjь'рою притека'ющымъ къ ва'мъ, пребл~же'ннiи.

%<И=%>му'щя споспjьшеству'ющу бж~е'ственную си'лу, / 
и=сцjьл_е'нiя безчи'сл_енная и=сточа'ютъ мw'щи ва'шя, зwсi'мо, 
савва'тiе и= ге'рмане прп\дбнiи: / w\тгоня'ютъ w\т человjь^къ 
болjь^зни тjьл_е'сныя, // и= душ_е'вныя стра^сти врачу'ютъ, 
по'двиги ва'шими, всечестнi'и.	%<Бг~оро'диченъ:%>

%<Т%>ружда'етъ мя` бу'ря грjьхо'вная, / и= возмуще'нiе 
безмjь'стныхъ помышле'нiй: / о_у=милосе'рдися, всенепоро'чная, и= 
ру'ку ми` по'мощи jа='кw мл\стива простри`, // jа='кw да спа'сся 
велича'ю тя`.	%<Катава'сiа:%>

%<Л%>у'къ си'льныхъ и=знемо'же, / и= немощству'ющiи препоя'сашася 
си'лою: // сегw` ра'ди о_у=тверди'ся въ гд\сjь се'рдце мое`.

%<Конда'къ пра'здника, гла'съ з~. Самогла'сенъ:%>

%<Н%>а горjь` преwбрази'лся _е=си`, / и= jа='коже вмjьща'ху 
о_у=ченицы` твои`, сла'ву твою`, хр\сте` бж~е, ви'дjьша: / да 
_е=гда' тя о_у='зрятъ распина'ема, / страда'нiе о_у='бw 
о_у=разумjь'ютъ во'льное, / мi'рови же проповjь'дятъ: // jа='кw 
ты` _е=си` вои'стинну _о='ч~ее сiя'нiе.

%<I='косъ:%>

%<В%>оста'ните, лjьни'вiи, и=`же всегда` ни'зу пони'кшiи въ 
зе'млю, души` моея` по'мыслы, / возми'теся и= возвы'ситеся на 
высоту` бж~е'ственнагw восхожде'нiя. / притеце'мъ къ петру` и= къ 
зеведе'_евымъ, / и= вку'пjь со _о='нjьми fавw'рскую гору` 
дости'гнемъ, / да ви'димъ съ ни'ми сла'ву бг~а на'шегw, гла'съ же 
о_у=слы'шимъ, // _е=го'же свы'ше слы'шаша, и= проповjь'даша 
_о='ч~ее сiя'нiе.

%<Сjьда'ленъ прп\дбнымъ, гла'съ д~:%>

%<Ж%>ите'йское мо'ре воздержа'нiемъ безбjь'днw преплы'сте, / и= 
ко приста'нищу мы'сленному безстра'стiя ра'дующеся доидо'сте, / 
прп\дбнiи _о=тцы` на'ши зwсi'мо, савва'тiе и= ге'рмане, / 
бг~ому'дрiи и= пребл~же'ннiи: // моли'те хр\ста` бг~а, спасти'ся 
душа'мъ на'шымъ.	%<Два'жды.%>

%<Сла'ва, и= ны'нjь, пра'здника, гла'съ г~.%>

%<Подо'бенъ:%> Красотjь` дв\ства:

%<Б%>ж~е'ственныя твоея` сла'вы сiя'нiе, / jа='коже можа'ху, / 
показа'лъ _е=си`, сло'ве бж~iй, о_у=ч~нкw'мъ твои^мъ, / на 
fавw'рстjьй горjь` преwбразу'яйся, / и='мже спросвjьти'хомся и= 
мы` пою'щiи тя`, / _е=ди'не неизмjь'нне и= безсме'ртне гд\си, / 
тебjь' бо вjь'рою вопiе'мъ: // сла'ва, хр\сте`, цр\ствiю твоему`.

%<А='ще же внjь` попра'зднства, и=ли` хра'мъ въ недjь'лю,%>

%<глаго'ли се'й бг~оро'диченъ, гла'съ д~:%>

%<С%>тjьна` непобjьди'мая на'мъ хр\стiа'нwмъ _е=си`, бц\де дв~о: 
/ къ тебjь' бо прибjьга'юще невреди'ми пребыва'емъ, / и= па'ки 
согрjьша'юще и='мамы тя` мл~твенницу. / тjь'мъ бл~годаря'ще 
вопiе'мъ ти`: // ра'дуйся, w=бра'дованная, гд\сь съ тобо'ю.

%<Пjь'снь д~. i=рмо'съ:%>

%<И=%>з\ъ пло'ти твоея` лучи^ бж~ества` / и=схожда'ху пр\оро'кwмъ 
и= а=п\слwмъ. / тjь'мъ нача^льницы пою'ще взыва'ху: // сла'ва 
си'лjь твое'й, гд\си.

%<И='%>же купину` сохрани'вый неврежде'ну, прикосну'вшуюся 
_о=гню`, / мwv"се'ю бг~осiя'нную пло'ть показа'лъ _е=си`, вл\дко, 
пою'щему: // сла'ва си'лjь твое'й, гд\си.

%<С%>кры'ся заре'ю бж\ства` чу'вственное со'лнце, / jа='кw на 
горjь` fавw'рjь ви'дjьвъ тя` преwбразу'ющася, i=и~се мо'й: // 
сла'ва си'лjь твое'й, гд\си.

%<_О='%>гнь не w=паля'я ве'щи тjьле'сныя, ви'дjьнъ бы'сть 
невеще'ственъ: / jа='коже мwv"се'ю и= а=п\слwмъ jа=ви'лся _е=си`, 
и=лiи' же, вл\дко, // _е=ди'нъ w\т двою`, во дву` соверш_е'ну 
_е=ст_еству`.

%<И='нъ. i=рмо'съ:%>

%<П%>рише'лъ _е=си` w\т дв~ы / не хода'тай, ни а='гг~лъ, но са'мъ 
гд\си вопло'щься, / и= спа'слъ _е=си` всего' мя человjь'ка. / 
тjь'мъ зову' ти: // сла'ва си'лjь твое'й, гд\си.

%<О_у=%>мо'мъ и= душе'ю пред\ъwчи'стившеся, прп\дбнiи, / 
пре'лесть душепа'губную всеконе'чнjь w\т себ_е` w\тверго'сте, / 
и= чу^вства своя^ къ нему'тнjьй тишинjь` о_у=пра'вивше, / во 
w=то'къ морскi'й, прему'дрiи, всели'стеся, воспjьва'юще: // 
сла'ва си'лjь твое'й, гд\си.

%<З%>ако'ны но'выми и= ве'тхимъ завjь'томъ ра'зуму ст~ы'хъ 
поуча'ющеся, / зwсi'мо, савва'тiе и= ге'рмане прп\дбнiи, / 
вся'кiя добродjь'тели w='бразу навыко'сте, му'дрjьй пчелjь` 
подо'бящеся, / и= прiя'телище и=зря'дно дх~у ст~о'му, прему'дрiи, 
бы'сте, воспjьва'юще: // сла'ва си'лjь твое'й, гд\си.

%<В%>ся'ческими, прп\дбнiи, свjьтя'щеся чудодjь'йствы, / и= 
бж~е'ственною w=заря'еми бл~года'тiю, / всjь^мъ позна'стеся 
сокро'вище и=сцjьле'нiй неистощи'мо, / страсте'й w\тгоня'ете 
w=мраче'нiе, / и= вра^жiя низлага'ете w=полч_е'нiя, воспjьва'юще: 
// сла'ва си'лjь твое'й, гд\си.	%<Бг~оро'диченъ:%>

%<И=%>з\ъ о_у=тро'бы твоея`, ч\стая _о=трокови'це, возсiя'въ 
бж~е'ственное сл~нце, / су'щыя во тьмjь` многобо'жiя просвjьти`, 
/ и= въ сjь'ни сме'ртнjьй сjьдя'щыя, вл\дчце, w=сiя`, / _е=му'же 
воспjьва'юще зове'мъ: // сла'ва си'лjь твое'й, гд\си.	%<Катава'сiа:%>

%<О_у=%>слы'шахъ сла'вное смотре'нiе твое`, хр\сте` бж~е, / 
jа='кw роди'лся _е=си` w\т дв~ы, / да w\т ле'сти и=зба'виши 
зову'щыя: // сла'ва си'лjь твое'й, гд\си.

%<Пjь'снь _е~. i=рмо'съ:%>

%<В%>ску'ю мя` w\три'нулъ _е=си` / w\т лица` твоегw`, свjь'те 
незаходи'мый, / и= покры'ла мя` _е='сть чужда'я тьма` 
_о=кая'ннаго. / но w=брати' мя, и= къ свjь'ту за'повjьдей твои'хъ 
// пути^ моя^ напра'ви, молю'ся.

%<В%>jьтi'йствующiй я=зы'къ твоегw` вели'чества не мо'жетъ 
вjьща'ти: / jа='кw бо держа'й живо'тъ, и= сме'ртiю влады'й, / 
предста'вилъ _е=си` на fавw'рстjьй горjь` мwv"се'а и= и=лiю`, // 
свидjь'т_ельствующая твое` бж\ство`.

%<И='%>же рука'ма неви'димыма созда'въ по w='бразу твоему`, 
хр\сте`, человjь'ка, / началоwбра'зную твою` въ созда'нiи 
добро'ту показа'лъ _е=си`: / не jа='кw во w='бразjь, но jа='кw 
са'мъ сы'й по существу`, // бг~ъ бы'лъ _е=си` и= чл~вjь'къ.

%<С%>раствори'вся неслiя'ннw, о_у='гль горя'щь показа'лъ _е=си` 
на'мъ бж\ства`, / попаля'ющь о_у='бw грjьхи`, ду'шы же 
просвjьща'ющь, на fавw'рстjьй горjь`: // мwv"се'а со и=лiе'ю, 
о_у=ченикw'въ же старjь'йшыя о_у=диви'лъ _е=си`.

%<И='нъ. i=рмо'съ:%>

%<П%>росвjьще'нiе во тьмjь` лежа'щихъ, / спасе'нiе w\тча'янныхъ, 
хр\сте` сп~се мо'й, / къ тебjь` о_у='тренюю, цр~ю` ми'ра, / 
просвjьти' мя сiя'нiемъ твои'мъ: // и=но'гw бо ра'звjь теб_е` 
бо'га не зна'ю.

%<Т%>jь'сный предпоче'тше простра'нному пути`, прп\дбнiи, / и= 
ра'дующеся, во w=то'цjь морстjь'мъ вся'чески о_у=тjьсня'еми, 
претерпjь'сте, / бж\ственными поуч_е'нiи ду'шы своя^ w=чища'юще, 
// и= добро'ту бж~iю неизглаго'ланную при'снw взира'юще, 
пребл~же'ннiи.

%<Н%>еsло'биви и= кро'тцы и= ми'лостиви бы'сте, прп\дбнiи, / вся^ 
sлw'бы и= стрjь'лы вра^жiя до конца` погу'бльше: / тjь'мже 
блг\дть w\т бг~а свы'ше прiе'мше, ми'лостивнw на'съ посjьща'йте, 
// любо'вiю ст~у'ю па'мять ва'шу почита'ющихъ.

%<Jа='%>кw вели'кое со'лнце, вели'чiемъ пw'двигъ ва'шихъ / 
возсiя'сте на'мъ, зwсi'мо, савва'тiе и= ге'рмане прп\дбнiи, / 
земны^я w=сiява'юще концы`, / и= вся^ просвjьща'юще свjь'томъ 
бг~оразу'мiя: / тjь'мже мо'лимъ вы`, // просвjьти'те на'шъ 
ра'зумъ, _о=тцы` пребл~же'ннiи.	%<Бг~оро'диченъ:%>

%<W\т%> мно'жества востаю'щихъ на ны`, въ болjь'зни и=счезе` 
живо'тъ на'шъ, / погрязо'хомъ въ про'пасти безчи'сленныхъ 
согрjьше'нiй. / сп~си' ны, вл\дчце, и= возведи` jа='кw мл\стива, 
всенепоро'чная: // тебе' бо и='мамы _е=ди'ну предста'тельницу 
непобjьди'му, раби` твои`.	%<Катава'сiа:%>

%<W\т%> свjь'та пресjькi'й перворо'дный свjь'тъ, / jа='кw во 
свjь'тjь дjьла` пою'тъ тя`, хр\сте`, содjь'теля, // во свjь'тjь 
твое'мъ пути^ на'шя напра'ви.

%<Пjь'снь s~. i=рмо'съ:%>

%<W=%>чи'сти мя`, сп~се, / мнw'га бо беззакw'нiя моя^, / и= и=з\ъ 
глубины` sw'лъ возведи`, молю'ся: / къ тебjь' бо возопи'хъ, и= 
о_у=слы'ши мя`, // бж~е спасе'нiя моегw`.

%<Jа='%>кw ве'лiе и= стра'шное о_у=зрjь'ся видjь'нiе дне'сь: / съ 
нб~се` о_у='бw чу'вственное, w\т земли' же несравне'нное, // 
w=блиста` сл~нце пра'вды мы'сленное на горjь` fавw'рстjьй.

%<П%>ре'йде о_у='бw сjь'нь зако'нная, и=знемо'гшая, / прiи'де же 
jа='вjь хр\сто'съ и='стина, мwv"се'й возопи`, // на fавw'рjь 
ви'дjьвъ твое` бж~ество`.

%<С%>то'лпъ _о='гненный, хр\ста` преwбразу'ющася, / _о='блакъ же 
jа='вjь блг\дть дх~а, w=сjьни'вшую на fавw'рjь, // предсказа'ста 
jа=вл_е'ннjьйша.

%<И='нъ. i=рмо'съ:%>

%<В%>ъ бе'зднjь грjьхо'внjьй валя'яся, / неизслjь'дную 
милосе'рдiя твоегw` призыва'ю бе'здну: // w\т тли`, бж~е, мя` 
возведи`.

%<_Е=%>v\гльски, прп\дбнiи, хр\ста` возлю'бльше, мi'ра 
w\тврати'стеся, / въ непроходи^мыя же и= въ пусты^я w=то'ки 
заше'дше, _е=ди'ному вл\дцjь своему` прилjьпи'стеся: / w\т 
негw'же и= трудw'мъ воздая'нiе прiе'мше, животу` вjь'чному 
jа='вjь причасти'стеся, // за пою'щыя вы` моли'теся.

%<Б%>г~ому'дрыми по'мыслы преудобри'вшеся, прп\дбнiи, / и= вся^ 
jа=`же на земли` льстя^щая, jа='кw о_у=ме'ты вмjьни'вше, / къ 
нестарjь'ющему преста'вистеся бл~же'нству, // съ ли'ки во 
свjь'тjь безпло'тныхъ си'лъ w= бз~jь при'снw сликовству'юще, 
пребл~же'ннiи.

%<С%>тра^нна и= пресла^вна, прп\дбнiи, w= бз~jь содjьва'юще 
чудеса`, / всjь^мъ и=`же въ мо'ри пла'вающымъ, и= sлjь` 
стра'ждущымъ, призыва'еми, / ско'рw предстае'те, w\т бjь'дъ 
и=збавля'юще: / и= на'съ бjь'дствующихъ лю'тjь, и= напа'стьми 
w=держи'мыхъ, // ми'лостивнw предста'вше спаса'йте, 
пребл~же'ннiи.	%<Бг~оро'диченъ:%>

%<Г%>рjьха` тя'жкое бре'мя, _е='же w=тяготjь` на мнjь`, 
преч\стая, w=блегчи`: / ты' бо _е=си` предста'тельница 
грjь'шникwмъ пресла'вная, // и=зба'вителя и= сп~са ро'ждши 
земны^мъ.	%<Катава'сiа:%>

%<В%>негда` скорбjь'ти ми`, / возопи'хъ ко гд\су, // и= 
о_у=слы'ша мя` бг~ъ сп~се'нiя моегw`.

%<Конда'къ прп\дбнымъ, гла'съ в~:%>

%<Х%>р\сто'вою любо'вiю о_у=язви'вшеся, прп\дбнiи, / и= тогw` 
кр\стъ на ра'мо взе'мше, / понесли` _е=сте`, бж~е'ственнjь 
воwружи'вшеся на неви^димыя враги`, / и= непреста^нныя мл~твы 
jа='кw копiе` въ рука'хъ и=му'ще, / крjь'пкw побjьди'ли _е=сте` 
бjьсw'вская w=полч_е'нiя: / бл~года'ть гд\сню прiе'мше цjьли'ти 
неду'ги ду'шъ и= тjьле'съ / притека'ющихъ ко ст~ы^мъ моще'мъ 
ва'шымъ, / чуде'съ лучы` и=спуща'ете всю'ду. / тjь'мъ зове'мъ 
ва'мъ: // %<Р%>а'дуйтеся, прп\дбнiи _о=тцы` на'ши зwсi'мо, 
савва'тiе и= ге'рмане, мона'хwмъ о_у=добре'нiе.

%<I='косъ:%>

%<К%>то` дово'ленъ и=зрещи` ва^ша чудодjья^нiя, / прп\дбнiи 
_о=тцы` зwсi'мо, савва'тiе и= ге'рмане; / мы` о_у='бw ра'достiю 
и= бж\ственною любо'вiю почита'юще всехва'льную и= всеч\стну'ю 
па'мять ва'шу, / w\т непости'жнагw о_у=ма` на'шегw недосто'йнiи, 
/ ма'лое сiе` пjь'нiе прино'симъ: / %<Р%>а'дуйтеся, и=спо'лненнiи 
хр\сто'вы красоты`, / и= пресвjь^тла w\т негw` и= 
преиз\ъ_оби^льна воспрiи'мшiи вjь^чнующая воздая^нiя: / тjьлесы` 
о_у='бw ва'съ морскi'й _о='стровъ прiя'тъ, / ду'шы же са'мое 
нб~о, / и=дjь'же по'ч_ести трудw'въ свои'хъ, прехва'льнiи, / 
воспрiя'сте w\т хр\ста` всjь'хъ цр~я` и= бг~а. / тjь'мже мо'лимъ 
вы`, / посjьща'йте мл\стивнw, и= моли'те непреста'ннw w= всjь'хъ 
на'съ, // прп\дбнiи _о=тцы` на'ши зwсi'мо, савва'тiе и= ге'рмане, 
мона'хwмъ о_у=добре'нiе.

%<Пjь'снь з~. i=рмо'съ:%>

%<_О='%>троцы _е=вре'йстiи въ пещи` / попра'ша пла'мень 
дерзнове'ннw, / и= на ро'су _о='гнь преложи'ша, вопiю'ще: // 
бл~гослове'нъ _е=си`, гд\си бж~е, во вjь'ки.

%<Н%>ы'нjь ви^дjьна бы'ша а=п\слwмъ неви^димая бж~ества` во 
пло'ти, / на горjь` fавw'рстjьй w=блиста'вша, вопiю'щымъ: // 
бл~гослове'нъ _е=си`, гд\си бж~е, во вjь'ки.

%<О_у=%>жасо'шася стра'хомъ, о_у=ди'вльшеся бл~голjь'пiю 
бж~е'ственнагw цр\ства, / на горjь` fавw'рстjьй а=п\сли, 
вопiю'ще: // бл~гослове'нъ _е=си`, гд\си бж~е, во вjь'ки.

%<Н%>ы'нjь неуслы^шанная о_у=слы^шана бы'ша: / без\ъ _о=ц~а' бо 
сн~ъ w\т дв~ы, _о=ч~ескимъ гла'сомъ сла'внw свидjь'тельствуется, 
// jа='кw бг~ъ и= чл~вjь'къ, то'йже во вjь'ки.

%<П%>оложе'нiемъ не бы'лъ _е=си` вы'шнягw, существо'мъ же сн~ъ 
возлю'бленъ, / пре'жде сы'й на'мъ прибли'жился _е=си` 
непрело'жнw: // бл~гослове'нъ _е=си`, гд\си бж~е, во вjь'ки.

%<И='нъ. i=рмо'съ:%>

%<W='%>бразу злато'му на по'ли деи'рjь служи'му, / трiе` твои` 
_о='троцы небрего'ша безбо'жнагw велjь'нiя, / посредjь' же 
_о=гня` вве'ржени, / w=роша'еми поя'ху: // бл~гослове'нъ _е=си`, 
бж~е _о=т_е'цъ на'шихъ.

%<В%>ъ моли'твахъ бо'дренное, и= въ поще'нiихъ крjь'пкое, / и= 
терпjь'нiе во и=скуше'нiихъ неwсла'бное, о_у=ма` чистото'ю, 
прп\дбнiи, показа'сте, / земли' бо и= земны'хъ досто'йнw 
w\тсту'пльше, нб\сное w=брjьто'сте наслажде'нiе, воспjьва'юще: // 
бл~гослове'нъ бг~ъ _о=т_е'цъ на'шихъ.

%<П%>ло'дъ духо'вный, и= же'ртву непоро'чную, житiе` свое`, 
прп\дбнiи, вл\дцjь принесо'сте, / въ воздержа'нiи бо вся'цjьмъ 
пожи'сте, / w\т негw'же и= по'ч_ести трудw'мъ jа='кw 
подвигополw'жницы воспрiе'мше, / дjь'йствуете пресла'вная 
чудеса`, воспjьва'юще: // бл~гослове'нъ бг~ъ _о=т_е'цъ на'шихъ.

%<С%>трастьми` коле'блющихся, и= бу'рею грjьхо'вною, прп\дбнiи, 
погружа'емыхъ, / jа='кw вели'кое къ бг~у дерзнове'нiе и=му'ще, / 
руково'дствуйте, и= всегда`, прему'дрiи, сохраня'йте почита'ющихъ 
ва'съ бл~гоче'стнw, / jа='кw да воспjьва'емъ: // бл~гослове'нъ 
бг~ъ _о=т_е'цъ на'шихъ.	%<Бг~оро'диченъ:%>

%<И=%>зба'ви на'съ w\т напа'стей и= скорбе'й, и= печа'лей 
разли'чныхъ, / и= и=ноплеме'нныхъ наше'ствiя, и= междоусо'бныя 
бра'ни, вл\дчце всепjь'тая, / jа='кw да тя` сла'вимъ, и= сн~у 
твоему` взыва'емъ: // бл~гослове'нъ бг~ъ _о=т_е'цъ на'шихъ.	%<Катава'сiа:%>

%<А=%>враа'мстiи и=ногда` въ вавv"лw'нjь _о='троцы / пе'щный 
пла'мень попра'ша, / пjь'сньми взыва'юще: // _о=т_е'цъ на'шихъ 
бж~е, бл~гослове'нъ _е=си`.

%<Пjь'снь и~. i=рмо'съ:%>

%<С%>едмери'цею пе'щь халде'йскiй мучи'тель / бг~очести^вымъ 
неи'стовнw разжже`, / си'лою же лу'чшею сп~с_е'ны сiя^ ви'дjьвъ, 
/ творцу` и= и=зба'вителю вопiя'ше: / _о='троцы, бл~гослови'те, / 
сщ~е'нницы, воспо'йте, // лю'дiе, превозноси'те во вся^ вjь'ки.

%<О_у=%>слы'шавше, вл\дко, w\т _о=ц~а` свидjь'тельствуема, / и= 
jа='кw человjь'ческа твердjь'йша зра'ка, зрjь'ти лица` твоегw` 
блиста'нiя не терпя'ще, / твои` о_у=ченицы` на зе'млю ни'цъ 
па'даху, со стра'хомъ пою'ще: / свяще'нницы, бл~гослови'те, // 
лю'дiе, превозноси'те во вся^ вjь'ки.

%<Ц%>а'рствующымъ _е=си` цр~ь прекра'сенъ, / и= и=`же всю'ду 
владя'щымъ гд\сь си'ленъ, / бл~же'нъ, и= во свjь'тjь живы'й 
непристу'пнjьмъ. / _е=му'же о_у=ченицы` о_у=ди'вльшеся, мwv"се'й 
же и= и=лiа`, вопiя'ху: / _о='троцы, бл~гослови'те, / 
свяще'нницы, воспо'йте, // лю'дiе, превозноси'те во вся^ вjь'ки.

%<Jа='%>кw нб~омъ владу'щему, и= земле'ю гд\сьствующему, / и= 
над\ъ преиспо'дними _о='бласть и=му'щему, хр\сте`, предста'ша 
ти`: / w\т земли` о_у='бw а=п\сли, / jа='кw съ нб~се' же 
fесвi'тянинъ и=лiа`, / мwv"се'й же w\т ме'ртвыхъ, пою'ще 
согла'снw: // лю'дiе, превозноси'те во вся^ вjь'ки.

%<О_у=%>ны'нiя ражда'ющыя печа^ли на земли` w=ста'виша а=п\слwвъ 
и=збра'ннiи, чл~вjьколю'бче: / jа='кw тебjь` послjь'доваша, ко 
и='же w\т земли` преложе'нiю бж\ственнагw житiя`. / тjь'мже и= по 
достоя'нiю твоегw` бг~оявле'нiя о_у=лучи'вше, поя'ху: // лю'дiе, 
превозноси'те _е=го` во вjь'ки.

%<И='нъ. i=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства 
раздjьля'ше, / бж~iимъ велjь'нiемъ халд_е'и w=паля'ющая, / 
вjь^рныя же w=роша'ющая, пою'щыя: // бл~гослови'те вся^ дjьла` 
гд\сня гд\са.

%<В%>ъ пребыва^лища при'снw живу^щая всели'стеся, прп\дбнiи, / 
нетлjь'нныхъ бла^гъ наслажда'ющеся, и= трисо'лнечныя свjь'тлости 
и=сполня'ющеся. / на'съ призыва'ющихъ вы`, те'плымъ 
предста'тельствомъ ва'шимъ w\т всjь'хъ лю'тыхъ спаса'йте, 
пою'щихъ: // бл~гослови'те вся^ дjьла` гд\сня гд\са.

%<Н%>а'мъ и=`же любо'вiю почита'ющымъ ва'съ, и= честно'е ва'ше 
соверша'ющымъ торжество`, / хр\стw'вы о_у=гw'дницы зwсi'мо, 
савва'тiе и= ге'рмане, прп\дбнiи _о=тцы`, / согрjьше'нi_емъ 
и=спроси'те w=ставле'нiе, и= страсте'й премjьне'нiе, / и= 
бж~е'ственнагw свjь'та w=сiя'нiе, пою'щымъ: // бл~гослови'те вся^ 
дjьла` гд\сня гд\са.

%<Бл~гослови'мъ _о=ц~а`, и= сн~а, и= ст~а'го дх~а, гд\са. 
Тр\оченъ:%>

%<_w%> пребезнача'льное _е=стество` и= трiv"поста'сное 
_е=ди'нство, / _о='ч~е и= сн~е и= дш~е прест~ы'й, / прiими` w= 
на'съ мл~твенники твоя^ прп\дбныя о_у=го'дники, / и= пода'ждь 
прегрjьше'нi_емъ разрjьше'нiе, и= житiю` и=справле'нiе, и= sлы'хъ 
w\тчужде'нiе, / и= сподо'би ны` въ ми'рjь воспjьва'ти твою` 
держа'ву: // бл~гослови'те вся^ дjьла` гд\сня гд\са.

%<И= ны'нjь, бг~оро'диченъ:%>

%<Jа='%>кw _е=ди'на ро'ждшая безсjь'меннымъ рождество'мъ хр\ста` 
бг~а, / мт~и безневjь'стная ч\стая, / сего` мл\стива сотвори`, 
вл\дчце, / сп~сти` рабы^ твоя^ w\т наси'лiя и= мучи'тельства 
вра'жiя, / вопiю'щыя хр\сту` сн~у твоему`: // бл~гослови'те вся^ 
дjьла` гд\сня гд\са.	%<Та'же:%>

%<Х%>ва'лимъ, блг\сви'мъ, покланя'емся гд\сви, пою'ще и= 
превознося'ще во вся^ вjь'ки.

%<Катава'сiа:%>

%<В%>ъ вавv"лw'нjь _о='троцы, / бж~е'ственною распала'еми 
ре'вностiю, / мучи'теля и= пла'мене преще'нiе му'жески попра'ша, 
/ и= посредjь` _о=гня` вве'ржени, w=роша'еми поя'ху: // 
бл~гослови'те вся^ дjьла` гд\сня гд\са.

%<Пjь'снь f~. i=рмо'съ:%>

%<О_у=%>страши'ся вся'къ слу'хъ / неизрече'нна бж~iя 
снизхожде'нiя, / jа='кw вы'шнiй во'лею сни'де да'же и= до пло'ти, 
/ w\т дв~и'ческагw чре'ва бы'въ чл~вjь'къ: // тjь'мже преч\стую 
бц\ду вjь'рнiи велича'емъ.

%<Д%>а твое` пока'жеши jа='вjь неизрече'нное второ'е сни'тiе, / 
jа='кw да вы'шнiй бг~ъ jа=ви'шися, / стоя` посредjь` богw'въ 
а=п\стwлъ на fавw'рjь, / мwv"се'а же и= и=лiю` неизрече'ннw 
w=сiя'лъ _е=си`: // тjь'мже вси` тя`, хр\сте`, велича'емъ.

%<П%>рiиди'те, мнjь` покори'теся, лю'дiе, / возше'дше на гору` 
ст~у'ю пренб\сную, / невеще'ственнw ста'немъ во гра'дjь жива'гw 
бг~а, / и= о_у='зримъ мы'сленнw бж~ество` невеще'ственное, // 
_о=ц~а` и= дх~а, въ сн~jь _е=диноро'днjьмъ w=блиста'ющее.

%<П%>ривле'клъ _е=си` любо'вiю мя`, сп~се, / и= премjьни'лъ 
_е=си` бж~е'ственнымъ твои'мъ жела'нiемъ: / но попали` _о=гне'мъ 
невеще'ственнымъ грjьхи` моя^, / и= насы'титися твоея` пи'щи 
сподо'би: // да _о=бое` и=гра'я, велича'ю, бл~же, вели^чiя твоя^.

%<И='нъ. i=рмо'съ:%>

%<Б%>езнача'льна роди'теля сн~ъ, бг~ъ и= гд\сь, / вопло'щься w\т 
дв~ы на'мъ jа=ви'ся, / w=мрач_е'нная просвjьти'ти, собра'ти 
расточ_е'нная: // тjь'мъ всепjь'тую бц\ду велича'емъ.

%<В%>ы'спрь къ бг~у и=му'ще мы'сль, зwсi'мо, савва'тiе и= 
ге'рмане прп\дбнiи, / земна^я w=ста'вльше, нб\сная воспрiя'сте, 
бг~у и= сп~су ва'съ вельми` просла'вльшу, / трудw'въ ра'ди 
ва'шихъ, и= воздержа'нiя неwсла'бнагw: // сегw` ра'ди почита'емъ 
ва'съ, пребл~же'ннiи.

%<И=`%>хже бла^гъ, прп\дбнiи, получи'сте, / и= нб\сныя сла'вы, 
_е=я'же w\т бг~а сподо'бистеся, / и= _е=му'же вы'ну предстоя'ще, 
моли'теся и= на'мъ неw\тлуч_е'ннымъ бы'ти, мо'лимъ вы`, // 
ра'достiю и= бж~е'ственною любо'вiю почита'ющымъ по'двиги ва'шя, 
всечестнi'и.

%<_w%> бж~е'ственнiи и= бг~ому'дрiи _о=тцы` зwсi'мо, савва'тiе и= 
ге'рмане! / мi'рови ми'ру w\т бг~а низпосла'тися и=спроси'те, / 
це'рквамъ соедине'нiе, ст~jь'й _о=би'тели ва'шей о_у=твержде'нiе, 
// и= всjь^мъ правосла^внымъ хр\стiа'нwмъ предста'тельство и= 
сп~се'нiе, пребл~же'ннiи.	%<Бг~оро'диченъ:%>

%<П%>ощади' мя, хр\сте` сп~се, / пощади` мл~твами ро'ждшiя тя`, 
и= всjь'хъ ст~ы'хъ твои'хъ: / _е=гда` ся'деши суди'ти дjьлw'мъ 
мои^мъ, / беззакw'нiя и= грjьхи` моя^ пре'зри, jа='кw _е=ди'нъ 
безгрjь'шенъ. / ми'ръ же пода'ждь и= сп~се'нiе воспjьва'ющымъ 
тя`, // ми'лостивый бж~е и= чл~вjьколю'бче.	%<Катава'сiа:%>

%<Р%>ж\ство` твое` нетлjь'нно jа=ви'ся: / бг~ъ и=з\ъ боку^ 
тво_е'ю про'йде, / jа='кw плотоно'сецъ jа=ви'ся на земли`, / и= 
съ человjь'ки поживе`. // тя`, бц\де, тjь'мъ вси` велича'емъ.

%<Свjьти'ленъ прп\дбнымъ:%>

%<М%>iрска'гw пристра'стiя, jа='кw скве'рны о_у=клони'вшеся, / и= 
а='лчбою пло'ть о_у=мертви'вше, бл~же'ннiи, / нб\сною сла'вою со 
а='гг~лы w=богати'стеся: / тjь'мже непреста'ннw w= на'съ моли'те 
хр\ста` бг~а, // прп\дбнiи _о=тцы` на'ши зwсi'мо, савва'тiе и= 
ге'рмане.	%<Два'жды.%>

%<Сла'ва, и= ны'нjь, пра'здника:%>

%<С%>вjь'те неизмjь'нный, сло'ве, свjь'та _о=ц~а` нерожде'нна, въ 
jа=вле'ннjьмъ свjь'тjь твое'мъ, / дне'сь на fавw'рjь свjь'тъ 
ви'дjьхомъ _о=ц~а`, свjь'тъ и= дх~а, // свjь'томъ наставля'ющаго 
всю` тва'рь.

%<На хвали'техъ стiхи^ры прп\дбнымъ, гла'съ и~.%>

%<Подо'бенъ:%> _w пресла'внагw чудесе`!

%<И=%>мjь'я бж~е'ственную бл~года'ть о_у=чи'теля, / цjьлоу'мiемъ 
ва'съ наставля'ющу / къ жела'нiю бж~е'ственному, / w\тню'дуже 
мiрска'гw мяте'жа w\трекли'ся _е=сте`, / къ ра'зуму и='стинному 
возвели'ся _е=сте`, / и= болjь'зненными себе` труды` 
о_у=мудря'юще, / покори'ли _е=сте` лу'чшему ху'ждшее: / зwсi'мо, 
савва'тiе и= ге'рмане прп\дбнiи, // моли'те сп~сти'ся на'мъ.

%<П%>рп\дбнiи _о=тцы` / зwсi'мо, савва'тiе и= ге'рмане, / любве` 
ра'ди хр\сто'вы, / вся^ jа=`же на земли` презрjь'ли _е=сте`, / и= 
въ пусты'ню всели'вшеся, / плотскi'я по'хоти мудрова'нiе 
о_у=мертви'ли _е=сте`, / по'стническими труды` свое` житiе` 
о_у=ясни'ли _е=сте`: / тjь'мъ и= хр\сто'съ да'ромъ чуде'съ 
w=богати` ва'съ. // помина'йте на'съ, чту'щихъ па'мять ва'шу, 
досточу'днiи.

%<Д%>обродjь'т_ели стяжа'ли _е=сте`, / прп\дбнiи зwсi'мо, 
савва'тiе и= ге'рмане, / и='миже бг~ови / прибли'житися 
разумjьва'юще, / къ тому` востекли` _е=сте`, / и= при'снw 
хода'тайствуете w= на'съ, / _е='же ми'рнw житiе` преити`, / 
спасти'ся w\т собла^знъ льсти'вагw, // и= ст~ы'хъ ра'дости 
_о='бщникwмъ бы'ти.

%<П%>рiиди'те вси` хотя'щiи и=сцjьле'нiя, / и= почерпи'те вiно` 
ду'шы веселя'щее, / ника'коже сумня'щеся: / и=спо'лнь бо 
честнjь'йшая ча'ша / пребл~же'нныхъ _о=т_е'цъ на'шихъ / зwсi'мы, 
савва'тiа и= ге'рмана, / и=злива'етъ всjь^мъ / приходя'щымъ съ 
вjь'рою, // душа'мъ и= тjьлес_е'мъ здра'вiе.

%<Сла'ва, гла'съ s~:%>

%<П%>рп\дбнiи _о=тцы` на'ши зwсi'мо, савва'тiе и= ге'рмане, / во 
всю` зе'млю и=зы'де вjьща'нiе и=справле'нiй ва'шихъ, / тjь'мже и= 
на небесjь'хъ w=брjьто'сте мзду` трудw'въ свои'хъ: / бjьсw'вскiя 
полки` погуби'сте, / и= а='гг~льскимъ чинw'мъ совокупи'стеся, / 
и='хже житiю` до'брjь поревнова'сте. / дерзнове'нiе и=му'ще къ 
бг~у, // ми'ра проси'те душа'мъ на'шымъ.

%<И= ны'нjь, пра'здника, гла'съ и~. Вv"зантi'ево:%>

%<П%>оя'тъ хр\сто'съ петра`, i=а'кwва и= i=wа'нна, / на гору` 
высоку` _е=ди^ны, / и= преwбрази'ся пред\ъ ни'ми: / и= 
просвjьти'ся лице` _е=гw` jа='кw со'лнце, / ри^зы же _е=гw` бы'ша 
бjьлы` jа='кw свjь'тъ: / и= jа=ви'стася мwv"се'й и= и=лiа` съ 
ни'мъ глагw'люща, / и= _о='блакъ свjь'телъ w=сjьни` и=`хъ. / и= 
се` гла'съ и=з\ъ _о='блака глаго'лющь: / се'й _е='сть сн~ъ мо'й 
возлю'бленный, / w= не'мже бл~говоли'хъ, // тогw` послу'шайте.

%<Славосло'вiе вели'кое. И= по трист~о'мъ,%>

%<тропа'рь прп\дбнымъ, гла'съ и~:%>

%<Jа='%>кw свjьти'льницы jа=ви'стеся всесвjь'тлiи / во w=то'цjь 
_о=кiа'на мо'ря, / прп\дбнiи _о=тцы` на'ши зwсi'мо, савва'тiе и= 
ге'рмане: / вы' бо кр\стъ хр\сто'въ на ра'мо взе'мше, / 
о_у=се'рднw тому` послjь'довасте, / и= чистото'ю бг~ови 
прибли'жившеся, / w\т_ону'дуже си'лами чуде'съ w=богати'стеся. / 
тjь'мже и= мы` любе'знw притека'емъ ко ст~ы^мъ моще'мъ ва'шымъ, 
и= о_у=ми'льнw глаго'лемъ: / _w прп\дбнiи, моли'те хр\ста` бг~а 
// сп~сти'ся душа'мъ на'шымъ.

%<Сла'ва, и= ны'нjь, пра'здника, гла'съ з~:%>

%<П%>реwбрази'лся _е=си` на горjь`, хр\сте` бж~е, / показа'вый 
о_у=ченикw'мъ твои^мъ сла'ву твою`, jа='коже можа'ху: / да 
возсiя'етъ и= на'мъ грjь^шнымъ свjь'тъ тво'й присносу'щный, // 
мл~твами бц\ды, свjьтода'вче, сла'ва тебjь`.

%<_Е=кт_енiи`, и= w\тпу'стъ, и= ча'съ а~-й. На часjь'хъ тропа'рь 
пра'здника: Сла'ва, прп\дбнымъ: И= ны'нjь, бг~оро'диченъ часw'въ. 
По%> _О='ч~е на'шъ: %<конда'къ пра'здника, и= прп\дбнымъ, 
премjьня'юще гл~емъ.%>

%<На лiтургi'и:%> Бл~ж_е'нна пра\з, w\т втора'гw канw'на пjь'снь 
г~-я, на д~: и= прп\дбнымъ, пjь'снь s~-я, на д~. %<П%>о вхо'дjь, 
%<С%>п~си' ны, сн~е бж~iй, преwбрази'выйся на горjь`, пою'щыя 
ти`: а=ллилу'iа. %<Т%>ропа'рь пра'здника. Та'же хра'ма бц\ды. 
[А='ще полv"еле'й, прилага'емъ тропа'рь хра'ма ст~а'гw: а='ще же 
бдjь'нiе, тропаря` и= кондака` хра'ма ст~а'гw не глаго'лемъ.] 
Та'же прп\дбнымъ. %<К%>онда'къ хра'ма бц\ды: [а='ще полv"еле'й, 
и= хра'ма ст~а'гw.] %<С%>ла'ва: конда'къ прп\дбнымъ: И= ны'нjь, 
пра'здника. [Хр\сто'ва же хра'ма тропаря` и= кондака` не 
глаго'лемъ.] %<Прокi'менъ%> пра'здника, гла'съ д~: %<Jа='кw 
возвели'чишася дjьла` твоя^ гд\си, вся^ прему'дростiю сотвори'лъ 
_е=си`.%> и= прп\дбнымъ, гла'съ з~: %<Чт\сна` пред\ъ гд\семъ 
сме'рть прп\дбныхъ _е=гw`. С%>тi'хъ: Что` возда'мъ гд\севи w= 
всjь'хъ, jа=`же воздаде' ми; %<А=%>п\слъ къ гала'тwмъ, за\ч 
сг~_i. %<А=%>ллилу'iа, пра\з, гла'съ и~. и= прп\дбнымъ, гла'съ 
s~: %<Б%>л~же'нъ му'жъ боя'йся гд\са, въ за'повjьдехъ _е=гw` 
восхо'щетъ sjьлw`. %<Стi'хъ:%> Си'льно на земли` бу'детъ сjь'мя 
_е=гw`. %<_Е=%>v\глiе w\т луки`, за\ч к~д. [%<А='%>ще ли 
полv"еле'й, а=п\слъ и= _е=v\глiе пре'жде ря'дъ, та'же 
прп\дбнымъ.] %<Прича'стенъ%> пра'здника: %<Гд\си, во свjь'тjь 
лица` твоегw` по'йдемъ, и= w= и='мени твое'мъ возра'дуемся во 
вjь'ки.%> и= прп\дбнымъ: %<Въ па'мять вjь'чную бу'детъ прв\дникъ, 
w\т слу'ха sла` не о_у=бои'тся.%>

%<МОЛИ'ТВА%>

%<прп\дбнымъ и= бг~онw'снымъ _о=тц_е'мъ на'шымъ%>

%<зwсi'мjь, савва'тiю и= ге'рману,%>

%<солов_е'цкимъ чудотво'рц_емъ%>

%<_W%> прп\дбнiи и= бг~оно'снiи _о=тцы` на'ши зwсi'мо, савва'тiе 
и= ге'рмане, земнi'и а='гг~ли и= нб\снiи человjь'цы, бли'жнiи 
дру'зи хр\стw'вы и= о_у=гw'дницы бж~iи, _о=би'тели ва'шея сла'во 
и= о_у=краше'нiе, всея' же сjь'верныя страны`, па'че и= всегw` 
правосла'внагw _о=те'чества на'шегw неwбори'мая стjьно` и= 
вели'кое заступле'нiе! се` мы` недосто'йнiи и= многогрjь'шнiи, съ 
бл~гоговjь'йною любо'вiю ко ст~ы^мъ моще'мъ ва'шымъ припа'дающе, 
ду'хомъ сокруше'ннымъ и= смире'ннымъ се'рдцемъ прилjь'жнw мо'лимъ 
ва'съ: моли'те непреста'ннw бл~госе'рдаго вл\дку и= гд\са на'шего 
i=и~са хр\ста`, jа='кw дерзнове'нiе ве'лiе къ тому` и=му'щiи, да 
не w\тсту'питъ w\т на'съ _е=гw` вседjь'йствующая блг\дть, 
покро'въ же и= заступле'нiе прест~ы'я вл\дчцы на'шея бц\ды на 
мjь'стjь се'мъ да пребу'детъ, и= да не w=скудjь'ютъ никогда'же 
и='стиннiи ревни'тели а='гг~льскагw житiя` во ст~jь'й _о=би'тели 
се'й, и=дjь'же вы`, бг~оно'снiи _о=тцы` и= нача^льницы, 
безмjь'рными труды` и= пощ_е'нiи, то'ки же сле'зными и= 
всено'щными бдjь^нiи, непреста'нными мл~твами и= мол_е'нiи 
нача'ло и='ноческому житiю` положи'сте. _е='й, о_у=гw'дницы 
ст~i'и, мл~тв_енницы къ бг~у бл~гопрiя'тнjьйшiи, те'плыми ва'шими 
къ нему` мольба'ми w=гради'те и= сохрани'те ны` и= ст~о'е 
селе'нiе сiе` ва'ше w\т тру'са, пото'па, _о=гня` и= меча`, 
наше'ствiя и=ноплеме'нныхъ и= смертоно'сныя jа='звы, w\т вражды` 
и= вся'кихъ нестрое'нiй, w\т вся'кiя бjьды` и= ско'рби и= w\т 
вся'кагw sла`: да непреста'ннw на мjь'стjь се'мъ, въ ми'рjь и= 
безмо'лвiи, бл~гоче'стнw сла'вится прест~о'е и='мя гд\са и= бг~а, 
и= w=брjьта'ютъ вjь'чное сп~се'нiе и='щущiи _е=гw`. _w 
пребл~же'ннiи _о=тцы` на'ши зwсi'мо, савва'тiе и= ге'рмане! 
о_у=слы'шите ны` грjь^шныя, во ст~jь'й _о=би'тели ва'шей и= под\ъ 
кро'вомъ ва'шегw защище'нiя недосто'йнw жи'тельствующыя, и= 
бл~гомо'щными ва'шими къ бг~у хода'тайствы и=спроси'те душа'мъ 
на'шымъ грjьхw'въ w=ставле'нiе, житiя` и=справле'нiе и= вjь'чныхъ 
бла^гъ воспрiя'тiе въ нб\снjьмъ цр\ствiи: всjь^мъ же вjь'рующымъ, 
и=`же на вся'комъ мjь'стjь и= во вся'кой ну'ждjь призыва'ютъ 
ва'съ въ по'мощь и= заступле'нiе, и= и=`же съ бл~гоговjь'йною 
любо'вiю во _о=би'тель ва'шу притека'ютъ, не преста'ните 
и=злива'ти вся'кую бл~года'ть и= мл\сть, сохраня'юще и=`хъ w\т 
вся'кiя сопроти'вныя си'лы, w\т вся'кiя напа'сти и= w\т вся'кагw 
sла'гw w=бстоя'нiя, и= подаю'ще и=`мъ вся^ потр_е'бная къ 
душе'внjьй и= тjьле'снjьй по'льзjь. наипа'че же моли'те 
премл\срдаго бг~а, да о_у=тверди'тъ и= о_у=крjьпи'тъ цр~ковь 
свою` ст~у'ю и= все` на'ше правосла'вное _о=те'чество въ ми'рjь 
и= тишинjь`, въ любви` и= _е=диномы'слiи, въ правовjь'рiи и= 
бл~гоче'стiи да сохрани'тъ и= соблюде'тъ во вjь'ки вjькw'въ. 
%<А=%>ми'нь.

%<И='на моли'тва%>

%<_W%> прп\дбнiи _о=тцы`, вели'цыи засту^пницы въ ско'рби и= 
о_у=слы'шателiе моли'твъ, о_у=гw'дницы бж~iи и= чудотво'рцы 
зwсi'мо, савва'тiе и= ге'рмане! не забу'дите, jа='коже 
w=бjьща'стеся, посjьща'ти ча^да ва^ша. а='ще бо и= w\тидо'сте w\т 
на'съ тjь'ломъ, но ду'хомъ при'снw съ на'ми пребыва'ете. мо'лимъ 
о_у=`бо вы`, _w прп\дбнiи: и=зба'вите ны` w\т _о=гня`, w\т 
наше'ствiя и=ноплеме'нникwвъ и= междоусо'бныя бра'ни, w\т 
тлjьтво'рныхъ вjь'трwвъ, и= w\т напра'сныя сме'рти, и= w\т 
всjь'хъ прило'гwвъ бjьсо'вскихъ, находя'щихъ на ны`. о_у=слы'шите 
на'съ грjь'шныхъ, и= прiими'те моли'тву сiю` и= моле'нiе на'ше, 
jа='кw кади'ло бл~гово'нное, jа='кw же'ртву бл~гоуго'дну, и= 
ду'шы на'шя, sлы'ми дjь'лы и= совjь'ты и= по'мыслы 
о_у=мерщвл_е'нныя, w=живи'те, и= jа='коже о_у=ме'ршую 
_о=трокови'цу возста'висте, jа='коже неисцjь^льныя ра^ны мно'гихъ 
и=сцjьли'сте, w\т духw'въ нечи'стыхъ sлjь` му'чимыхъ и=зба'висте, 
та'кw и= на'съ, содержи'мыхъ во о_у='захъ вра'жiихъ, и=зми'те, и= 
w\т сjьте'й дiа'вола и=зба'вите, и=з\ъ глубины` прегрjьше'нiй 
и=зведи'те, и= ми'лостивымъ ва'шимъ посjьще'нiемъ и= 
хода'тайствомъ w\т врагw'въ ви'димыхъ и= неви'димыхъ w=гради'те 
ны` бл~года'тiю и= си'лою всест~ы'я тр\оцы, всегда`, ны'нjь и= 
при'снw, и= во вjь'ки вjькw'въ. %<А=%>ми'нь.

{зри`}%<А='ще ли случи'тся попра'зднство преwбраже'нiя хр\сто'ва 
и= па'мять прп\дбныхъ солове'цкихъ чудотво'рц_евъ въ суббw'ту:%>

%<В%>ъ пято'къ, на Гд\си воззва'хъ, Сла'ва, пра'здника: И= 
ны'нjь, бг~оро'диченъ пе'рвый настоя'щагw гла'са. %<На 
лiтургi'и,%> а='ще полv"еле'й, а=п\слъ и= _е=v\глiе пе'рвjье 
прп\дбнымъ, та'же ря'дъ.

%<<М\р>А='ще ли случи'тся попра'зднство преwбраже'нiя хр\сто'ва 
и= па'мять прп\дбныхъ солове'цкихъ чудотво'рц_евъ въ недjь'лю:%>

%<Въ суббw'ту на ма'лjьй вече'рни,%> на Гд\си воззва'хъ, стiхи^ры 
воскр\сны д~: Сла'ва, прп\дбнымъ: И= ны'нjь, бг~оро'диченъ гла'са 
ма'лыя вече'рни, пи'санъ во _о=ктw'ихjь на ряду`. [А= и=дjь'же 
прп\дбнымъ полv"еле'й то'чiю: Сла'ва, и= ны'нjь, бг~оро'диченъ 
гла'са на ряду`.] %<Н%>а стiхо'внjь стiхи'ра воскр\сна _е=ди'на: 
и= прп\дбнымъ стiхо'вна вели'кiя вече'рни, со стiхи` свои'ми. 
Сла'ва, прп\дбнымъ: И= ны'нjь, бг~оро'диченъ, въ то'йже гла'съ. 
%<П%>о Ны'нjь w\тпуща'еши, и= по трист~о'мъ, тропа'рь воскр\снъ. 
Сла'ва, прп\дбнымъ: И= ны'нjь, бг~оро'диченъ воскр\снъ, по гла'су 
тропаря` прп\дбнымъ. _Е=ктенiа` ма'лая, и= w\тпу'стъ.

%<На вели'цjьй вече'рни:%> по _о=бы'чной каfi'смjь, на Гд\си 
воззва'хъ, ст\хры воскр\сны г~: и= пра'здника тогw` дне` на ряду` 
г~: и= прп\дбнымъ д~. Сла'ва, прп\дбнымъ: И= ны'нjь, 
бг~оро'диченъ пе'рвый гла'са. %<В%>хо'дъ. Прокi'менъ дне`: и= 
чт_е'нiя г~ преподо'бнич_еская. %<Н%>а лiтi'и стiхи^ры 
пра'здника: стiхо'вна вече'рняя тогw` дне`. И= прп\дбнымъ, 
лiтi^йныя стiхи^ры. Сла'ва, прп\дбнымъ: И= ны'нjь, пра\з. %<Н%>а 
стiхо'внjь ст\хры воскр\сны: Сла'ва, прп\дбнымъ: И= ны'нjь, 
пра'здника. %<Н%>а бл~гослове'нiи хлjь'бwвъ, тропа'рь: Бц\де 
дв~о, дв\жа: и= прп\дбнымъ _е=ди'ножды [а= и=дjь'же прп\дбнымъ 
полv"еле'й то'чiю, пра\з _е=ди'ножды].

%<На о_у='трени:%> На Бг~ъ гд\сь, тропа'рь воскр\снъ, два'жды. 
Сла'ва, прп\дбнымъ: И= ны'нjь, пра'здника. %<П%>о каfi'смахъ 
сjьда'льны воскр\сны, съ бг~оро'дичны и='хъ. %<П%>олv"еле'й 
прп\дбнымъ: и= по полv"еле'и, тропари`: А='гг~льскiй собо'ръ: (и= 
v=пакои` гла'са,) и= сjьда'льны прп\дбнымъ и=`же по каfi'смахъ, 
по _е=ди'ножды. Сла'ва, полv"еле'йный сjьда'ленъ: И= ны'нjь, 
пра'здника. %<С%>теп_е'нна гла'са. Прокi'менъ гла'са, и= Вся'кое 
дыха'нiе: _е=v\глiе воскр\сно. Воскр\снiе хр\сто'во: и= _псало'мъ 
н~, и= про'чее воскре'сно. %<К%>анw'нъ воскр\снъ со i=рмосо'мъ на 
д~: и= пра\з на д~: и= прп\дбнымъ на s~. %<К%>атава'сiа: 
%<Л%>и'цы i=и~льтестiи: %<П%>о г~-й пjь'сни, конда'къ и= i='косъ 
пра'здника и= прп\дбнымъ, и= сjьда'ленъ прп\дбнымъ. Сла'ва, и= 
ны'нjь, пра\з. %<П%>о s~-й пjь'сни, конда'къ воскр\снъ, и= 
i='косъ. %<П%>о f~-й пjь'сни, свjьти'ленъ воскр\снъ: Сла'ва, 
прп\дбнымъ: И= ны'нjь, пра'здника. %<Н%>а хвали'техъ стiхи^ры 
воскр\сны д~: и= прп\дбнымъ д~: пое'мъ съ припjь'вы и='хъ 
вече'рними. Сла'ва, ст\хра _е=v\гльская: И= ны'нjь: 
%<П%>ребл~гослове'нна _е=си`: Славосло'вiе вели'кое: и= по 
трист~о'мъ, тропа'рь воскр\снъ то'чiю. _Е=кт_енiи`, и= w\тпу'стъ. 
Та'же ча'съ а~-й. %<Н%>а а~-мъ часjь` тропа'рь воскр\снъ: Сла'ва, 
пра'здника: И= ны'нjь, бг~оро'диченъ часw'въ. По _О='ч~е на'шъ, 
конда'къ воскр\снъ. %<Н%>а г~-мъ часjь` тропа'рь воскр\снъ: 
Сла'ва, прп\дбнымъ. По трист~о'мъ, конда'къ пра\з. %<Н%>а s~-мъ 
часjь` тропа'рь воскр\снъ: Сла'ва, пра'здника. По трист~о'мъ, 
конда'къ прп\дбнымъ.

%<На лiтургi'и:%> Бл~ж_е'нна гла'са, на д~: и= пра\з w\т втора'гw 
канw'на пjь'снь г~-я, на д~: и= прп\дбнымъ пjь'снь s~-я, на д~. 
%<П%>о вхо'дjь тропа'рь воскр\снъ, и= пра'здника: та'же хра'ма 
бц\ды. [А='ще полv"еле'й, прилага'емъ тропа'рь хра'ма ст~а'гw.] 
Та'же прп\дбнымъ. Конда'къ воскр\снъ: та'же хра'ма бц\ды: [а='ще 
полv"еле'й, и= хра'ма ст~а'гw]. Сла'ва, конда'къ прп\дбнымъ: И= 
ны'нjь, пра'здника. %<П%>рокi'менъ, а=п\слъ, а=ллилу'iа, 
_е=v\глiе и= прича'стенъ, пре'жде воскр\снъ, та'же прп\дбнымъ.

{зри`}%<А='ще ли хра'мъ прп\дбныхъ солове'цкихъ чудотво'рц_евъ въ 
недjь'лю:%>

%<И=%> w=ставля'емъ слу'жбу попра'зднства,*{Тv"пiко'нъ, гл\ва к~г 
w= хра'мjь ст~а'гw въ попра'зднствjь въ недjь'лю.} пое'мъ же 
слу'жбу хра'ма си'це:

%<Въ суббw'ту на ма'лjьй вече'рни,%> на Гд\си воззва'хъ, стiхи^ры 
воскр\сны д~: Сла'ва, прп\дбнымъ: И= ны'нjь, бг~оро'диченъ гла'са 
ма'лыя вече'рни, пи'санъ во _о=ктw'ихjь на ряду`. %<Н%>а 
стiхо'внjь стiхи'ра воскр\сна _е=ди'на: и= прп\дбнымъ стiхо'вна 
вели'кiя вече'рни, со стiхи` свои'ми. Сла'ва, прп\дбнымъ: И= 
ны'нjь, бг~оро'диченъ, въ то'йже гла'съ. %<П%>о Ны'нjь 
w\тпуща'еши, и= по трист~о'мъ, тропа'рь воскр\снъ. Сла'ва, 
прп\дбнымъ: И= ны'нjь, бг~оро'диченъ воскр\снъ, по гла'су 
тропаря` прп\дбнымъ. _Е=ктенiа` ма'лая, и= w\тпу'стъ.

%<На вели'цjьй вече'рни:%> ст\хры воскр\сны г~, и= 
@восто'ченъ@{@а=нато'лiевъ@} _е=ди'нъ: и= прп\дбнымъ s~. Сла'ва, 
прп\дбнымъ: И= ны'нjь, бг~оро'диченъ а~-й гла'са. %<Н%>а лiтi'и 
стiхи^ры прп\дбнымъ. Сла'ва, прп\дбнымъ: И= ны'нjь, 
бг~оро'диченъ: %<Б%>езневjь'стная дв~о: %<Н%>а стiхо'внjь ст\хры 
воскр\сны: Сла'ва, прп\дбнымъ: И= ны'нjь, бг~оро'диченъ: 
%<П%>ри'зри на мол_е'нiя твои'хъ ра^бъ: %<Н%>а бл~гослове'нiи 
хлjь'бwвъ, тропа'рь: Бц\де дв~о, дв\жа: и= прп\дбнымъ 
_е=ди'ножды.

%<На о_у='трени:%> На Бг~ъ гд\сь, тропа'рь воскр\снъ, два'жды: 
Сла'ва, прп\дбнымъ: И= ны'нjь, бг~оро'диченъ, въ то'йже гла'съ. 
%<П%>о каfi'смахъ сjьда'льны воскр\сны, съ бг~оро'дичны и='хъ. 
%<П%>олv"еле'й прп\дбнымъ: и= по полv"еле'и, тропари`: 
А='гг~льскiй собо'ръ: и= сjьда'льны прп\дбнымъ и=`же по 
каfi'смахъ, по _е=ди'ножды. Сла'ва, полv"еле'йный сjьда'ленъ: И= 
ны'нjь, бг~оро'диченъ: %<В%>опло'щшееся сло'во: пи'санъ по 
полv"еле'йномъ сjьда'льнjь. %<С%>теп_е'нна гла'са. Прокi'менъ и= 
_е=v\глiе хра'ма. Воскр\снiе хр\сто'во: По н~ _псалмjь`: Сла'ва, 
Мл~твами прп\дбныхъ: И= ны'нjь, Мл~твами бц\ды: и= стiхи'ра 
прп\дбнымъ. %<К%>анw'нъ воскр\снъ со i=рмосо'мъ на д~: и= бц\дjь 
на в~: и= прп\дбнымъ на и~. %<К%>атава'сiа: %<Л%>и'цы 
i=и~льтестiи: %<П%>о г~-й пjь'сни, конда'къ и= i='косъ воскр\снъ, 
и= сjьда'ленъ прп\дбнымъ, два'жды. Сла'ва, и= ны'нjь, 
бг~оро'диченъ: %<С%>тjьна` непобjьди'мая: %<П%>о s~-й пjь'сни, 
конда'къ прп\дбнымъ, и= i='косъ. %<П%>о f~-й пjь'сни, свjьти'ленъ 
воскр\снъ: Сла'ва, прп\дбнымъ: И= ны'нjь, бг~оро'диченъ 
воскр\снъ. %<Н%>а хвали'техъ стiхи^ры воскр\сны д~: и= прп\дбнымъ 
д~: пое'мъ съ припjь'вы и='хъ вече'рними. Сла'ва, стiхи'ра 
прп\дбнымъ: И= ны'нjь, %<П%>ребл~гослове'нна _е=си`: Славосло'вiе 
вели'кое: и= по трист~о'мъ, тропа'рь воскр\снъ то'чiю. 
_Е=кт_енiи`, и= w\тпу'стъ. Сла'ва, и= ны'нjь, ст\хра 
_е=v\гльская. Та'же ча'съ а~-й. %<Н%>а часjь'хъ тропа'рь 
воскр\снъ: Сла'ва, прп\дбнымъ: И= ны'нjь, бг~оро'диченъ часw'въ. 
По _О='ч~е на'шъ, конда'къ прп\дбнымъ и= воскр\снъ премjьня'юще 
глаго'лемъ.

%<На лiтургi'и:%> Бл~ж_е'нна гла'са, на s~: и= прп\дбнымъ пjь'снь 
г~-я, на д~. %<П%>о вхо'дjь тропа'рь воскр\снъ, и= прп\дбнымъ. 
Конда'къ воскр\снъ: Сла'ва, прп\дбнымъ: И= ны'нjь, 
Предста'тельство хрiстiа'нъ. %<П%>рокi'менъ, а=п\слъ, а=ллилу'iа, 
_е=v\глiе и= прича'стенъ, пре'жде воскр\снъ, та'же прп\дбнымъ.

%<В%>о сла'ву ст~ы'я, _е=диносу'щныя, животворя'щiя и=
нераздjьли'мыя тр\оцы, _о=ц~а`, и= сн~а, и= ст~а'гw дх~а: 
въ прославле'нiе ст~а'гw и='мени
солове'цкiя _о=би'тели w=снова'телей, напеча'тася кни'га сiя`, 
слу'жба на пренесе'нiе ч\стны'хъ и= многоцjьле'бныхъ моще'й 
прп\дбныхъ и= бг~оно'сныхъ _о=т_е'цъ на'шихъ зwсi'мы, савва'тiа 
и= ге'рмана, солове'цкихъ чудотво'рц_евъ, въ лjь'то w\т 
сотворе'нiя мi'ра #зфа~_i, w\т рж\ства' же по пло'ти бг~а сло'ва 
#в~г.

<::рус>© РИО Спасо-Преображенского Соловецкого 
ставропигиального мужского монастыря.<::слав>
