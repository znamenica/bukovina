<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. рм~д w=б.)

%<Въ недjь'лю самаряны'ни ве'чера,%>

%<на Г%>д\си воззва'хъ: %<поста'вимъ стiхw'въ s~. И= 
пое'мъ %[стiхи^ры преполове'нiю%], г~. Гла'съ _е~.%>

%<Подо'бенъ: Р%>а'дуйся по'стникwмъ:

%<Jа=%>ви'ся свjьтоявле'нное и= кра'сное сп~сова 
воскр\снiя дне'сь преполове'нiе всест~о'е, jа='кw 
полу'дне свjь'тлое, о_у=ясня'ющее мi'ръ бж~е'ственными 
бл~года'тьми хр\сто'ва воста'нiя, w=сiя'ющее чудеса` 
нетлjь'нiя, w=блистава'етъ зна'м_енiя, и= показу'етъ на 
высоту` вознесе'нiе, jа=вля'етъ многорачи'тельное дх~а 
прише'ствiе, пятьдеся'тницы всеч\стны'я свjьтлjь'йшее 
торжество`. тjь'мже и= подае'тъ душа'мъ на'шымъ ми'ръ, и= 
ве'лiю ми'лость.

%<Jа='%>кw бж~е'ственныя сла'вы рjька`, пра'зднику 
ны'нjь преполови'вшуся, гд\сь струи^ благоутро'бiя 
всjь^мъ подава'яй, вопiе'тъ: жа'ждай да гряде'тъ ко 
мнjь`, и= пiе'тъ те'плjь. и=сто'чникъ бо сострада'нiя, и= 
ми'лости пучи'на са'мъ сы'й, и=сточа'етъ мi'рови 
w=ставле'нiе, w=мыва'етъ прегрjьш_е'нiя, и= w=чища'етъ 
неду'ги: спаса'етъ воскресе'нiе _е=гw` пра'зднующихъ, 
покрыва'етъ любо'вiю почита'ющихъ _е='же со сла'вою 
вознесе'нiе _е=гw`, и= подае'тъ душа'мъ на'шымъ ми'ръ, и= 
ве'лiю ми'лость.

%<П%>осредjь` ст~и'лища ста'въ, неwпи'санный бг~ъ же 
и= гд\сь: бг~ъ бо бя'ше _е=стество'мъ, а='ще и= на'съ 
ра'ди вочеловjь'чився, w=пи'санъ jа=ви'ся тjь'ломъ, 
всjь^мъ и=сточа'ше животw'чныя глаго'лы, всjь^мъ 
глаго'ля: ду'шы w=чи'стите, и= (л. рм~_е) зно'й страсте'й 
w=хлади'те, да не ка'кw лиша'тся питiя` человjь'цы: 
бж~е'ственную бо благода'ть да'рую безсме'ртнагw и= 
лу'чшагw и= вы'шнягw цр\ствiя: сопричасти'тися мнjь` 
созда'телю, и= просла'витися.

%<И= мине'и, г~. Сла'ва, и= ны'нjь: гла'съ и~:%>

%<П%>реполови'вшуся пра'зднику пре'жде стра'сти, и= 
сла'внагw воскр\снiя твоегw` гд\си, бы'лъ _е=си` о_у=чя` 
бл~же, во ст~и'лищи непокори^выя i=уд_е'и, и= фарiс_е'и, 
и= кни'жники, и= вопiя` къ ни'мъ: жа'ждай да гряде'тъ ко 
мнjь` и= пiе'тъ: вjь'руяй въ мя`, воды` жи'зни, дх~а 
бж~е'ственнагw, рjь'ки потеку'тъ w\т чре'ва _е=гw`. _w 
неизрече'нныя прему'дрости твоегw` хвале'нiя! и='же вся^ 
и=сполня'яй бж~е на'шъ, сла'ва тебjь`.

%<На %[стiхо'внjь%], стiхи^ры %[_о=смогла'сника%], 
гла'съ д~:%>

%<Ж%>ивотворя'щему твоему` кр\сту`, непреста'ннw 
кла'няющеся хр\сте` бж~е, тридне'вное воскр\снiе твое` 
сла'вимъ: тjь'мъ бо w=бнови'лъ _е=си` и=стлjь'вшее 
человjь'ческое _е=стество` всеси'льне, и= и='же на нб~са` 
восхо'дъ w=бнови'лъ _е=си` на'мъ, jа='кw _е=ди'нъ бл~гъ 
и= чл~вjьколю'бецъ.

%<Стi'хъ: К%>ъ тебjь` возведо'хъ _о='чи мои`:

%<Х%>отjь'хъ слеза'ми w=мы'ти мои'хъ грjьхw'въ гд\си, 
рукописа'нiе и= про'чее живота` моегw` покая'нiемъ 
бл~гоугоди'ти тебjь`: но вра'гъ льсти'тъ мя` и= бо'ретъ 
ду'шу мою`. гд\си, пре'жде да'же до конца` не поги'бну, 
спаси' мя.

%<Стi'хъ: П%>оми'луй на'съ гд\си, поми'луй на'съ:

%<Му'чениченъ: П%>рославля'яйся въ па'мятехъ ст~ы'хъ 
твои'хъ хр\сте` бж~е, w\т ни'хъ о_у=моле'нъ быва'я, 
низпосли` на'мъ ве'лiю мл\сть. (л. рм~_е w=б.)

%<Сла'ва, и= ны'нjь: гла'съ s~:%>

%<П%>ра'зднику преполови'вшуся, твоегw` хр\сте` 
воскресе'нiя, и= бж~е'ственнагw прише'ствiя ст~а'гw 
твоегw` дх~а, сше'дшеся чуде'съ твои'хъ воспjьва'емъ 
та^инства: во'ньже низпосли` на'мъ ве'лiю ми'лость.

%<Тропа'рь пра'здника: П%>реполови'вшуся пра'зднику: 
%<И= w\тпу'стъ.%>

%<Въ понедjь'льникъ _е~-я седми'цы по па'сцjь, на 
о_у='трени,%>

%<на Б%>г~ъ гд\сь: %<тропа'рь пра'здника 
преполове'нiя.%>

%<По а~-мъ стiхосло'вiи, сjьда'ленъ, гла'съ д~:%>

%<В%>оззрjь'вше на гро'бный вхо'дъ, и= пла'мене 
а='гг~льскагw не терпя'ще мv"ронw'сицы, съ тре'петомъ 
дивля'хуся глаго'люще: _е=да` о_у=кра'деся w\тве'рзый 
разбо'йнику ра'й; _е=да' ли воста`, и='же и= пре'жде 
стр\сти проповjь'давый воста'нiе; вои'стинну воскре'се 
хр\сто'съ, су'щымъ во а='дjь подая` живо'тъ и= 
воскресе'нiе.

%<Стi'хъ: Г%>д\си, да не jа='ростiю твое'ю w=бличи'ши 
мене`.

%<С%>мире'нную ду'шу мою` посjьти` гд\си, во 
грjьсjь'хъ житiе` все` и=жди'вшую, и= jа='коже блудни'цу 
прiими' мя сп~се, и= спаси' мя.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Му'чениченъ: Д%>не'сь а='гг~льская вw'инства, въ 
па'мять страстоте'рпц_евъ прiидо'ша, вjь'рныхъ мы^сли 
просвjьти'ти, и= вселе'нную благода'тiю о_у=ясни'ти: 
тjь'ми бж~е, о_у=моле'нъ быва'я, да'руй на'мъ ве'лiю 
ми'лость. (л. рм~s)

%<Сла'ва и= ны'нjь: бг~оро'диченъ:%>

%<С%>тjьна` непобори'мая на'мъ хрiстiа'нwмъ _е=си` 
бц\де дв~о: къ тебjь' бо прибjьга'юще невреди'ми 
пребыва'емъ, и= па'ки согрjьша'юще и='мамы тя` 
моли'твенницу. тjь'мъ бл~годаря'ще вопiе'мъ ти`: ра'дуйся 
бл~года'тная, гд\сь съ тобо'ю.

%<По в~-мъ стiхосло'вiи сjьда'ленъ, гла'съ и~. 
Подо'бенъ:%>

%<П%>рему'дрость сло'во _о='ч~ее, и='же и= да'вый 
а=п\слwмъ глаго'лъ бж~iй, проповjь'дати конц_е'мъ, _е='же 
на зе'млю _е=гw` прише'ствiе, w\т преле'стникwвъ 
_е=вре'_евъ неи'стовствомъ досажда'емь быва'ше, 
бjьсну'яйся и= преле'стникъ гро'знw о_у=ничижа'емь, и='же 
неsло'бивw къ ни'мъ вопiя'ше: не суди'те на мя` су'дъ 
несуди'маго беззако'ннiи. къ нему` о_у='бw возопiи'мъ: 
человjьколю'бче хр\сте` бж~е, прегрjьше'нiй w=ставле'нiе 
низпосли`, воспjьва'ющымъ вjь'рою безприкла'дную сла'ву 
твою`. %<[Два'жды.]%>

%<В%>оскресе'нiе хр\сто'во: %<_Псало'мъ н~. Канw'нъ 
пра'здника, со i=рмосы` на и~, и= мине'и на д~. Конда'къ, 
и= свjьти'ленъ пра'здника.%>

%<На %[хвали'техъ%] поста'вимъ стiхи` д~, и= пое'мъ 
стiхи'ру воскре'сну, гла'съ д~:%>

%<К%>р\стъ претерпjь'вый и= сме'рть, и= воскресы'й 
и=з\ъ ме'ртвыхъ всеси'льне гд\си, сла'вимъ твое` 
воскресе'нiе.

%<_О=%>вча` _е='смь слове'снагw твоегw` ста'да, и= къ 
тебjь` прибjьга'ю па'стырю до'брому, взыщи` мене` 
заблу'ждшаго бж~е, и= поми'луй мя`.

%<Му'чениченъ:%>

%<К%>то` не о_у=жаса'ется зря` ст~i'и му'ч_еницы, 
по'двигъ до'брый, и='мже подвиза'стеся; ка'кw въ тjь'лjь 
су'ще безпло'тнаго врага` побjьди'сте, хр\ста` 
и=сповjь'давше, и= кр\сто'мъ (л. рм~s w=б.) 
воwружи'вшеся. тjь'мже досто'йнw jа=ви'стеся бjьсw'мъ 
прогони'телiе, и= ва'рварwмъ побjьди'телiе: непреста'ннw 
моли'теся, спасти'ся душа'мъ на'шымъ.

%<Сла'ва, и= ны'нjь: гла'съ и~:%>

%<П%>реполови'вшуся пра'зднику па'схи, въ хра'мъ 
вше'лъ _е=си` ст~и'лищный, сп~се на'шъ, и= ста'въ 
посредjь` наро'да о_у=чи'лъ _е=си` тjь'хъ съ 
дерзнове'нiемъ, и= глаго'лалъ _е=си`: а='зъ _е='смь 
свjь'тъ мi'ра, въ слjь'дъ мене` и=ды'й, не и='мать 
ходи'ти во тмjь`, но и=мjь'ти бу'детъ свjь'тъ 
безсме'ртныя жи'зни.

%<На %[стiхо'внjь%] стiхи^ры, гла'съ в~:%>

%<Подо'бенъ: Д%>о'ме _е=vфра'fовъ:

%<П%>рекло'нь нб~са`, сше'лъ _е=си` сп~се мо'й, и= 
пло'ть w\т дв~ы кромjь` преложе'нiя прiя'лъ _е=си`, 
и=сточа'я мнjь` w=ставле'нiе.

%<Стi'хъ: Б%>г~ъ же цр~ь на'шъ пре'жде вjь'ка:

%<В%>е'сь въ бз~jь сло'ве ты` _е=си`, погиба'юща мя` 
хотя` и=з\ъя'ти w\т прегрjьше'нiй, соединя'ешися мнjь`, 
чл~вjьколю'бче.

%<Стi'хъ: П%>омяни` со'нмъ тво'й, _е=го'же стяжа'лъ 
_е=си` и=спе'рва:

%<Т%>ы` прише'лъ _е=си` цр~ю`, прему'дросте вели'кая, 
и='мже _о=ц~ъ мi'ръ сотвори` прему'дрw, со ст~ы'мъ 
дх~омъ.

%<Сла'ва, и= ны'нjь: гла'съ и~:%>

%<W=%>чи'стимъ помышле'нiй сокрw'вища, и= душ_е'вная 
сiя^нiя просвjьти'мъ, и= жи'знь о_у='зримъ хр\ста`, во 
ст~и'лище прише'дша, премно'жествомъ бл~гости, да врага` 
побjьди'тъ, и= спасе'тъ ро'дъ на'шъ, стр\стiю кр\ста` и= 
воскр\снiя. къ нему' же возопiи'мъ: непостижи'ме гд\си, 
сла'ва тебjь`. (л. рм~з)

%<Въ понедjь'льникъ ве'чера,%>

%<на Г%>д\си воззва'хъ: %<стiхи^ры подо'бны, гла'съ 
а~.%>

%<Подо'бенъ: Н%>б\сныхъ чинw'въ:

%<Т%>воре'цъ всjь'хъ и= жи'зни пода'тель, _о=ц~у` 
бж~е'ственному соприсносу'щное сло'во, во'лею w\т дв~ы 
пло'ть прiи'мъ, и= бы'въ человjь'къ, неизрече'нныя 
прему'дрости, jа='кw бл~гъ, всjь^мъ и=сточи` о_у=ч_е'нiя.

%<П%>ра'зднику преполови'вшуся i=уде'йскому хр\сте`, 
во ст~и'лищи предста'лъ _е=си`, зако'ну вл\дка о_у=чя` 
вла'стiю, и= кни'жники w=блича'я, jа='коже пи'сано 
_е='сть, и= о_у=жаса'я прему'дростiю слове'съ твои'хъ, и= 
чуде'съ показа'ньми.

%<П%>ода'тель прему'дрости, и= до'брыхъ и=злiя'тель, 
и=злива'яй бж\ств_енныя струи^, w\т и=сто'чника 
приснотеку'щагw: прiиди'те ко мнjь`, зове'тъ, во'ду 
жи'зни жа'ждущiи почерпи'те, и= рjь'ки и=з\ъ чре'ва 
ва'шегw, глаго'летъ, дарова'нiй бж~е'ственныхъ потеку'тъ.

%<Сла'ва и= ны'нjь: гла'съ в~:%>

%<_Е=%>гда` прише'лъ _е=си` во ст~и'лище хр\сте` бж~е, 
преполови'вшуся пра'зднику, тогда` лю'ди о_у=чи'лъ 
_е=си`, вопiя`: вjь'руяй въ мя`, а='ще и= о_у='мретъ, 
жи'въ бу'детъ. i=уд_е'и же распыха'хуся съ фарiсе'и и= 
саддуке'и и= кни'жники, глаго'люще: кто` _е='сть се'й, 
и='же глаго'летъ хулы^; не помышля'юще, jа='кw ты` _е=си` 
пре'жде всjь'хъ вjь^къ, со _о=ц~е'мъ и= дх~омъ сла'вимый 
бж~е на'шъ, сла'ва тебjь`.

%<На %[стiхо'внjь%] стiхи^ры %[_о=смогла'сника%], 
гла'съ д~:%>

%<Д%>ре'ва преслуша'нiя запреще'нiе разрjьши'лъ _е=си` 
сп~се`, на (л. рм~з w=б.) дре'вjь кр\стнjьмъ во'лею 
пригвозди'вся, и= во а='дъ соше'дъ си'льне, см_е'ртныя 
о_у='зы jа='кw бг~ъ растерза'лъ _е=си`. тjь'мже 
кла'няемся _е='же и=з\ъ ме'ртвыхъ твоему` воскр\снiю, 
ра'достiю вопiю'ще: всеси'льне гд\си, сла'ва тебjь`.

%<Стi'хъ: К%>ъ тебjь` возведо'хъ _о='чи мои`:

%<К%>то` w=бурева'емый, и= притека'яй ко приста'нищу 
сему`, не спаса'ется; и=ли` кто` болjь'знуяй, и= 
припа'даяй къ враче'бницjь се'й, не и=сцjьлjьва'ется; 
содjь'телю всjь'хъ, и= врачу` неду'гующихъ гд\си, пре'жде 
да'же до конца` не поги'бну, спаси' мя.

%<Стi'хъ: П%>оми'луй на'съ гд\си, поми'луй на'съ:

%<С%>т~ы'хъ му'ч_еникъ прiе'мый терпjь'нiе, и= w\т 
на'съ прiими` пjь'нiе чл~вjьколю'бче, да'руяй на'мъ 
тjь'хъ мл~твами ве'лiю ми'лость.

%<Сла'ва, и= ны'нjь: гла'съ г~. Ге'рмана:%>

%<П%>реполови'вшуся пра'зднику, сла'вимъ посредjь` 
земли` спасе'нiе содjь'лавша: посредjь' бо двою` 
разбw'йнику живо'тъ на дре'вjь повjь'шенъ бjь`, и= 
ху'лящему о_у='бw о_у=молча'лъ, вjь'рующему же возопи'лъ: 
дне'сь со мно'ю бу'деши въ раи`. сше'лъ _е=си` во гро'бъ, 
плjьни'лъ _е=си` а='дъ, и= воскре'слъ _е=си` тридне'внw, 
спаса'я ду'шы на'шя.

%<Во вто'рникъ на о_у='трени.%>

%<По а~-мъ стiхосло'вiи сjьда'ленъ, гла'съ д~.%>

%<Подо'бенъ: О_у=%>диви'ся i=w'сифъ:

%<В%>о'льною твое'ю во'лею кр\стъ претерпjь'лъ _е=си` 
сп~се, и= во гро'бjь но'вjь положи'ша тя` человjь'цы 
сме'ртнiи, сло'вомъ (л. рм~и) концы` соста'вльшаго. 
тjь'мже свя'занъ бы'сть чуждi'й: сме'рть лю'тw 
плjьня'шеся, и= су'щiи во а='дjь вси` взыва'ху 
живоно'сному воста'нiю твоему`: хр\сто'съ воскре'се 
жизнода'вецъ, пребыва'яй во вjь'ки.

%<Стi'хъ: Г%>д\си, да не jа='ростiю твое'ю w=бличи'ши 
мене`:

%<П%>омышля'й душе`, ка'кw предста'немъ судiи`; 
поста'вятся престо'ли стра'шнiи, и= коегw'ждо дjья^нiя 
w=блича'тся. тогда` судiя` неумоли'мый: та'мw _о='гнь 
лю'тw предста'нетъ, jа='коже свирjь'пое мо'ре содержа`, 
и= покрыва'яй концы`. со всjь'ми си'ми ви'ждь душе` моя`, 
стени` пре'жде конца`.

%<Стi'хъ: Д%>и'венъ бг~ъ во ст~ы'хъ свои'хъ бг~ъ 
i=и~левъ.

%<Му'чениченъ: И='%>же во всjь'мъ мi'рjь му'ч_еникъ 
твои'хъ, jа='кw багряни'цею и= вv'ссомъ кровьми` цр~ковь 
твоя` о_у=краси'вшися, тjь'ми вопiе'тъ ти`, хр\сте` бж~е: 
лю'демъ твои^мъ щедрw'ты твоя` низпосли`, мi'ръ 
жи'тельству твоему` да'руй, и= душа'мъ на'шымъ ве'лiю 
ми'лость.

%<Сла'ва, и= ны'нjь: бг~оро'диченъ:%>

%<С%>тра'шное та'инство, и= чу'до пресла'вное, ка'кw 
дв~а тебе` зижди'теля всjь'хъ понесе`, и= по рж\ствjь` 
па'ки цjьла` и= дв~а пребы'сть; рожде'йся и=з\ъ нея` 
вjь'ру о_у=тверди`, jа=зы'ки о_у=кроти`. и= мi'ръ 
о_у=мири`, jа='кw чл~вjьколю'бецъ.

%<По в~-мъ стiхосло'вiи, сjьда'льны, гла'съ и~.%>

%<Подо'бенъ: П%>рему'дрости сло'ва:

%<П%>рему'дрости во'ду и= жи'зни и=сточа'я мi'рови, 
всjь'хъ сп~се призыва'еши почерпсти` спасе'нiя во'ды: 
бж~е'ственный бо зако'нъ тво'й прiи'мъ человjь'къ, въ 
себjь` о_у=гаша'етъ, преле'стное о_у='глiе: w\т_ону'дуже 
во вjь'ки не вжа'ждетъ, ни (л. рм~и w=б.) преста'нетъ 
насыще'нiя твоегw` вл\дко цр~ю` пренб\сный. сегw` ра'ди 
сла'вимъ держа'ву твою` хр\сте` бж~е, прегрjьше'нiй 
w=ставле'нiе прося'ще посла'ти бога'тнw рабw'мъ твои'мъ. 
%<[Два'жды.]%>

%<В%>оскресе'нiе хр\сто'во: %<_Псало'мъ н~. Канw'нъ 
пра'здника со i=рмосы` на и~, и= мине'и на д~. Конда'къ, 
и= i='косъ, и= _е=_ксапостiла'рiи пра'здника.%>

%<На %[хвали'техъ%] поста'вимъ стiхи` д~. И= пое'мъ 
стiхи^ры %[_о=смогла'сника%]. Гла'съ д~:%>

%<К%>р\сто'мъ твои'мъ хр\сте`, w\т дре'внiя кля'твы 
свободи'лъ _е=си` на'съ, и= сме'ртiю твое'ю _е=стество` 
на'ше му'чащаго дiа'вола о_у=праздни'лъ _е=си`: 
воста'нiемъ же твои'мъ ра'дости вся^ и=спо'лнилъ _е=си`. 
тjь'мже вопiе'мъ ти`: воскр~сы'й и=з\ъ ме'ртвыхъ гд\си, 
сла'ва тебjь`. %<[Два'жды.]%>

%<W=%>мы'й мя` слеза'ми мои'ми сп~се, jа='кw 
w=скверни'хъ во мно'гихъ грjьсjь'хъ. тjь'мже и= припа'даю 
ти` ми'лостиве: согрjьши'хъ, поми'луй мя` бж~е.

%<Му'чениченъ:%>

%<А='%>гг~лwмъ соприча'стницы бы'сте ст~i'и му'ченицы, 
въ по'двизjь хр\ста` му'жески проповjь'давше: вся^ бо 
jа=`же въ мi'рjь w=ста'висте кра^сная, jа='кw не су^щая, 
вjь'ру же jа='кw а=гкv'ру тве'рдую о_у=держа'сте. тjь'мже 
и= ле'сть w\тгна'вше, и=сточа'ете вjь^рнымъ и=сцjьле'нiй 
дарова^нiя, непреста'ннw моля'щеся спасти'ся душа'мъ 
на'шымъ.

%<Сла'ва, и= ны'нjь: гла'съ д~:%>

%<Г%>д\си, пре'жде честна'гw твоегw` кр\ста`, 
пра'зднику преполови'вшуся, во ст~и'лище вше'лъ _е=си`, 
i=уд_е'и со дерзнове'нiемъ о_у=чя`, мwv"се'омъ и= въ 
зако'нjь тобо'ю законополож_е'ннымъ. о_у=жаса'ющеся же 
хр\сте`, твоея` прему'дрости неизрече'нному та'инству, 
_е='же на тя` ропта'нiю (л. рм~f) въ себjь` за'вистiю 
поуча'хуся: ка'кw се'й вjь'сть пи'смена не о_у=чи'вся; не 
вjь'дуще тебе` сп~са ду'шъ на'шихъ.

%<На %[стiхо'внjь%] стiхи^ры подо'бны, гла'съ в~.%>

%<Подо'бенъ: Д%>о'ме _е=vфра'fовъ:

%<К%>оне'цъ сы'й и= нача'ло, преполове'нiе же, 
посредjь` пра'здника предста'лъ _е=си` во святи'лищи 
хр\сте` мо'й, и=сточа'я ми` w=ставле'нiе.

%<Стi'хъ: П%>омяни` со'нмъ тво'й, _е=го'же стяжа'лъ 
_е=си` и=спе'рва.

%<С%>лы'ша сiw'нъ воскр\снiя твоегw` бж\ственную 
держа'ву сло'ве, и= ра'дуется съ ча'ды, воспjьва'я тя` 
бл~гоутро'бнаго.

%<Стi'хъ: Б%>г~ъ же цр~ь на'шъ пре'жде вjь'ка:

%<С%>вjь'тъ w\т _о=ц~а`, возсiя'въ сло'во, но 
напослjьди` лjь'тъ jа=ви'лся _е=си` jа='кw чл~вjь'къ, 
подая` мнjь` прегрjьше'нiй w=ставле'нiе.

%<Сла'ва, и= ны'нjь: гла'съ и~:%>

%<П%>реполови'вшуся пра'зднику па'схи, въ хра'мъ 
вше'лъ _е=си` ст~и'лищный сп~се на'шъ, и= ста'въ 
посредjь` наро'да, о_у=чи'лъ _е=си` тjь'хъ съ 
дерзнове'нiемъ, и= глаго'лалъ _е=си`: а='зъ _е='смь 
свjь'тъ мi'ра, въ слjь'дъ мене` и=ды'й, не и='мать 
ходи'ти во тмjь`, но и=мjь'ти бу'детъ свjь'тъ 
безсме'ртныя жи'зни.

%<Во вто'рникъ пя'тыя седми'цы по па'сцjь ве'чера,%>

%<поста'вимъ стiхw'въ, s~. И= пое'мъ %[стiхи^ры 
преполове'нiю%] г~, повторя'юще я=`. Гла'съ д~.%>

%<Подо'бенъ: Г%>д\си, возше'дъ на кр\стъ:

%<Н%>аста` преполове'нiе дне'й, w\т спаси'тельнагw (л. 
рм~f w=б.) начина'емыхъ воста'нiя, пятдеся'тницею же 
бж~е'ственною печатлjь'емое: и= свjь'тится свjь'тлwсти 
_о=бою'ду и=му'щее, и= соединя'ющее _о=боя^, и= прiити` 
сла'вjь пред\ъявля'ющее вл\дчнягw вознесе'нiя 
предпочита'етъ.

%<С%>лы'ша и= возвесели'ся сiw'нъ, бл~говjьсти'вшуся 
хр\сто'ву воскр\снiю: вjь'рнiи же _е=гw` сы'нове 
возра'довашася сего` ви'дjьвше, и= w=мыва'юща дх~омъ 
скве'рну хр\стоубi'йства: гото'вится торжеству'ющи, 
_о=бои'хъ весе'лое преполове'нiе.

%<П%>рибли'жися бж~е'ственнагw и=з\ъ_оби'льное 
и=зли'тiе на всjь'хъ, jа='коже написа'ся дх~а: 
пред\ъузаконе'нiе проповjь'дуетъ, преполови'вшееся, по 
хр\сто'вjь сме'рти и= погребе'нiи и= воскресе'нiи, w\т 
негw` да'нну су'щу о_у=ченикw'мъ нело'жному w=бjьща'нiю, 
о_у=тjь'шителево показу'ющу jа=вле'нiе.

%<Сла'ва, и= ны'нjь: гла'съ s~:%>

%<П%>ра'зднику преполовля'ющуся твоегw` хр\сте` 
воскр\снiя, и= бж~е'ственнагw прише'ствiя ст~а'гw твоегw` 
дх~а, сше'дшеся чуде'съ твои'хъ воспjьва'емъ та^инства: 
во'ньже низпосли` на'мъ ве'лiю ми'лость.

%<На %[стiхо'внjь%] самогла'сны, гла'съ а~:%>

%<П%>ятдеся'тницы наста` дне'й преполове'нiе, въ 
не'мже хр\сто'съ w=бнажи'въ малови'днw бж~е'ственную 
си'лу, разсла'бленнаго стягну` сло'вомъ, того` w\т 
_о=дра` возста'вивъ, и= бг~олjь'пнw чудотворя` во 
зда'нномъ тjь'лjь, человjь'кwмъ дарова` вjь'чный живо'тъ, 
и= ве'лiю ми'лость.

%<Стi'хъ: П%>омяни` со'нмъ тво'й, _е=го'же стяжа'лъ 
_е=си` и=спе'рва.

%<В%>о ст~и'лище прише'лъ _е=си` прему'дросте бж~iя, 
преполовля'ющуся пра'зднику, о_у=чя` и= w=блича'я 
непокwри'выя i=уд_е'и, фарiс_е'и и= кни'жники, и= вопiя` 
со дерзнове'нiемъ (л. р~н) къ ни'мъ: жа'ждай да гряде'тъ 
ко мнjь`, и= пiе'тъ во'ду живо'тную, и= не вжа'ждетъ во 
вjь'къ: вjь'руяй мое'й бл~гости, рjь'ки потеку'тъ и=з\ъ 
чре'ва _е=гw` жи'зни вjь'чныя. _w бла'гости и= 
благоутро'бiя твоегw`, хр\сте` бж~е на'шъ, сла'ва тебjь`!

%<Стi'хъ: Б%>г~ъ же цр~ь на'шъ пре'жде вjь'ка: 

%<Гла'съ в~:%>

%<_Е=%>гда` преполове'нiе пра'здника наста`, взы'де 
i=и~съ во ст~и'лище, и= о_у=ча'ше непокwри'выя i=уд_е'и, 
глаго'ля: жа'ждай да гряде'тъ ко мнjь`, и= пiе'тъ во'ду 
живо'тную вjь'чную, и= не вжа'ждется въ вjь'къ. вjь'руяй 
въ мя`, рjь'ки потеку'тъ и=з\ъ чре'ва _е=гw`, и= и=мjь'ти 
бу'детъ свjь'тъ живо'тный.

%<Сла'ва и= ны'нjь: гла'съ и~.%>

%<П%>реполови'вшуся пра'зднику, о_у=ча'щу ти` сп~се, 
глаго'лаху i=уд_е'е: ка'кw се'й вjь'сть пи'смена не 
о_у=чи'вся; не разумjь'юще, jа='кw ты` _е=си` 
прему'дрость о_у=стро'ившая мi'ръ, сла'ва тебjь`.

%<Та'же, тропа'рь w\тпусти'тельный: П%>реполови'вшуся 
пра'зднику: %<[ли'стъ рл~а w=б.] То'йже и= на Б%>г~ъ 
гд\сь: %<въ сре'ду на о_у='трени.%>

%<Въ сре'ду пя'тыя седми'цы по па'сцjь на 
о_у='трени,%>

%<по а~-мъ, и= по в~-мъ стiхосло'вiи, сjьда'льны 
пра'здника: В%>оскр\снiе хр\сто'во: %<_Псало'мъ н~. И= 
канw'ны д~-гw гла'са, со i=рмосо'мъ на и~: и= _о=сма'гw 
гла'са, на s~. Конда'къ, и= i='косъ, и= 
_е=_ксапостiла'рiй пра'здника.%>

%<На %[хвали'техъ%], В%>ся'кое дыха'нiе: %<поста'вимъ 
стiхи` д~:%>

%<П%>рем\дрость и= си'ла, _о='ч~ее сiя'нiе, сло'во 
присносу'щное (л. р~н w=б.) и= сн~ъ бж~iй, во ст~и'лище 
прiи'де пло'тiю, и= о_у=ча'ше i=уд_е'йскiя лю'ди 
жестw'кiя и= неблагwда'рныя, и= о_у=дивля'хуся 
прему'дрости бога'тству, вопiю'ще: w\тку'ду вjь'сть 
пи'смена ни w\т когw'же о_у=чи'вся; %<[Два'жды.]%>

%<К%>ни'жникwмъ затыка'ше о_у=ста`, i=уд_е'и 
w=блича'ше мессi'а гд\сь, вопiя` къ ни'мъ: не на лице` 
законопресту^пницы, jа='кw непра'ведни суди'те: въ 
суббw'ту бо а='зъ разсла'бленнаго воздви'гнухъ. тjь'мже 
гд\сь суббw'ты _е='смь и= зако'на: что` и='щете мене` 
о_у=би'ти, о_у=ме'ршыя воздви'гшаго;

%<Н%>авуfi'а ка'менiемъ поби'ша лю'тiи и= 
законопресту'пнiи, i=уде'йское собра'нiе неблагода'рное, 
и=са'iю же пило'ю древя'нною растро'ша, въ ка'лъ му'драго 
i=еремi'ю вверго'ша, гд\са же на кр\стъ возне'сше, 
взыва'ху: хра'мъ разоря'я, спаси` себе`, и= 
о_у=вjь'руемъ.

%<Сла'ва, и= ны'нjь: гла'съ д~:%>

%<П%>росвjьти'вшеся бра'тiе воскресе'нiемъ сп~са 
хр\ста`, и= дости'гше преполове'нiя пра'здника вл\дчня, 
прiи'скреннw сохрани'мъ за'пwвjьди бж~iя, да досто'йни 
бу'демъ и= вознесе'нiе пра'здновати, и= прише'ствiе 
получи'ти ст~а'гw дх~а.

%<Славосло'вiе вели'кое. И= w\тпу'стъ.%>

%<На %[лiтургi'и%] блаж_е'нна _о=бои'хъ канw'нwвъ, 
пjь'снь f~-я. Прокi'менъ, и= а=ллилу'iа пра'здника, 
а=п\слъ, и= _е=v\глiе дне`. Прича'стный: Jа=%>ды'й мою` 
пло'ть, и= пiя'й мою` кро'вь, во мнjь` пребыва'етъ: %<И= 
w\тдае'тся пра'здникъ. Слу'жба мине'и пое'тся на 
повече'рiи.%> (л. рн~а)

%<Въ сре'ду пя'тыя седми'цы по па'сцjь ве'чера,%>

%<на Г%>д\си воззва'хъ: %<поста'вимъ стiхw'въ s~, и= 
пое'мъ стiхи^ры w= самаряны'нjь. Гла'съ д~.%>

%<Подо'бенъ: З%>ва'нный свы'ше:

%<Н%>а кла'дязjь хр\сто'съ самаряны'ню w=брjь'тъ, 
проси` во'ду пи'ти w\т нея`, жа'ждай сея` и=справле'нiя 
и= спасе'нiя, _е='же и= о_у=разумjь'ся дjь'лы 
и=сполня'емое. сiю' бо влеку'щую питiе`, питiя` са'мъ 
и=звлека'етъ, и= питiя` и=сполня'етъ живу'щагw, 
согра'жданwмъ возвjьща'ющую: се` дре'вле въ зако'нjь 
рече'нный мессi'а хр\сто'съ, jа=ви'ся jа='кw человjь'къ, 
мы'слей сокрове'нныхъ w\ткрыва'я неизреч_е'нная.

%<С%>е` мессi'а хр\сто'съ, су'щымъ во гра'дjь, на 
земли` jа=ви'ся, самаряны'ня глаго'летъ: напи'санный 
прiити`, и='же содjь'янная мно'ю сказа`, и= jа=`же во 
глубинjь` се'рдца моегw` сокров_е'нная, вся^ мнjь` рече`, 
jа='кw соверши'хъ. тjь'мже гра'дъ сте'кшiйся ви'дитъ 
словеса` _е=я`, по всему` и='стинствующая, и= ве'щи 
о_у=дивля'ется, и= о_у=вjьря'ется видjь'нiю.

%<Т%>ебе` въ шесты'й ча'съ, jа='кw вл\дку и=ногда` въ 
раи` ходя'ща бг~а, прама'терняя ви'дjь дщи` па'ки, въ 
ча'съ шесты'й та'кw сjьдя'ща, и=дjь'же и=сто'чникъ воды`, 
и= кладене'цъ и=скопа'ся, и= w\т нея` прося'ща пи'ти, 
jа='кw да водо'ю сiю` напои'ши жи'зни нетлjь'нiя, _е='же 
и= содjь'яся: твоея' бо живоно'сныя воды`, _о=на` 
и=з\ъ_оби'льнw напи'вшися, и= во гра'дjь проповjь'да 
водно'е бога'тство.

%<И= мине'и, г~. Сла'ва, и= ны'нjь: гла'съ а~:%>

%<Н%>а и=сто'чникъ прише'лъ _е=си`, и=сто'чниче 
чуде'съ, въ шесты'й (л. рн~а w=б.) ча'съ, _е='vинъ 
о_у=лови'ти пло'дъ: _е='vа бо въ то'й и=зы'де и=з\ъ рая` 
пре'лестiю sмi'евою: прибли'жи бо ся самаряны'ня 
почерпсти` во'ду, ю='же ви'дjьвъ рече` сп~съ: да'ждь ми` 
во'ду пи'ти, и= а='зъ воды` теку'щiя насы'щу тя`, и= во 
гра'дъ те'кши цjьлому'дренная, наро'дwмъ возвjьсти` 
а='бiе: прiиди'те, ви'дите хр\ста` гд\са, сп~са ду'шъ 
на'шихъ.

%<На %[стiхо'внjь%] стiхи^ры %[_о=смогла'сника%], 
гла'съ д~:%>

%<В%>рата` а='дова сокруши'лъ _е=си` гд\си, и= твое'ю 
сме'ртiю сме'ртное ца'рство разруши'лъ _е=си`: ро'дъ же 
человjь'ческiй w\т тлjь'нiя свободи'лъ _е=си`, живо'тъ и= 
нетлjь'нiе мi'ру дарова'въ, и= ве'лiю ми'лость.

%<Стi'хъ: К%>ъ тебjь` возведо'хъ _о='чи мои`:

%<А=%>п\сльскiй ли'къ, дх~омъ ст~ы'мъ просвjьти'лъ 
_е=си` хр\сте`, и= на'шу скве'рну грjьхо'вную тjь'ми 
w\тмы'й бж~е, и= поми'луй на'съ.

%<Стi'хъ: П%>оми'луй на'съ гд\си, поми'луй на'съ:

%<Му'чениченъ: И=%>му'ще дерзнове'нiе ко сп~су ст~i'и, 
моли'теся непреста'ннw за ны` грjь^шныя, w=ставле'нiе 
прегрjьше'нiй прося'ще, и= душа'мъ на'шымъ ве'лiю 
ми'лость.

%<Сла'ва, и= ны'нjь: гла'съ в~:%>

%<Н%>а студене'цъ jа='кw прiи'де гд\сь, самаряны'ня 
моля'ше благоутро'бнаго: пода'ждь ми` во'ду вjь'ры, и= 
прiиму` купjь'льныя воды` ра'дованiе и= и=збавле'нiе: 
животода'вче гд\си, сла'ва тебjь`.

%<Тропа'рь: С%>вjь'тлую воскресе'нiя: (л. рн~в)

%<Въ четверто'къ _е~ седми'цы по па'сцjь, на 
о_у='трени,%>

%<по а~-мъ стiхосло'вiи, сjьда'ленъ, гла'съ д~.%>

%<Подо'бенъ: В%>ознесы'йся на кр\стъ:

%<Р%>аспны'йся на'съ ра'ди во'лею, и= вмjьне'нъ бы'въ 
въ ме'ртвыхъ животода'вче, и= воскре'съ тридне'внw 
хр\сте` бж~е на'шъ, сокруши'лъ _е=си` си'лою твое'ю 
сме'рти держа'ву, всjь'хъ воста'нiемъ твои'мъ су'щихъ во 
а='дjь w=живи'вый. и= воспjьва'юще чте'мъ твое` воста'нiе 
вси`, безсме'ртне гд\си.

%<Стi'хъ: В%>о всю` зе'млю и=зы'де вjьща'нiе и='хъ:

%<Подо'бенъ: С%>ко'рw предвари`:

%<С%>вjьти^ла въ концjь'хъ о_у=ченики` твоя^, сп~се, 
показа'лъ _е=си` сiя'юща твои'мъ проповjь'данiемъ, 
просвjьща'ющыя ду'шы на'шя: пре'лесть i='дwльскую тjь'ми 
w=мрачи'въ, о_у=че'ньми бл~гоче'стiя просвjьти'вый мi'ръ. 
тjь'хъ моли'твами спаси` ду'шы на'шя.

%<Стi'хъ: Д%>и'венъ бг~ъ во ст~ы'хъ свои'хъ:

%<Му'чениченъ: К%>р\сто'мъ воwружи'вшеся 
страстоте'рпцы твои`, побjьди'ша кw'зни sлонача'льнагw 
врага`, хр\сте` бж~е на'шъ: возсiя'ша jа='кw свjьти^ла, 
человjь'ки наставля'юще, подаю'тъ и=сцjьл_е'нiя вjь'рою 
прося'щымъ. тjь'хъ моли'твами спаси` ду'шы на'шя.

%<Сла'ва, и= ны'нjь: кр\стобг~оро'диченъ:%>

%<Д%>в~о пренепоро'чная, пребл~га'го бг~а ро'ждшая, со 
а=п\слы того` непреста'ннw моли`, w=ставле'нiе 
прегрjьше'нiй, и= и=справле'нiе житiя` пода'ти на'мъ, 
пре'жде конца`, вjь'рою и= любо'вiю воспjьва'ющымъ тя` по 
до'лгу, _е=ди'на всепjь'тая. (л. рн~в w=б.)

%<По в~-мъ стiхосло'вiи сjьда'ленъ, гла'съ s~.%>

%<Подо'бенъ: О_у=%>пова'нiе мi'ру:

%<Jа='%>кw вjь'рнjьй самаряны'нjь гд\си, бж~ества` 
твоегw` и=сто'чникъ w\тве'рзлъ _е=си`, и= и=злiя'лъ 
_е=си` бг~оразу'мiе на ню`, напоя'я питiе'мъ 
бг~опрiя'тнымъ: и= ны'нjь всjь'мъ на'мъ низпосли` 
прегрjьше'нiй w=чище'нiе пребл~гi'й. %<[Два'жды.]%>

%<В%>оскресе'нiе хр\сто'во ви'дjьвше: %<_псало'мъ н~. 
Канw'нъ самаряны'ни, со i=рмосы` на и~: и= мине'и на д~. 
Конда'къ, и= i='косъ самаряны'ни, и= _е=_ксапостiла'рiй, 
два'жды.%>

%<На %[хвали'техъ%] поста'вимъ стiхи` д~. И= пое'мъ 
стiхи^ры %[_о=смогла'сника%], гла'съ д~:%>

%<_О=%>те'ческихъ твои'хъ нjь'дръ не разлучи'вся, 
_е=диноро'дне сло'ве бж~iй, прише'лъ _е=си` на зе'млю за 
человjьколю'бiе, чл~вjь'къ бы'въ непрело'женъ, и= кр\стъ 
и= сме'рть претерпjь'лъ _е=си` пло'тiю, безстра'стный 
бж~ество'мъ, воскре'съ же и=з\ъ ме'ртвыхъ, безсме'ртiе 
по'далъ _е=си` человjь'ческому ро'ду jа='кw _е=ди'нъ 
всеси'ленъ. %<[Два'жды.]%>

%<Н%>екни^жныя о_у=ченики` дх~ъ тво'й ст~ы'й 
наказа'тели jа=ви` хр\сте` бж~е, и= многовjьща'ннымъ 
сли'чiемъ jа=зы'кwвъ пре'лесть о_у=праздни`, jа='кw 
всеси'ленъ.

%<Му'чениченъ:%>

%<К%>а'кw ва'шымъ подвигw'мъ не о_у=диви'мся ст~i'и 
мч~нцы, jа='кw тjь'ломъ ме'ртвеннымъ w=бложе'ни, 
безплw'тныя враги` побjьди'сте; не о_у=страши'ша ва'съ 
мучи'т_ельская прещ_е'нiя, ни о_у=жаси'ша ва'съ му'къ 
прилож_е'нiя, вои'стинну досто'йнw w\т хр\ста` 
просла'вистеся. непреста'ннw моли'теся спасти'ся душа'мъ 
на'шымъ. (л. рн~г)

%<Сла'ва, и= ны'нjь: гла'съ в~:%>

%<С%>обезнача'льный и= соприсносу'щный сн~ъ и= сло'во 
_о='ч~ее, на и=сто'чникъ прiи'де, и=сто'чникъ 
и=сцjьле'нiй, и= жена` w\т самарi'и прiи'де почерпсти` 
во'ду, ю='же ви'дjьвъ рече` сп~съ: да'ждь ми` воды` 
пи'ти, и= ше'дши пригласи` твоего` му'жа. _о=на' же 
jа='кw человjь'ку глаго'лющи, а= не бг~у, о_у=таи'ти 
тща'щися, глаго'лаше: не и='мамъ му'жа. и= о_у=чи'тель къ 
не'й: и='стину рекла` _е=си`: не и='мамъ му'жа, пя'ть бо 
и=мjь'ла _е=си`, и= ны'нjь _е=го'же и='маши, нjь'сть 
тво'й му'жъ. _о=на' же w= глаго'лjь о_у=диви'вшися, и= во 
гра'дъ те'кши, наро'дwмъ вопiя'ше, глаго'лющи: прiиди'те 
ви'дите хр\ста`, и='же да'руетъ мi'рови ве'лiю ми'лость.

%<На %[стiхо'внjь%] самаряны'ни, Гла'съ д~. Подо'бенъ: 
Jа='%>кw до'бля:

%<Т%>ы` и=сто'чникъ бла'гости сы'й и= пучи'на, жи'зни 
же храни'тель, _е=ди'не бл~гоутро'бне, ка'кw женjь` 
самаряны'нjь бесjь'дуя возгласи'лъ _е=си`: да'ждь ми` 
во'ду пи'ти, jа='кw да прiи'меши w=ставле'нiе: 
воспjьва'емъ твое` мно'гое бл~гоутро'бiе, и='мже 
спаса'еши чл~вjь'ческiй ве'сь ро'дъ, за мно'гую 
бла'гость.

%<Стi'хъ: Н%>аляцы`, и= о_у=спjьва'й, и= ца'рствуй, 
и='стины ра'ди, и= кро'тости, и= пра'вды.

%<П%>рiиди'те ви'дите человjь'ка, и='же рече' ми 
дне'сь на и=сто'чницjь сjьдя'й, что` сотвори'хъ: проро'къ 
бо и='стиннjьшiй _е='сть и= превели'кiй, сокров_е'нная и= 
jа=вл_е'нная вjь'дый вся^. но да'руй во'ду жи'ву, ю='же 
подае'ши жа'ждущымъ, да не вжа'жду па'ки во вjь'ки, 
чл~вjьколю'бче.

%<Стi'хъ: В%>озлюби'лъ _е=си` пра'вду, и= 
возненави'дjьлъ _е=си` беззако'нiе. (л. рн~г w=б.)

%<И=%>сто'чникъ приснотеку'щiй, животе` безсме'ртне, 
струя` неистоща'емая же и= нетлjь'нная, путеше'ствовавъ 
сjьдя'ше бли'зъ кла'дязя, своя^ о_у=ченики` посла'въ по 
бра'шно, бесjь'доваше женjь` че'рплющей, сiю` хотя` 
о_у=лови'ти, и= просвjьти'ти души` _е=я` _о='чи.

%<Сла'ва, и= ны'нjь: гла'съ г~:%>

%<Д%>а ра'дуется дне'сь свjь'тлw нб~о и= земля`, 
jа='кw хр\сто'съ jа=ви'ся воплоща'емь jа='кw человjь'къ, 
да а=да'ма и=зме'тъ w\т кля'твы всеро'дна, и= 
о_у=дивля'ется чудесы` въ самарi'ю прише'дъ: женjь' же 
бесjь'доваше воды` прося`, и='же _о='блаки вода'ми 
w=дjьва'яй. тjь'мже вси` вjь'рнiи поклони'мся, на'съ 
ра'ди во'лею w=бнища'вшему, бл~гоутро'бнымъ совjь'томъ.

%<Въ четверто'къ ве'чера,%>

%<на Г%>д\си воззва'хъ: %<стiхи^ры подо'бны, гла'съ 
д~.%>

%<Подо'бенъ: Г%>д\си, возше'дъ на кр\стъ:

%<В%>и'дите, _е=го'же преднаписа` мwv"се'й, i=и~са 
мессi'ю, въ зако'нjь прiити`, на земли` jа='вльшася 
благоутро'бiя ра'ди и= мнjь` бесjь'довавша jа='кw 
чл~вjь'ка на кла'дязjь: вои'стинну се'й _е='сть хр\сто'съ 
въ мi'ръ гряды'й, су'щымъ въ сv"ха'рjь самаряны'ня 
jа=ви'ся глаго'лющи.

%<W\т%> сла'дкихъ о_у='стъ жены`, во'ду пiе'мую, 
сла'дкую и=стека'ющую, су'щiи во гра'дjь пiю'ще, и= ко 
кла'дязю и=сточа'ющему _о=би'лiе воды`, потща'хуся тещи` 
ско'рw (л. рн~д) и= и=сто'чникъ ви'дjьти приснотеку'щiй, 
и=ста'явшыя ду'шы воспрохлажда'ющiй.

%<С%>о_обра'зный ви'дяще и=сто'чникъ, и= 
_е=динови'дный человjь'ческагw составле'нiя, женjь` 
вопiя'ху во гра'дjь су'щiи: не ктому` твоея` ра'ди 
бесjь'ды мы` вjь'ровахомъ, вои'стинну позна'вше, jа='кw 
то'й _е='сть и=збавле'нiе и= спасе'нiе мi'ру вjь'чное.

%<Сла'ва, и= ны'нjь: гла'съ s~:%>

%<П%>ри студенцjь` i=а'кwвли w=брjь'тъ i=и~съ 
самаряны'ню, про'ситъ воды` w\т нея`, _о=блака'ми 
покрыва'яй зе'млю. _w чудесе`! и='же херувi'мы носи'мый, 
блудни'цjь женjь` бесjь'доваше, воды` прося`, и='же на 
вода'хъ зе'млю повjь'сивый: воды` и=скi'й, и='же 
и=сто'чники и= _е=зе'ра во'дъ и=злива'яй: хотя` привлещи` 
сiю` вои'стинну, о_у=ловля'емую w\т супоста'та врага`, и= 
напои'ти ю=` водо'ю живо'ю, пали'мую въ безмjь'стiихъ 
лю'тjь, jа='кw _е=ди'нъ благоутро'бный и= 
человjьколю'бецъ.

%<На %[стiхо'внjь%] стiхи'ра кр\стная, гла'съ д~:%>

%<В%>сегда` и=му'ще хр\сте`, кр\стъ тво'й на по'мощь, 
сjь^ти вра^жiя о_у=до'бь попира'емъ.

%<Стi'хъ: К%>ъ тебjь` возведо'хъ _о='чи мои`:

%<Воскре'сна: Г%>д\си, возше'дъ на кр\стъ, пра'дjьднюю 
на'шу кля'тву потреби'лъ _е=си`: и= соше'дъ во а='дъ, 
jа=`же w\т вjь'ка о_у='зники свободи'лъ _е=си`, 
нетлjь'нiе да'руя человjь'ческому ро'ду. сегw` ра'ди 
пою'ще сла'вимъ животворя'щее и= спаси'тельное твое` 
воста'нiе.

%<Стi'хъ: П%>оми'луй на'съ гд\си, поми'луй на'съ:

%<Му'чениченъ: Ж%>_е'ртвы w=душевл_е'нныя, 
всесожж_е'нiя (л. рн~д w=б.) слов_е'сная, му'ч_еницы 
гд\сни, закол_е'нiя соверш_е'нна бж~iя, бг~а зна^ющая, и= 
бг~омъ зна'_емая _о=вча'та, и='хже w=гра'да волкw'мъ 
невхо'дна, моли'теся и= на'мъ о_у=пас_е'нымъ бы'ти съ 
ва'ми на водjь` о_у=покое'нiя.

%<Сла'ва, и= ны'нjь: гла'съ s~:%>

%<Т%>а'кw глаго'летъ гд\сь самаряны'ни: а='ще бы 
_е=си` вjь'дала да'ръ бж~iй, и= кто` _е='сть глаго'ляй 
тебjь`, да'ждь ми` воды` пи'ти, ты' бы проси'ла о_у= 
негw`, и= да'лъ бы ти` пи'ти, да не вжа'ждешися во 
вjь'ки, глаго'летъ гд\сь.

%<Въ пято'къ на о_у='трени,%>

%<по а~-мъ стiхосло'вiи сjьда'ленъ, 
%[_о=смогла'сника%], гла'съ д~.%>

%<Подо'бенъ: С%>ко'рw предвари`:

%<Н%>а кр\стjь` тя` пригвозди'ша i=уд_е'и сп~се, 
и='мже w\т jа=зы'кwвъ на'съ воззва'лъ _е=си` хр\сте` бж~е 
на'шъ, просте'рлъ _е=си` дла^ни на не'мъ во'лею, копiе'мъ 
же въ ре'бра твоя` и=зво'лилъ _е=си` пробости'ся: 
мно'жеству щедро'тъ твои'хъ сла'ва человjьколю'бче.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Му'чениченъ: М%>у'ч_еницы твои` гд\си, во 
страда'нiихъ свои'хъ вjьнцы` прiя'ша нетлjь^нныя w\т 
тебе` бг~а на'шегw. и=му'ще бо крjь'пость твою`, 
мучи'телей низложи'ша, сокруши'ша и= де'монwвъ немwщны'я 
де'рзwсти. тjь'хъ моли'твами спаси` ду'шы на'шя.

%<Сла'ва, и= ны'нjь: кр\стобг~оро'диченъ:%>

%<Н%>а кр\стjь` тя` возвыша'ема jа='кw о_у=зрjь` 
преч\стая мт~и твоя`, сло'ве бж~iй, мт~рски рыда'ющи 
вjьща'ше: что` (л. рн~_е) но'вое и= стра'нное сiе` чу'до 
сн~е мо'й; ка'кw животе` всjь'хъ вкуша'еши сме'рть, 
w=живи'ти о_у=ме'ршыя хотя`, jа='кw благоутро'бенъ.

%<По в~-мъ стiхосло'вiи сjьда'ленъ пра'здника, гла'съ 
д~:%>

%<Подо'бенъ: С%>ко'рw предвари`:

%<W\т%> кла'дязя воды`, земна'гw и= тлjь'ннагw, 
прише'дши _о=бы'чнw самаряны'ня почерпсти`, живу'ю во'ду 
почерпе`: та'кw w=брjь'тши и=сто'чникъ сjьдя'щiй, 
и=дjь'же и=сто'чникъ и= кла'дязь i=а'кwвъ и=скопа`, мi'ра 
пламенопита'т_ельныя зно'емъ напая'ющiй. %<[Два'жды.]%>

%<В%>оскр\снiе хр\сто'во: %<_псало'мъ н~. Канw'нъ 
самаряны'ни, со i=рмосо'мъ на и~: И= мине'и на д~.%>

%<На %[хвали'техъ%] стiхи^ры %[_о=смогла'сника%], 
гла'съ д~:%>

%<Д%>а'лъ _е=си` зна'менiе боя'щымся тебе` гд\си, 
кр\стъ тво'й ч\стны'й, и='мже побjьди'лъ _е=си` нача^ла 
тмы` и= вла^сти, и= возве'лъ _е=си` на'съ на дре'внее 
блаже'нство. тjь'мже твое` чл~вjьколю'бное смотре'нiе 
сла'вимъ, i=и~се всеси'льне, сп~се ду'шъ на'шихъ. 
%<[Два'жды.]%>

%<К%>р\сто'мъ твои'мъ хр\сте` сп~се, наста'ви на'съ на 
и='стину твою`, и= и=зба'ви ны` w\т сjьте'й вра'жiихъ: 
воскресы'й и=з\ъ ме'ртвыхъ, возста'ви ны` па'дшыя 
грjьхо'мъ, просте'ръ ру'ку твою` человjьколю'бче гд\си, 
моли'твами святы'хъ твои'хъ.

%<Му'чениченъ:%>

%<Ч%>естна` сме'рть святы'хъ твои'хъ гд\си: меча'ми бо 
и= _о=гне'мъ, и= сту'денiю сокруша'еми, и=злiя'ша кро'вь 
свою`, наде'жду и=му'ще на тя`, воспрiя'ти трудw'въ 
мзду`: претерпjь'ша, и= прiя'ша w\т тебе` сп~се ве'лiю 
ми'лость. (л. рн~_е w=б.)

%<Сла'ва, и= ны'нjь: гла'съ s~:%>

%<И=%>сто'чникъ живонача'лiя i=и~съ сп~съ на'шъ, ко 
и=сто'чнику прише'дъ патрiа'рха i=а'кwва, пи'ти проша'ше 
воды` w\т жены` самаряны'ни. се'й же непрiwбщи'тельное 
i=уде'_емъ прире'кшей, му'дрый зижди'тель приво'дитъ ю=` 
сла'дкими глаго'лы, па'че къ проше'нiю присноживо'тныя 
воды`, ю='же и= прiи'мши всjь^мъ проповjь'да, ре'кши: 
прiиди'те ви'дите та'йныхъ вjь'дца и= бг~а, прише'дша 
пло'тiю, за _е='же спасти` человjь'ка.

%<На %[стiхо'внjь%] стiхи^ры, гла'съ д~.%>

%<Подо'бенъ: Jа='%>кw до'бля:

%<С%>ъ почерпа'ломъ почерпсти`, прише'дши ко кла'дязю, 
почерпа'ло без\ъ воды` w=ста'вивши, _е=ди'на ко гра'ду 
востече`, и=сто'чникъ животеку'щiй вопiю'щи w=брjьсти` 
самаряны'ня, незави'стный. w\т_ону'дуже почерпе` 
спаси'тельную во'ду, и= се'ю прохлади` се'рдце 
и=ста'явшее страстьми`.

%<Стi'хъ: Н%>аляцы`, и= о_у=спjьва'й, и= цр\ствуй, 
и='стины ра'ди, и= кро'тости, и= пра'вды.

%<В%>ои'стинну рекла` _е=си`, рече` сп~съ 
самаряны'нjь, jа='кw не и='маши дне'сь му'жа зако'нна, 
пя'ть бо и=мjь'ла _е=си` пе'рвjье, и= ны'нjь, _е=го'же 
стяжа'ла _е=си`, нjь'сть тво'й му'жъ, но зако'на чу'ждь. 
jа='же и= потща'вшися су'щымъ во гра'дjь вопiя'ше: 
ви'дjьхъ человjь'ка, и='же и=зрече' ми вся^, _е=ли'ка 
вта'йнjь сотвори'хъ.

%<Стi'хъ: В%>озлюби'лъ _е=си` пра'вду, и= 
возненави'дjьлъ _е=си` беззако'нiе.

%<С%>трую` и=ну'ю животеку'щую, w\т нб\снагw кла'дязя 
самаряны'ня почерпе`, на кла'дязjь w=брjь'тши сiю` (л. 
рн~s) и=злива'ему, и=з\ъ негw'же тлjь'нную и=мя'ше по 
_о=бы'чаю почерпсти` во'ду, и=ну'ю земну'ю. но и=на'я 
входя'щая въ се'рдце _е=я` показа'ся, а='ки и=сто'чникъ 
и=ны'й но'вый, страсте'й w=роша'ющiй распале'нiе.

%<Сла'ва, и= ны'нjь: гла'съ и~:%>

%<_Е=%>гда` jа=ви'лся _е=си` во пло'ти хр\сте` бж~е, 
за неизрече'нное смотре'нiе, слы'шавши самаряны'ня сло'во 
тебе` чл~вjьколю'бца, w=ста'ви почерпа'ло о_у= студенца`. 
и= тече` глаго'лющи су'щымъ во гра'дjь: прiиди'те, 
ви'дите сердцевjь'дца, _е=да` се'й _е='сть ча'емый 
хр\сто'съ, и=мjь'яй ве'лiю ми'лость;

%<Въ пято'къ ве'чера,%>

%<на Г%>д\си воззва'хъ: %<поста'вимъ стiхw'въ s~, и= 
пое'мъ стiхи^ры самаряны'ни три`, и= мине'и три`.%>

%<%[Стiхи^ры самаряны'ни%], гла'съ а~:%>

%<Н%>а и=сто'чникъ прише'лъ _е=си`, и=сто'чниче 
чуде'съ, въ шесты'й ча'съ, _е='vинъ о_у=лови'ти пло'дъ: 
_е='vа бо въ то'й и=зы'де и=з\ъ рая` пре'лестiю sмi'евою. 
прибли'жи бо ся самаряны'ня почерпсти` во'ду, ю='же 
ви'дjьвъ рече` сп~съ: да'ждь ми` во'ду пи'ти, и= а='зъ 
воды` теку'щiя насы'щу тя`. и= во гра'дъ те'кши 
цjьлому'дренная, наро'дwмъ возвjьсти` а='бiе: прiиди'те 
ви'дите хр\ста` гд\са, сп~си'теля ду'шъ на'шихъ.

%<Гла'съ в~: Н%>а студене'цъ jа='кw прiи'де гд\сь, 
самаряны'ня моля'ше благоутро'бнаго: пода'ждь ми` во'ду 
вjь'ры, и= (л. рн~s w=б.) прiиму` купjь'льныя воды`, 
ра'дованiе и= и=збавле'нiе, животода'вче гд\си сла'ва 
тебjь`.

%<С%>обезнача'льный и= соприсносу'щный сн~ъ и= сло'во 
_о='ч~ее на и=сто'чникъ прiи'де, и=сто'чникъ 
и=сцjьле'нiй, и= жена` w\т самарi'и прiи'де почерпсти` 
во'ду, ю='же ви'дjьвъ рече` сп~съ: да'ждь ми` во'ду 
пи'ти, и= ше'дши пригласи` твоего` му'жа. _о=на' же 
jа='кw человjь'ку глаго'лющи, а= не бг~у, о_у=таи'ти 
тща'щися, глаго'лаше: не и='мамъ му'жа. и= о_у=чи'тель къ 
не'й: и='стину рекла` _е=си`, не и='мамъ му'жа: пя'ть бо 
и=мjь'ла _е=си`, и= ны'нjь _е=го'же и='маши, нjь'сть 
тво'й му'жъ. _о=на' же w= глаго'лjь о_у=диви'вшися, и= во 
гра'дъ те'кше, наро'дwмъ вопiя'ше, глаго'лющи: прiиди'те, 
ви'дите хр\ста`, и='же да'руетъ мi'рови ве'лiю ми'лость.

%<Сла'ва: гла'съ s~:%>

%<П%>ри студенцjь` i=а'кwвли w=брjь'тъ i=и~съ 
самаряны'ню, про'ситъ воды` w\т нея`, _о=блака'ми 
покрыва'яй зе'млю. _w чудесе`! и='же херувi'мы носи'мый, 
блудни'цjь женjь` бесjь'доваше, воды` прося`, и='же на 
вода'хъ зе'млю повjь'сивый, воды` и=скi'й, и='же 
и=сто'чники и= _е=зе'ра во'дъ и=злива'яй, хотя` привлещи` 
сiю` вои'стинну, о_у=ловля'емую w\т сопоста'та врага`, и= 
напои'ти ю=` водо'ю живо'ю, пали'мую въ безмjь'стiихъ 
лю'тjь, jа='кw _е=ди'нъ благоутро'бный и= 
чл~вjьколю'бецъ.

%<И= ны'нjь: бг~оро'диченъ, гла'съ д~:%>

%<И='%>же тебе` ра'ди, бг~о_оц~ъ проро'къ дв~дъ, 
пjь'сненнw w= тебjь` провозгласи`, вели^чiя тебjь` 
сотво'ршему: предста` цр~и'ца w=десну'ю тебе`. тя' бо 
мт~рь хода'таицу живота` показа`, без\ъ _о=ц~а` и=з\ъ 
тебе` вочеловjь'читися бл~говоли'вый (л. рн~з) бг~ъ да 
сво'й па'ки w=бнови'тъ _о='бразъ, и=стлjь'вшiй 
страстьми`, и= заблу'ждшее горохи'щное w=брjь'тъ _о=вча`, 
на ра'мо воспрiи'мъ, ко _о=ц~у` принесе'тъ, и= своему` 
хотjь'нiю, съ нб\сными совокупи'тъ си'лами, и= спасе'тъ 
бц\де мi'ръ, хр\сто'съ и=мjь'яй ве'лiю и= бога'тую 
ми'лость.

%<На %[стiхо'внjь%] стiхи^ры воскре'сны 
%[_о=смогла'сника%], гла'съ д~:%>

%<Ж%>ивотворя'щему твоему` кр\сту` непреста'ннw 
кла'няющеся хр\сте` бж~е, тридне'вное воскресе'нiе твое` 
сла'вимъ: тjь'мъ бо w=бнови'лъ _е=си` и=стлjь'вшее 
чл~вjь'ческое _е=стество` всеси'льне, и= и='же на нб~са` 
восхо'дъ w=бнови'лъ _е=си` на'мъ, jа='кw _е=ди'нъ бл~гъ 
и= чл~вjьколю'бецъ.

%<Стi'хъ: Г%>д\сь воцр~и'ся, въ лjь'поту w=блече'ся.

%<Д%>ре'ва преслуша'нiя запреще'нiе разрjьши'лъ _е=си` 
сп~се, на дре'вjь кре'стнjьмъ во'лею пригвозди'вся, и= во 
а='дъ соше'дъ си'льне, см_е'ртныя о_у='зы jа='кw бг~ъ 
растерза'лъ _е=си`. тjь'мже кла'няемся _е='же и=з\ъ 
ме'ртвыхъ твоему` воскресе'нiю, ра'достiю вопiю'ще: 
всеси'льне гд\си, сла'ва тебjь`.

%<Стi'хъ: И='%>бо о_у=тверди` вселе'нную:

%<В%>рата` а='дова сокруши'лъ _е=си` гд\си, и= твое'ю 
сме'ртiю сме'ртное цр\ство разруши'лъ _е=си`, ро'дъ же 
человjь'ческiй w\т тлjь'нiя свободи'лъ _е=си`, живо'тъ и= 
нетлjь'нiе мi'ру дарова'въ, и= ве'лiю ми'лость.

%<Стi'хъ: Д%>о'му твоему` подоба'етъ ст~ы'ня:

%<Г%>д\си возше'дъ на кр\стъ, пра'дjьднюю на'шу 
кля'тву потреби'лъ _е=си`, и= соше'дъ во а='дъ, jа=`же 
w\т вjь'ка о_у='зники свободи'лъ _е=си`, нетлjь'нiе 
да'руя человjь'ческому ро'ду. сегw` ра'ди пою'ще 
сла'вимъ, животворя'щее и= спаси'тельное твое` воста'нiе. 
(л. рн~з w=б.)

%<Сла'ва, и= ны'нjь: гла'съ и~:%>

%<_Е=%>гда` jа=ви'лся _е=си` во пло'ти хр\сте` бж~е, 
за неизрече'нное смотре'нiе, слы'шавши самаряны'ня сло'во 
тебе` человjьколю'бца, w=ста'ви почерпа'ло о_у= 
студенца`, и= тече` глаго'лющи су'щымъ во гра'дjь: 
прiиди'те, ви'дите сердцевjь'дца, _е=да` се'й _е='сть 
ча'емый хр\сто'съ, и=мjь'яй ве'лiю мл\сть;

%<Въ суббw'ту на о_у='трени,%>

%<по а~-мъ стiхосло'вiи сjьда'ленъ воскре'сенъ, гла'съ 
д~:%>

%<В%>оззрjь'вше на гро'бный вхо'дъ, и= пла'мене 
а='гг~льскагw не терпя'ще мv"ронw'сицы, съ тре'петомъ 
дивля'хуся глаго'люще: _е=да` о_у=кра'деся, w\тве'рзый 
разбо'йнику ра'й; _е=да' ли воста`, и='же и= пре'жде 
стра'сти проповjь'давый воста'нiе вои'стинну воскре'се 
хр\сто'съ, су'щымъ во а='дjь подая` живо'тъ и= 
воскресе'нiе. %<[Два'жды.]%>

%<Сла'ва, и= ны'нjь: бг~оро'диченъ:%>

%<_Е='%>же w\т вjь'ка о_у=тае'ное, и= а='гг~лwмъ 
несвjь'домое та'инство, тобо'ю бц\де су'щымъ на земли` 
jа=ви'ся бг~ъ, въ несли'тномъ соедине'нiи воплоща'емь, и= 
кр\стъ во'лею на'съ ра'ди воспрiи'мъ, и='мже воскреси'въ 
первозда'ннагw спасе` w\т сме'рти ду'шы на'шя.

%<По в~-мъ стiхосло'вiи сjьда'ленъ, гла'съ д~.%>

%<Подо'бенъ: В%>ознесы'йся на кр\стъ:

%<Д%>а ра'дуется не'бо, да веселя'тся земна'я, jа='кw 
хр\сто'съ w\т дв~ы jа=ви'вся jа='кw человjь'къ, и=зба'ви 
и=з\ъ и=стлjь'нiя все` человjь'чество свое'ю сме'ртiю, 
чудесы` возсiя`: женjь` самаряны'нjь воды` прося'щей, 
подае'тъ и=сто'чникъ и=сцjьле'нiй, jа='кw _е=ди'нъ 
безсме'ртный. %<[Два'жды.]%> (л. рн~и)

%<В%>оскресе'нiе хр\сто'во: %<_псало'мъ н~: Канw'нъ 
пра'здника, на s~: И= ст~а'гw _о=би'тели, на д~: И= 
мине'и на д~. Конда'къ, и= _е=_ксапостiла'рiй 
пра'здника.%>

%<На %[хвали'техъ%] поста'вимъ стiхи` д~. И= пое'мъ 
настоя'щыя стiхи^ры воскр\сны, гла'съ д~:%>

%<К%>р\стъ претерпjь'вый и= сме'рть, и= воскресы'й 
и=з\ъ ме'ртвыхъ, всеси'льне гд\си, сла'вимъ твое` 
воскресе'нiе.

%<К%>р\сто'мъ твои'мъ хр\сте`, дре'внiя кля'твы 
свободи'лъ _е=си` на'съ, и= сме'ртiю твое'ю _е=стество` 
на'ше му'чащаго дiа'вола о_у=праздни'лъ _е=си`, 
воста'нiемъ же твои'мъ ра'дости вся^ и=спо'лнилъ _е=си`. 
тjь'мже вопiе'мъ ти`: воскр\сы'й и=з\ъ ме'ртвыхъ гд\си, 
сла'ва тебjь`.

%<Т%>вои'мъ кр\сто'мъ хр\сте` сп~се, наста'ви на'съ на 
и='стину твою`, и= и=зба'ви ны` w\т сjьте'й вра'жiихъ: 
воскресы'й и=з\ъ ме'ртвыхъ, возста'ви ны` па'дшыя 
грjьхо'мъ, просте'ръ ру'ку твою` чл~вjьколю'бче гд\си, 
мл~твами ст~ы'хъ твои'хъ.

%<_О=%>те'ческихъ твои'хъ нjь'дръ не разлучи'вся 
_е=диноро'дный сло'ве бж~iй, прише'лъ _е=си` на зе'млю за 
человjьколю'бiе, человjь'къ бы'въ непрело'женъ, и= кр\стъ 
и= сме'рть претерпjь'лъ _е=си` пло'тiю, безстра'стный 
бж\ство'мъ: воскре'съ же и=з\ъ ме'ртвыхъ, безсме'ртiе 
пода'лъ _е=си` человjь'ческому ро'ду, jа='кw _е=ди'нъ 
всеси'ленъ.

%<Сла'ва, и= ны'нjь, гла'съ s~:%>

%<И=%>сто'чникъ живонача'лiя i=и~съ сп~съ на'шъ, ко 
и=сто'чнику прише'дъ патрiа'рха i=а'кwва, пи'ти проша'ше 
воды`, w\т жены` самаряны'ни: се'й же непрiwбщи'тельное 
i=уде'wмъ прире'кшей, му'дрый зижди'тель приво'дитъ ю=` 
сла'дкими глаго'лы, па'че къ проше'нiю присносу'щныя 
воды`, ю='же и= прiи'мши (л. рн~и w=б.) всjь^мъ 
проповjь'да реку'щи: прiиди'те, ви'дите сокрове'нныхъ 
вjь'дца и= бг~а, прише'дшаго пло'тiю, за _е='же спасти` 
человjь'ка.

%<На %[стiхо'внjь%] стiхи^ры, гла'съ д~.%>

%<Подо'бенъ: Jа='%>кw до'бля:

%<И=%>сто'чника приснотеку'щаго сjьдя'ща на кла'дязи 
ви'дjьвши жена`, терпя'щи зно'й премно'гихъ страсте'й 
и=сцjьли'тельную прося'ше прiя'ти во'ду жи'зни, и=з\ъ 
негw` и=злива'емую а='ки пото'къ: ю='же и= прiя'тъ ту'не 
w\т сло'ва и= не ктому` ко кла'дязю тщи'тся, земно'му и= 
тлjь'нному.

%<Стi'хъ: Н%>аляцы`, и= о_у=спjьва'й, и= цр\ствуй, 
и='стины ра'ди и= кро'тости, и= пра'вды.

%<I=%>уд_е'йскiя _о=бы'чаи женjь` гоня'щей, и= свое` 
прилага'ющей неприча'стное, прича'стiю воды` хр\сто'съ, 
прiwбщи` му'дрый содjь'тель, сла'дкими провjьща'ньми, и= 
проси'ти животеку'щую сiю` во'ду бж~е'ственную, ю='же 
пи'вши, ко гра'ду прiи'де возвjьща'ющи бы^вшая.

%<Стi'хъ: В%>озлюби'лъ _е=си` пра'вду, и= 
возненави'дjьлъ _е=си` беззако'нiе.

%<Н%>и почерпа'ла и='маши, и= кла'дязь глубоча'йшiй, 
w\тку'ду о_у='бw пода'си ми` во'ду нетлjь'нную; 
самаряны'ня вопiя'ше ти` хр\сте`, тебе` jа='кw человjь'ка 
мня'щи, а= не бг~а, и= словес_е'мъ чудя'щися: ю='же 
вjьща'ньми сладча'йшими напои'въ, и= бг~а тя` всjь'хъ 
тва'рей и=сповjь'дати сотвори'лъ _е=си`.

%<Сла'ва, и= ны'нjь, гла'съ s~:%>

%<Т%>а'кw глаго'летъ гд\сь самаряны'ни: а='ще бы 
_е=си` вjь'дала да'ръ бж~iй, и= кто` _е='сть глаго'ляй 
тебjь`, да'ждь ми` воды` пи'ти: ты' бы проси'ла о_у= 
негw`, и= да'лъ бы ти` пи'ти, да не вжа'ждешися во 
вjь'ки, глаго'летъ гд\сь.


