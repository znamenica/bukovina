<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. р_о~а w=б.)

%<Въ недjь'лю ве'чера,%>

%<На Гд\си воззва'хъ: поста'вимъ стiхw'въ s~: 
пра'здника г~, и= мине'и г~.%>

%<Пра'зднику, гла'съ _е~. Подо'бенъ: Р%>а'дуйся 
по'стникwвъ:

%<С%>вjь'тъ всему` _е=стеству` человjь'ческому, и= 
_о='ко тjь'лу мi'ра сегw`, сы'й бж~е и= сло'ве, и= 
_о=чес_е'мъ _о='бще, содjь'тель и= зижди'тель 
познава'емь: и= ны'нjь w\т смjьше'нiя (л. р_о~в) бре'нiя 
и= плюнове'нiя, слjьпа'го неизрече'ннw во_оча'еши пе'рсты 
твои'ми созида'ющими и= бре'нiе, и= видjь'нiе: _е='же и= 
о_у=лучи'въ, пре'жде въ рожде'нныхъ зна'емый, со'лнца 
w\тню'дъ не ви'дя, тебе` сла'дкое ви'дитъ со'лнце, зря` 
_о='бразъ, на'съ за бл~гоутро'бiе неизрече'нное 
созда'вшагw.

%<О_у=%>дw'въ лише'нiемъ, и= w\тложе'нiемъ 
человjь'ческiя плотскi'я _о=ру'дiйныя ча'сти богатjь'я, 
пре'жде слjьпы'й w\т о_у=тро'бы ма'терни произше'дый, 
jа='кw не бы'ти созда'нiе помышля'ше, _о=че'съ лише'нiе, 
и=з\ъ негw'же нога'ма, и= мнwжа'йшая тjьлесе` 
преткнов_е'нiя, _е='же w= ка'менiе быва'ху: и='же тобо'ю 
и= сiе` бога'тство стяжа'въ, ви'дитъ свjь'тъ мi'ра, и= 
тебе` свjь'тwвъ строи'теля бг~а и= вл\дку тва'ремъ 
возвjьща'етъ, и= содjь'теля всемi'рнаго.

%<О_у=%>сты` и= душе'ю и= о_у=мо'мъ, w\т пе'рсти 
зижди'тельски и= плюнове'нiя _о=че'съ зjь'ницы да'вшаго, 
и= _о='бщее просвjьще'нiе, и='же пре'жде слjьпы'й 
и=сповjь'даше, тва'ремъ всемi'рнаго смотри'теля и= 
строи'теля, за милосе'рдiе то'кмw созда'нiя 
вочеловjь'чившагося, и= проповjь'даше jа='кw бг~а 
всеси'льнаго: _е=го'же кни^жницы ре'вностiю, и= _е='же къ 
ни^мъ бесjь'дованiе w\тню'дъ не могу'ще зрjь'ти, 
слjьпотству'юще мно'жае, и=згна'на w\т собо'рища су'дятъ, 
и=ногда` зjь'ницы да'вшаго слjьпо'му, душ_е'вныя и= 
тjьл_е'сныя.

%<Сла'ва, и= ны'нjь: гла'съ в~:%>

%<С%>лjьпы'й роди'выйся въ свое'мъ по'мыслjь 
глаго'лаше: _е=да` а='зъ грjь^хъ ра'ди роди'тельныхъ 
роди'хся без\ъ _о='чiю; _е=да` а='зъ за невjь'рiе 
jа=зы'кwвъ роди'хся во w=бличе'нiе; домышля'юся 
вопроша'ти: когда` но'щь, когда` де'нь; не терпи'та ми` 
но'зjь ка'меннагw претыка'нiя: не (л. р_о~в w=б.) 
ви'дjьхъ бо со'лнца сiя'юща, ниже` во _о='бразjь мене` 
созда'вшаго: но молю' ти ся хр\сте` бж~е, при'зри на мя` 
и= поми'луй мя`.

%<На %[стiхо'внjь%] стiхи^ры воскре'сны, гла'съ _е~:%>

%<Ч%>естны'мъ твои'мъ кр\сто'мъ хр\сте`, дiа'вола 
посрами'лъ _е=си`, и= воскр\снiемъ твои'мъ жа'ло 
грjьхо'вное притупи'лъ _е=си`, и= сп~слъ _е=си` ны` w\т 
вра'тъ сме'ртныхъ: сла'вимъ тя` _е=диноро'дне.

%<Стi'хъ: К%>ъ тебjь` возведо'хъ _о='чи мои`:

%<Покая'ненъ: Г%>д\си, согрjьша'я не престаю`, 
человjьколю'бiя сподобля'емь не разумjь'ю: побjьди` мое` 
w=мраче'нiе, _е=ди'не бл~же, и= поми'луй мя`.

%<Стi'хъ: П%>оми'луй на'съ гд\си, поми'луй на'съ:

%<Му'чениченъ: W=%> земны'хъ всjь'хъ небре'гше, и= на 
му^ки му'жески дерзну'вше, блаже'нныхъ наде'ждъ не 
погрjьши'сте, но нб~е'снагw цр\ствiя наслjь^дницы бы'сте, 
прехва'льнiи му'ч_еницы: и=му'ще дерзнове'нiе къ 
чл~вjьколю'бцу бг~у, мi'ру ми'ръ проси'те, и= душа'мъ 
на'шымъ ве'лiю ми'лость.

%<Сла'ва, и= ны'нjь: гла'съ и~:%>

%<М%>имоходя` i=и~съ w\т ст~и'лища, w=брjь'те 
человjь'ка слjь'па w\т рожде'нiя, и= о_у=милосе'рдився 
положи` бре'нiе на _о='чiю _е=гw`, и= рече` къ нему`: 
и=ди`, о_у=мы'йся въ сiлwа'мjь: и= о_у=мы'вся прозрjь`, 
сла'ву возсыла'я бг~у. сосjь'ди же _е=гw` глаго'лаху 
_е=му`: кто` твои` зjь^ницы w\тве'рзе, и=`хже никто'же 
w\т зря'щихъ и=сцjьли'ти возмо'же; _о='нъ же возопи'въ 
рече`: чл~вjь'къ i=и~съ глаго'лемый, _о='нъ ми` рече`: 
о_у=мы'йся въ сiлwа'мjь, и= прозрjь'хъ. то'й _е='сть 
вои'стинну, _е=го'же рече` мwv"се'й въ зако'нjь хр\ста`, 
мессi'ю, то'й _е='сть сп~съ ду'шъ на'шихъ. (л. р_о~г)

%<Въ понедjь'льникъ слjьпа'гw на о_у='трени,%>

%<По а~-мъ стiхосло'вiи сjьда'ленъ, гла'съ _е~.%>

%<Подо'бенъ: С%>обезнача'льное сло'во:

%<К%>р\стъ гд\снь похва'лимъ, погребе'нiе ст~о'е 
пjь'сньми почти'мъ, и= воскр\снiе _е=гw` препросла'вимъ: 
jа='кw совозста'ви м_е'ртвыя w\т грw'бъ, jа='кw бг~ъ, 
плjьни'въ сме'рти держа'ву, и= крjь'пость дiа'волю, и= 
су'щымъ во а='дjь свjь'тъ возсiя`.

%<Стi'хъ: Г%>д\си да не jа='ростiю твое'ю:

%<В%>си` побди'мъ, и= хр\ста` о_у=сря'щимъ вjь'рнiи со 
мно'жествомъ _е=ле'а, и= свjьща'ми свjь'тлыми, jа='кw да 
черто'га вну'трь сподо'бимся: внjь' бо двере'й 
w=брjьта'яйся, бездjь'льнw бг~ови воззове'тъ: поми'луй 
мя`.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Му'чениченъ: Г%>д\си, ча'ши стр\сти твоея` 
страстоте'рпцы твои` поревнова'вше, w=ста'виша жите'йскую 
красоту`, и= бы'ша а='гг~лwмъ соприча^стницы. тjь'хъ 
мольба'ми пода'ждь душа'мъ на'шымъ ми'ръ хр\сте` бж~е, и= 
ве'лiю ми'лость.

%<Сла'ва, и= ны'нjь:%>

%<С%>о а='гг~лы нб\сная, съ чл~вjь'ки земна^я, во 
гла'сjь ра'дованiя бц\де вопiе'мъ ти`: ра'дуйся, врата` 
нб~съ ши'ршая. ра'дуйся, _е=ди'но земноро'дныхъ 
спасе'нiе. ра'дуйся ч\стна'я, ра'дуйся бл~года'тная, 
ро'ждшая бг~а воплоще'ннаго.

%<По в~-мъ стiхосло'вiи сjьда'ленъ, гла'съ _е~.%>

%<Подо'бенъ: С%>обезнача'льное сло'во:

%<П%>ре'жде кр\ста` твоегw` ще'дре, и= воста'нiя, 
и=ду'щу ти`, слjьпы'й w\т рожде'нiя взыва'ше те'плjь: 
сн~е дв~довъ (л. р_о~г w=б.) поми'луй, да'ждь ми` свjь'тъ 
_о=чес_е'мъ, да о_у=зрю' тя и= а='зъ: _е=гw'же зjь'ницы 
пома'завъ бре'нiемъ w\т плюнове'нiя сло'ве, тому` свjь'тъ 
свjь'тлw да'лъ _е=си`.

%<Сла'ва, и= ны'нjь: то'йже.%>

%<В%>оскр\снiе хр\сто'во: %<_псало'мъ н~. И= посе'мъ, 
канw'нъ пра'здника, со i=рмосо'мъ на и~. И= мине'и на д~. 
Конда'къ и= _е=_ксапостiла'рiй пра'здника.%>

%<На %[хвали'техъ%] поста'вимъ стiхи` д~. И= пое'мъ 
стiхи^ры %[_о=смогла'сника%], гла'съ _е~:%>

%<Г%>д\си, запеча'тану гро'бу w\т беззако'нникwвъ, 
проше'лъ _е=си` и=з\ъ гро'ба, jа='коже роди'лся _е=си` 
w\т бц\ды: не о_у=разумjь'ша, ка'кw воплоти'лся _е=си`, 
безпло'тнiи твои` а='гг~ли: не чу'вствоваша, когда` 
воскре'слъ _е=си`, стрегу'щiи тя` во'ини. _о=боя' бо 
запечатлjь'стася и=спыту'ющымъ, jа=ви'шася же чудеса` 
кла'няющымся вjь'рою та'инству: _е='же воспjьва'ющымъ, 
возда'ждь на'мъ ра'дость и= ве'лiю мл\сть. %<[Два'жды.]%>

%<О_у=%>вы` мнjь`, кому` о_у=подо'бихся а='зъ; 
непло'днjьй смоко'вницjь, и= бою'ся прокля'тiя съ 
посjьче'нiемъ. но нб\сный дjь'лателю хр\сте` бж~е, 
w=ляденjь'вшую мою` ду'шу плодоно'сну покажи`, и= jа='кw 
блу'днаго сы'на прiими' мя`, и= поми'луй мя`.

%<Му'чениченъ:%>

%<Б%>лагослове'но во'инство цр~я` нб\снагw: а='ще бо 
и= земноро'дни бы'ша страстоте'рпцы, но а='гг~льское 
досто'инство потща'шася дости'гнути: тjьлеса` 
презрjь'вше, и= страда'ньми безпло'тныхъ сподо'бльшеся 
че'сти. моли'твами тjь'хъ гд\си, низпосли` на'мъ ве'лiю 
ми'лость. (л. р_о~д)

%<Сла'ва, и= ны'нjь: гла'съ в~:%>

%<В%>се` житiе` слjьпы'й но'щь помышля'я, возопи` къ 
тебjь`: гд\си w\тве'рзи ми` зjь'ницы, сн~е дв~довъ, сп~се 
на'шъ, да со всjь'ми и= а='зъ воспою` твою` си'лу.

%<На %[стiхо'внjь%] стiхи^ры пра'здника, гла'съ _е~.%>

%<Подо'бенъ: П%>реподо'бне _о='ч~е:

%<W=%>слjьпле'нiе jа=ви'ся слjьпы'й не'гли ви'дящымъ, 
w=мрача'я и= ра'зумы и= ду'шы и= о_у='мъ, зря'щымъ _е=гw` 
безго'дное прозрjь'нiе, и= пригласи'вше вопроша'ху съ 
лю'тостiю: ка'кw ны'нjь зри'ши jа='кw _е=ди'нъ w\т 
свjь'тъ ви'дящихъ, слjь'пъ сы'й w\т рожде'нiя, и= 
присjьдя'й стезя'мъ и= прося'й; тjь'мже показа` свjь'тъ 
подава'ющаго, и= созда'вшаго свjьти^ла въ мi'рjь. w\т 
ни'хже проповjь'дается сн~ъ бж~iй пребезнача'льный, въ 
послjь^дняя и=з\ъ дв~ы человjь'къ jа=вле'йся за 
милосе'рдiе, w\т бж~е'ственнагw дх~а.

%<Стi'хъ: П%>ри'зри на мя`, и= поми'луй мя`.

%<Jа='%>коже бре'мя и= земно'е тяжконо'сiе зря'шеся, 
въ мi'рjь ходя` слjьпы'й, и= по сто'гнахъ но'ги 
сокруша'яй, не'гли jа='коже зрjь'нiемъ жезло'мъ 
богатjь'я. тjь'мже прибjьга'етъ къ свjьтода'телю, w\т 
негw'же прiе'млетъ свjь'тъ зрjь'ти, и= _о=чи'ма свои'ма 
ви'дjьти творца`, по подо'бiю твоему`, и= по _о='бразу 
созда'вшаго _е=стество` человjь'ческое w\т земли` 
пе'рвjье, и= ны'нjь пе'рстiю и= плюнове'нiемъ 
просвjьти'вшаго _е=гw` зjь'ницы, и= да'вшаго 
человjьколю'бнw зрjь'ти со'лнце.

%<Стi'хъ: С%>тwпы` моя^ напра'ви по словеси` твоему`:

%<С%>о_обра'зна о_у=зрjь` человjь'ческому _о='бразу 
сло'ва _о='ч~а, свjь'тъ ви'дjьвъ слjьпы'й, w\т негw'же 
свjьтоно'сное и= (л. р_о~д w=б.) дненача'льное ви'дjь 
со'лнце, jа='коже и= про'чiи человjь'цы ра'дуяся зрjь'нiю 
новолjь'пнjьйшему, и='мже о_у=крася'шеся пра'во и=ды'й, 
и= безтру'днjь проходя` ст_ези`, и= просвjьти'вшаго сн~а 
бж~iя познава'я, вочеловjь'чшася кра'йнягw ра'ди 
бл~гоутро'бiя, и= _е='же бjь` пребы'вша бг~а, человjь'ка 
бы'вша, и= прiи'мша _е='же не бjь`, неслiя'нное же 
соблюда'юща си'хъ соедине'нiе.

%<Сла'ва, и= ны'нjь: гла'съ _е~:%>

%<Г%>д\си, мимоходя` путе'мъ, w=брjь'лъ _е=си` 
человjь'ка слjь'па w\т рожде'нiя, и= о_у=дивле'ни бы'вше 
о_у=ченицы`, вопроша'ху тя` глаго'люще: о_у=чи'телю, кто` 
согрjьши`, се'й ли, и=ли` роди'тели _е=гw`, да слjь'пъ 
роди'ся; ты' же сп~се мо'й возопи'лъ _е=си` къ ни'мъ: ни 
се'й согрjьши`, ни роди'тели _е=гw`, но да jа=вя'тся 
дjьла` бж~iя на не'мъ. мнjь` подоба'етъ дjь'лати дjьла` 
посла'вшагw мя`, jа=`же никто'же мо'жетъ дjь'лати. и= 
сiя^ ре'къ, плю'нувъ до'лу, и= бре'нiе сотво'рь, 
пома'залъ _е=си` _о='чи _е=гw`, ре'къ къ нему`: и=ди` 
о_у=мы'йся въ сiлwа'мстjьй купjь'ли. _о='нъ же о_у=мы'вся 
здра'въ бы'сть, и= вопiя'ше къ тебjь`: вjь'рую гд\си, и= 
поклони'ся тебjь`. тjь'мже вопiе'мъ и= мы`: поми'луй 
на'съ.

%<Въ понедjь'льникъ ве'чера,%>

%<На Гд\си воззва'хъ: поста'вимъ стiхw'въ s~, и= 
пое'мъ стiхи^ры пра'здника г~: и= мине'и г~. %[Стiхи^ры 
пра'здника%], гла'съ _е~.%>

%<Подо'бенъ: Р%>а'дуйся по'стникwвъ:

%<О_у=%>сты` и= душе'ю и= о_у=мо'мъ, w\т пе'рсти 
зижди'тельски (л. р_о~_е) и= плюнове'нiя, _о=че'съ 
зjь'ницы да'вшаго, и= _о='бщее просвjьще'нiе, и='же 
пре'жде слjьпы'й и=сповjь'даше, тва'ремъ всемi'рнаго 
смотри'теля и= строи'теля, за милосе'рдiе то'кмw 
созда'нiя вочеловjь'чившагося, и= проповjь'даше jа='кw 
бг~а всеси'льнаго. _е=го'же кни^жницы за'вистiю, и= 
_е='же къ ни'мъ бесjь'дованiе, w\тню'дъ не могу'ще 
зрjь'ти, слjьпотству'юще мно'жае, и=згна'на w\т собо'рища 
су'дятъ, и=ногда` зjь'ницы да'вшаго слjьпо'му душ_е'вныя 
и= тjьл_е'сныя.

%<П%>обjь'ду до'бльствiя слjьпы'й на ви'дящихъ до 
конца` взя'тъ: и='бо содjь'теля сего` и= созда'теля 
всjь'хъ и= слjьпы'й сы'й о_у=зрjь`, ви'дjьвъ 
во_очевле'нiе созда'вшееся w\т плюнове'нiя, и= си'мъ 
_е=ди'нjьмъ позна'вый просвjьти'вшаго, и= сн~а бж~iя, и= 
вл\дку всемi'рнаго: _е=го'же ви'дяще за'висти sло'бою 
w=слjьпля'еми весьма` не ви'дjьша. и= та'кw сiя^ 
многосугу'бw ви'дяще, w\т сегw` чуде'съ дjь^йствiя 
пресла^вная _е=ди'нjьми глаго'лы.

%<С%>омни'теленъ кни'жникwмъ слjьпы^мъ, во_очи'выйся 
пре'жде слjьпы'й сы'й, jа=ви'ся, jа='кw не'гли ника'коже 
ви'дя: но ло'жнw _е='же зрjь'ти сп~са ра'ди 
притворя'яйся, w=слjьпля'тися хотя'щымъ, помраче'ньми 
пи'смене, въ ни'хже сiя'етъ сла'дкое вои'стинну со'лнце, 
суббwтодjь'йствiе w=бновля'яй, содjь'лавый мнjь`, и='же 
сjьно'вное сегw` свjьтодjь'яй, и= покрове'нiе взе'мляй, 
и= свjь'тъ и='же въ си'хъ пре'жде слjьпы^мъ подаде`: и= 
ны'нjь зря'ще, свjьтопода'теля мi'рови проповjь'дуетъ.

%<Сла'ва, и= ны'нjь: гла'съ и~:%>

%<П%>ра'вды со'лнце мы'сленное хр\сте` бж~е, и=з\ъ 
о_у=тро'бы свjь'та лише'ннаго, твои'мъ пречи'стымъ 
прикоснове'нiемъ (л. р_о~_е w=б.) просвjьти'вшее 
_о=бою'ду, и= на'ши _о='чи душе'вныя w=зари'вшее, сы'ны 
дне` покажи`, да вjь'рою вопiе'мъ ти`: мно'гое твое` и= 
неизрече'нное, _е='же на на'съ бл~гоутро'бiе, 
чл~вjьколю'бче сла'ва тебjь`.

%<На %[стiхо'внjь%] стiхи^ры, гла'съ _е~:%>

%<В%>оскр\снiе дая'й ро'ду человjь'ческому, jа='кw 
_о=вча` на заколе'нiе веде'ся: о_у=страши'шася сегw` 
кня'зи а='дстiи, и= взя'шася врата` плач_е'вная. вни'де 
бо цр~ь сла'вы хр\сто'съ, глаго'ля су'щымъ во о_у='захъ, 
и=зыди'те: и= су'щымъ во тьмjь`, w\ткры'йтеся.

%<Стi'хъ: К%>ъ тебjь` возведо'хъ _о='чи мои`:

%<Г%>д\си, и= стра'ха твоегw` бою'ся, и= лука'вое 
твори'ти не престаю`. кто` на суди'щи судiи` не бои'тся; 
и=ли` кто` и=сцjьли'тися хотя`, врача` прогнjь'ваетъ, 
jа='коже а='зъ: долготерпjьли'ве гд\си, на не'мощь мою` 
о_у=милосе'рдися и= поми'луй мя`.

%<Стi'хъ: П%>оми'луй на'съ гд\си, поми'луй на'съ:

%<Му'чениченъ: Щ%>ито'мъ вjь'ры w=бо'лкшеся, и= 
_о='бразомъ кре'стнымъ себе` о_у=крjьпи'вше, къ му'камъ 
му'жески вда'шася, и= дiа'волю ле'сть и= де'рзость 
о_у=праздни'ша, ст~i'и твои` гд\си. тjь'хъ мольба'ми 
jа='кw всеси'льный бг~ъ, мi'рови ми'ръ низпосли`, и= 
душа'мъ на'шымъ ве'лiю ми'лость.

%<Сла'ва, и= ны'нjь: гла'съ и~:%>

%<З%>а милосе'рдiе ми'лости воплоти'выйся хр\сте` 
бж~е, свjь'та лише'ннаго w\т о_у=тро'бы, милосе'рдiемъ 
неизрече'нныхъ щедро'тъ, сiя'нiя бж~е'ственнагw 
сподо'билъ _е=си`, сегw` зjь'ницамъ пе'рстiю 
созда'тельными пе'рсты твои'ми прикосну'выйся. са'мъ и= 
ны'нjь свjьтода'телю, и= на'шя w=зари` душ_е'вная 
чу^вства, jа='кw _е=ди'нъ независтнода'тель. (л. р_о~s)

%<Во вто'рникъ слjьпа'гw, на о_у='трени,%>

%<По а~-мъ стiхосло'вiи, сjьда'ленъ, гла'съ _е~:%>

%<Подо'бенъ: С%>обезнача'льное сло'во:

%<Г%>д\си, ме'ртвъ наре'клся _е=си`, о_у=мертви'вый 
сме'рть: во гро'бjь положи'лся _е=си`, и=стощи'вый 
гро'бы: горjь` во'ини гро'бъ стрежа'ху, до'лjь w\т вjь'ка 
м_е'ртвыя воскреси'лъ _е=си`. всеси'льне и= непостижи'ме 
гд\си сла'ва тебjь`.

%<Стi'хъ: Г%>д\си, да не jа='ростiю твое'ю w=бличи'ши 
мене`:

%<С%>удiи` сjьдя'щу, и= а='гг~лwмъ предстоя'щымъ, 
трубjь` глася'щей, и= пла'мени горя'щу, что` сотвори'ши 
душе` моя`, ведо'ма на су'дъ; тогда' бо лю^тая твоя^ 
предста'нутъ, и= та^йная твоя^ w=блича'тся согрjьш_е'нiя. 
тjь'мже пре'жде конца` возопi'й къ судiи`: бж~е w=чи'сти 
мя`, и= спаси' мя.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Му'чениченъ: С%>iя'етъ дне'сь па'мять 
страстоте'рпц_евъ, и='мать бо w\т нб~съ w=заре'нiе: ли'къ 
а='гг~льскiй торжеству'етъ, и= человjь'ческiй ро'дъ 
спра'зднуетъ. тjь'мже мо'лятся гд\сви, поми'ловатися 
душа'мъ на'шымъ.

%<Сла'ва, и= ны'нjь: бг~оро'диченъ:%>

%<М%>т~и бж~iя прест~а'я, стjьно` хр\стiа'нъ, и=зба'ви 
лю'ди твоя` _о=бы'чнw, зову'щыя къ тебjь` прилjь'жнw: 
сопроти'въ ста'ни врагw'въ, и= возвыша'ющихся мы'слей, да 
вопiе'мъ ти`: ра'дуйся бл~года'тная.

%<По в~-мъ стiхосло'вiи, сjьда'ленъ, гла'съ _е~.%>

%<Подо'бенъ: С%>обезнача'льное сло'во:

%<П%>розрjь'вый ви'дится слjьпы'й плюнове'нiемъ, 
чл~вjь'ческое (л. р_о~s w=б.) составле'нiе пре'жде 
созда'вшагw, не ви'дяй w\т рожде'нiя вели'кое со'лнце. 
тjь'мже и= благодаре'нiе бг~у возсыла'етъ w\т души`, 
сегw` зря` _о='бразъ, по подо'бiю созда'нный _о='бразъ 
созда'вшагw.

%<Сла'ва, и= ны'нjь: то'йже.%>

%<Пое'мъ канw'нъ пра'здника, со i=рмосы` на и~: и= 
мине'и на д~. Конда'къ, и= _е=_ксапостiла'рiй 
пра'здника.%>

%<На %[хвали'техъ%] стiхи^ры %[_о=смогла'сника%], 
гла'съ _е~:%>

%<Г%>д\си, вер_еи` вjь'чныя сокруши'вый, и= о_у='зы 
растерза'вый w\т гро'ба воскре'слъ _е=си`, w=ста'вль 
твоя^ погреба^льная, во свидjь'тельство и='стиннагw 
тридне'внагw твоегw` погребе'нiя: и= предвари'лъ _е=си` 
въ галiле'и, въ пеще'рjь стрего'мый. ве'лiя твоя` 
ми'лость, непостижи'ме сп~се поми'луй, и= спаси` на'съ. 
[Два'жды].

%<М%>но'ж_ества прегрjьше'нiй мои'хъ пре'зри гд\си, 
w\т дв~ы рожде'йся, и= вся^ w=чи'сти беззакw'нiя моя^, 
по'мыслъ мнjь` подая'й w=браще'нiя, jа='кw _е=ди'нъ 
человjьколю'бецъ, молю'ся, и= поми'луй мя`.

%<Му'чениченъ:%>

%<С%>трастоте'рпцы твои` гд\си, чи'ны а='гг~льскiя 
подража'вше, jа='кw безпло'тнiи му^ки претерпjь'ша, 
_е=диномы'сленное о_у=пова'нiе и=му'ще, w=бjьща'нныхъ 
бла^гъ наслажде'нiе. тjь'хъ моли'твами хр\сте` бж~е 
на'шъ, ми'ръ да'руй мi'ру твоему` и= душа'мъ на'шымъ 
ве'лiю ми'лость.

%<Сла'ва, и= ны'нjь: гла'съ и~:%>

%<К%>то` возглаго'летъ си^лы твоя` хр\сте`; и=ли` кто` 
и=зочте'тъ чуде'съ твои'хъ мно'ж_ества; сугу'бъ бо jа='кw 
ви'дjьнъ бы'лъ _е=си` на земли` за бла'гость, сугу'бы и= 
(л. р_о~з) цjьльбы^ неду'гующымъ подава'лъ _е=си`: не 
то'чiю бо тjьл_е'сныя _о='чи w\тве'рзлъ _е=си`, и='же w\т 
о_у=тро'бы слjьпо'му, но и= душ_е'вныя. тjь'мже бг~а тя` 
и=сповjь'даше тая'щагося, и= всjь^мъ подаю'ща ве'лiю 
ми'лость.

%<На %[стiхо'внjь%] стiхи^ры подо'бны, гла'съ _е~.%>

%<Подо'бенъ: П%>реподо'бне _о='ч~е:

%<С%>iя'нiе свjьтоно'сное просiя'вшее, зря'ще 
проявле'ннw въ суббw'ту, свjьтоно'снаго слjьпца`, 
зако'нми мwv"се'а смуща'емiи, нра'вомъ w=слjьпля'ющеся 
зря'ще сjь'нь, w=сjьне'нiя не разумjь'юще покрыва'юща 
зако'ны, и=з\ъ негw'же не ви'дjьша свjьтодjь'теля, и= 
сло'вомъ суббw'ты содjь'теля, во_очи'вшагw слjьпа'го 
и=змове'нiемъ, и= плюнове'нiя но'вымъ бренотворе'нiемъ. 
съ ни'мже смjьша'еми бг~а того` о_у='зримъ, w=слjьпле'нiе 
фарiсе'йское w=блича'юще зрjь'нiемъ, _е='же w\т лу'чшагw.

%<Стi'хъ: П%>ри'зри на мя`, и= поми'луй мя`.

%<О_у='%>тро возсiя` во тмjь` пребыва'ющему но'щи 
невидjь'нiя, многоболjь'зненному слjьпо'му, во струя'хъ 
купjь'ли сiлwа'мстjьй и=змове'нному, свjь'тъ _о=чес_е'мъ 
бж~е'ственнымъ повелjь'нiемъ. тjь'мже свjьтоно'сный 
новjь'йшiй ви'дится, мра'къ тмы` нощетво'рныхъ зако'нныхъ 
и=з\ъwблича'я кни'жникwвъ, и= помраче'нное си'хъ 
невидjь'нiе возсiя'ньми просвjьща'яй свjьтоно'сными: 
и=з\ъ ни'хже w=слjьпле'нiе сjьно'вныхъ пре'жде пи'сменъ 
во_оча'ется, w\т сло'ва на'мъ подае'мыми свjь'тлыми 
сiя'ньми.

%<Стi'хъ: С%>тwпы` моя` напра'ви по словеси` твоему`.

%<Н%>а высоту` взы'де свjьтоно'снагw восхожде'нiя, 
свjь'томъ бг~оразу'мiя просвjь'щся слjьпы'й, терпя` 
тjьле'сное и= (л. р_о~з w=б.) о_у='мное w=мраче'нiе, 
_е='же w\т сло'ва но'выми свjьтоли'тiи просвjь'щся ве'сь, 
а='ще и= пе'рвjье w=слjьпи'ся во _о=бои'хъ и= 
свjьтода'вца познава'етъ, и= свjьтодjь'теля возсiя'вшаго 
и=з\ъ гро'ба тридне'внw, и= зе'млю о_у=ясни'вшаго свои'мъ 
воскресе'нiемъ: и=з\ъ негw'же возсiя` свjь'тъ 
возсозда'нiя во тмjь` держи'мымъ человjь'кwмъ, за 
благоутро'бiе и= ве'лiю мл\сть.

%<Сла'ва. и= ны'нjь: гла'съ и~:%>

%<П%>ра'вды сл~нце мы'сленное хр\сте` бж~е, и=з\ъ 
о_у=тро'бы свjь'та лише'ннаго, твои'мъ пречи'стымъ 
прикоснове'нiемъ просвjьти'вшее _о=бою'ду, и= на'ши 
_о='чи душ_е'вныя w=зари'вшее, сы'ны дне` покажи`, да 
вjь'рою вопiе'мъ ти` мно'гое твое` и= неизрече'нное, 
_е='же на на'съ бл~гоутро'бiе, человjьколю'бче, сла'ва 
тебjь`.

%<Во вто'рникъ ве'чера w\тда'нiе пра'здника па'схи.%>

%<По f~-мъ часjь` твори'тъ сщ~е'нникъ нача'ло съ 
кади'ломъ и= со свjьще'ю, цр\скимъ две'ремъ 
w\тве'рз_еннымъ, и= пое'тъ: Х%>р\сто'съ воскр~се: %<со 
стiхи`. И= по стiсjь'хъ _псало'мъ: Б%>лг\сви` душе` моя` 
гд\са: %<И= _е=ктенiа`. Та'же каfi'сма _о=бы'чная.%>

%<На Г%>д\си воззва'хъ: %<пое'мъ стiхи^ры самогла'сны, 
%[слjьпа'гw%], на s~. Гла'съ в~:%>

%<С%>лjьпы'й роди'выйся, въ свое'мъ по'мыслjь 
глаго'лаше: _е=да` а='зъ грjь^хъ ра'ди роди'тельныхъ 
роди'хся без\ъ _о='чiю; (л. р_о~и) _е=да` а='зъ за 
невjь'рiе jа=зы'кwвъ роди'хся во w=бличе'нiе; не 
домышля'юся вопроша'ти: когда` но'щь, когда` де'нь; не 
терпи'та ми` но'зjь ка'меннагw претыка'нiя, не ви'дjьхъ 
сл~нца сiя'юща, ниже` во _о='бразjь мене` созда'вшагw. но 
молю' ти ся хр\сте` бж~е, при'зри на мя`, и= поми'луй 
мя`.

%<М%>имоходя` i=и~съ w\т ст~и'лища, w=брjь'те 
человjь'ка слjь'па w\т рожде'нiя, и= о_у=милосе'рдився 
положи` бре'нiе на _о='чiю _е=гw`, и= рече` къ нему`: 
и=ди` о_у=мы'йся въ сiлwа'мjь: и= о_у=мы'вся прозрjь`, 
сла'ву возсыла'я бг~у. сосjь'ди же _е=гw` глаго'лаху 
_е=му`: кто` твои` зjь^ницы w\тве'рзе, и='хже никто'же 
зря'щихъ и=сцjьли'ти возмо'же; _о='нъ же возопи'въ, 
рече`: человjь'къ i=и~съ глаго'лемый, _о='нъ ми` рече`: 
о_у=мы'йся въ сiлwа'мjь, и= прозрjь'хъ. то'й _е='сть 
вои'стинну, _е=го'же рече` мwv"се'й въ зако'нjь, хр\ста` 
мессi'ю: то'й _е='сть сп~съ душа'мъ на'шымъ.

%<Гла'съ д~: В%>се` житiе` слjьпы'й но'щь помышля'я, 
возопи` тебjь`: гд\си, w\тве'рзи ми` зjь^ницы, сн~е 
дв~довъ сп~се на'шъ, да со всjь'ми и= а='зъ воспою` твою` 
си'лу.

%<Гла'съ _е~: Г%>д\си, мимоходя` путе'мъ, w=брjь'лъ 
_е=си` человjь'ка слjь'па w\т рожде'нiя, и= о_у=дивле'ни 
бы'вше о_у=ченицы`, вопроша'ху тя` глаго'люще: 
о_у=чи'телю, кто` согрjьши`, се'й ли, и=ли` роди'тели 
_е=гw`, да слjь'пъ роди'ся; ты' же сп~се мо'й, возопи'лъ 
_е=си` къ ни'мъ: ни се'й согрjьши`, ни роди'тели _е=гw`, 
но да jа=вя'тся дjьла` бж~iя на не'мъ. мнjь` подоба'етъ 
дjь'лати дjьла` посла'вшагw мя`, jа=`же никто'же мо'жетъ 
дjь'лати. и= сiя^ ре'къ, плю'нувъ до'лу, бре'нiе 
сотво'рь, пома'залъ _е=си` _о='чи _е=гw`, ре'къ къ нему`: 
и=ди` о_у=мы'йся въ сiлwа'мстjьй купjь'ли. _о='нъ же (л. 
р_о~и w=б.) о_у=мы'вся здра'въ бы'сть, и= вопiя'ше къ 
тебjь`: вjь'рую гд\си, и= поклони'ся тебjь`. тjь'мже 
вопiе'мъ и= мы`: поми'луй на'съ.

%<Гла'съ и~: П%>ра'вды со'лнце мы'сленное хр\сте` 
бж~е, и=з\ъ о_у=тро'бы свjь'та лише'ннаго, твои'мъ 
пречи'стымъ прикоснове'нiемъ просвjьти'вшее _о=бою'ду, и= 
на'ши _о='чи душ_е'вныя w=зари'вшее, сы'ны дне` покажи`, 
да вjь'рою вопiе'мъ ти`: мно'гое твое` и= неизрече'нное, 
_е='же на на'съ благоутро'бiе, человjьколю'бче сла'ва 
тебjь`.

%<З%>а милосе'рдiе ми'лости воплоти'выйся хр\сте` 
бж~е, свjь'та лише'ннаго w\т о_у=тро'бы, милосе'рдiемъ 
неизрече'нныхъ щедро'тъ сiя'нiя бж~е'ственнагw сподо'билъ 
_е=си` сегw` зjь'ницамъ пе'рстiю созда'тельными пе'рсты 
твои'ми прикосну'выйся: са'мъ и= ны'нjь свjьтода'телю, и= 
на'шя w=зари` душ_е'вная чу^вства, jа='кw _е=ди'нъ 
независтнода'тель.

%<Сла'ва и= ны'нjь: гла'съ и~:%>

%<К%>то` возглаго'летъ си^лы твоя` хр\сте`; и=ли` кто` 
и=зочте'тъ чуде'съ твои'хъ мно'ж_ества; сугу'бъ бо jа='кw 
ви'дjьнъ бы'лъ _е=си` на земли` за бл~гость, сугу'бы и= 
цjьльбы^ неду'гующымъ подава'лъ _е=си`. не то'чiю бо 
тjьл_е'сныя _о='чи w\тве'рзлъ _е=си`, и='же w\т 
о_у=тро'бы слjьпо'му, но и= душ_е'вныя. тjь'мже бг~а тя` 
и=сповjь'даше тая'щагося, и= всjь^мъ подаю'ща ве'лiю 
ми'лость.

%<Прокi'менъ дне`.%>

%<На %[стiхо'внjь%] стiхи'ра, гла'съ _е~:%>

%<Т%>ебе` воплоще'ннаго сп~са хр\ста`, и= нб~съ не 
разлучи'вшася, во гла'сjьхъ пjь'нiй велича'емъ: jа='кw 
кр\стъ и= сме'рть прiя'лъ _е=си` за ро'дъ на'шъ, jа='кw 
чл~вjьколю'бецъ гд\сь, и=спрове'ргiй (л. р_о~f) а='дова 
врата`, тридне'внw воскре'слъ _е=си`, сп~са'я ду'шы 
на'шя.

%<Та'же: Д%>а воскре'снетъ бг~ъ, и= расточа'тся врази` 
_е=гw`. %<И= пое'мъ стiхи^ры па'схи съ припjь'вы и='хъ. 
П%>а'сха сщ~е'нная на'мъ дне'сь показа'ся: %<и= прw'чая. 
Сла'ва, и= ны'нjь: В%>оскр\снiя де'нь: %<И= пото'мъ. 
Х%>р\сто'съ воскре'се: %<съ пjь'нiемъ, _е=ди'ножды. 
Та'же, Н%>ы'нjь w\тпуща'еши: %<Трист~о'е. И= по _О='%>ч~е 
на'шъ: %<Тропа'рь воскр\снъ, гла'съ _е~: 
С%>обезнача'льное сло'во: %<Сла'ва, и= ны'нjь: 
бг~оро'диченъ _е=гw`. И= _е=ктенiа`: П%>оми'луй на'съ 
бж~е: %<И= _о=бы'чный w\тпу'стъ глаго'летъ i=ере'й без\ъ 
кр\ста`: В%>оскресы'й и=з\ъ ме'ртвыхъ: %<И= ст~а'го дне` 
помина'етъ. И= многолjь'тны.%>

[зри`] %<На повече'рiи по Д%>осто'йно: %<и= по 
трист~о'мъ, конда'къ слjьпа'гw: Сла'ва, и= ны'нjь: 
па'схи: А='%>ще и= во гро'бъ:

[зри`] %<Полу'нощницу же пое'мъ по _о=бы'чаю съ 
каfi'смою. По а~-мъ трист~о'мъ, вмjь'стw: С%>е` жени'хъ 
гряде'тъ: %<глаго'лемъ тропа'рь воскре'сенъ: 
С%>обезнача'льное сло'во: %<Сла'ва, и= ны'нjь: 
бг~оро'диченъ _е=гw`. По в~-мъ трист~о'мъ, вмjь'стw: 
П%>омяни` гд\си jа='кw бл~гъ: %<глаго'лемъ конда'къ 
па'схи: А='%>ще и= во гро'бъ: %<Посе'мъ, Г%>д\си 
поми'луй. %<в~_i. И= w\тпу'стъ. Моли'твы же: П%>омяни` 
гд\си, въ наде'жди: %<не глаго'лемъ.%>

%<Въ сре'ду s~-я седми'цы по па'сцjь, на о_у='трени,%>

%<нача'ло твори'тъ сщ~е'нникъ: С%>ла'ва ст~jь'й, и= 
_е=диносу'щнjьй: %<по _о=бы'чаю, съ кади'ломъ, и= со 
стiхи`, jа='кw и=з\ъwбрази'ся ве'чера. И= по стiсjь'хъ 
глаго'летъ настоя'тель, и=ли` чте'цъ: С%>ла'ва въ 
вы'шнихъ бг~у: %<И= шесто_пса'лмiе по _о=бы'чаю: На 
Б%>г~ъ гд\сь: (л. р_о~f w=б.) %<тропа'рь воскр\снъ, 
гла'съ _е~: С%>обезнача'льное сло'во: %<два'жды. Сла'ва, 
и= ны'нjь: бг~оро'диченъ _е=гw`.%>

%<По а~-мъ стiхосло'вiи, сjьда'ленъ воскре'сенъ. 
Сла'ва, и= ны'нjь: бг~оро'диченъ. Пи'саны въ недjь'лю 
слjьпа'гw. И= чте'нiе i=wа'нна.%>

%<По в~-мъ стiхосло'вiи сjьда'ленъ, гла'съ _е~:%>

%<_О=%>ц~у` и= дх~ови собезнача'льный, и='же свjь'томъ 
jа='кw ри'зою w=дjьва'яйся, человjьколю'бнw въ на'ше 
_е=стество` w=блече'ся, и= неду'ги человjь'ч_ескiя 
w\тгоня'я jа='кw бг~ъ, просвjьти` и= зjь^ницы w\т 
ложе'снъ мт~рнихъ лише'ннагw свjь'та. %<[Два'жды.]%>

%<В%>оскр\снiе хр\сто'во: %<_Псало'мъ пятьдеся'тый.%> 

%<Канw'ны три`: па'сцjь со i=рмосы` на s~: и= 
слjьпа'гw на д~: и= предпра'зднству вознесе'нiя, на д~.%>

%<Канw'нъ предпра'зднству вознесе'нiя,%>

%<_е=гw'же краестро'чiе, по а=лфави'ту. Гла'съ _е~.%>

%<Пjь'снь а~.%>

%<I=рмо'съ: К%>оня` и= вса'дника:

%<Г%>орjь` ко _о=ц~у` хр\сто'съ восхо'дитъ, и= 
прино'ситъ пло'ть, ю='же w\т на'съ воспрiя'тъ: того` 
воспои'мъ въ похвале'нiи дне'сь, побjь'дную пjь'снь 
пою'ще.

%<К%>ни^ги писа'нiй бж~е'ственныхъ, и= про'пwвjьди 
прему'дрыхъ бг~оглагw'льникъ, коне'цъ jа='вjь прiя'ша: по 
воста'нiи бо вл\дка, восхо'дитъ со сла'вою въ нб\сная.

%<З%>емля` та'йнw лику'етъ, и= нб\сная весе'лiя 
и=сполня'ются w= вознесе'нiи хр\ста`, дре'вле 
разстоя^щаяся соедини'вшагw бл~года'тiю, и= _е='vино 
прегражде'нiе разори'вшагw.

%<Катава'сiа: С%>п~си'телю бг~у: (л. р~п)

%<Пjь'снь г~.%>

%<I=рмо'съ: В%>одрузи'вый на ничесо'мже зе'млю:

%<С%>вяза'въ свое'ю сме'ртiю сло'ве сме'рть, и=з\ъ 
ме'ртвыхъ воскре'слъ _е=си` jа='вjь тридне'венъ, и= къ 
нб\снымъ сп~се возше'лъ _е=си` со сла'вою, 
пjьсносло'вящымъ безплw'тнымъ твое` смотре'нiе 
неизрече'нное.

%<П%>рише'лъ _е=си` къ земны^мъ хр\сте` кромjь` 
тjь'ла, и= w=бле'кся въ пло'ть, кр\стъ претерпjь'лъ 
_е=си`, и= воскре'съ и=з\ъ ме'ртвыхъ, возше'лъ _е=си` со 
сла'вою къ началосвjь'тному _о=ц~у` твоему`, 
о_у=миротвори'вый вся'ч_еская.

%<П%>оиска'въ хр\сте` на земли` заблу'ждшее _о=вча`, 
незаблу'днымъ сло'ве, сiе` счини'лъ _е=си`: и= возне'сся 
къ нб~с_е'мъ, сjь'лъ _е=си` во сла'вjь w=десну'ю твоегw` 
роди'теля. сла'ва мно'гому бл~гоутро'бiю твоему`.

%<Катава'сiа: С%>и'лою кр\ста` твоегw` хр\сте`:

%<Конда'къ слjьпа'гw, гла'съ д~: Д%>уше'вныма 
_о=чи'ма: %<И= i='косъ.%>

%<Та'же сjьда'ленъ, гла'съ а~. Подо'бенъ: Г%>ро'бъ 
тво'й сп~се:

%<В%>о_очи'лъ _е=си` хр\сте` w\т о_у=тро'бы 
рожде'ннаго без\ъ _о=че'съ, показа'вый i=уде'_емъ сп~се 
мо'й, сла'ву твою` неизрече'нную, и= jа='кw свjь'тъ 
всjь'хъ _е=си`: но за'вистiю тя` w=слjьпле'ннiи о_у=мо'мъ 
навjь'тующе, живота` пода'теля о_у=мертви'ти потща'хуся.

%<Сла'ва, и= ны'нjь: Подо'бенъ:%>

%<Р%>оди'лся _е=си`, jа='кw ты` сп~се мо'й 
восхотjь'вый, jа=ви'лся же па'ки _е=си`, jа='кw ты` 
восхотjь'лъ _е=си`, и= пострада'лъ _е=си` jа='кw 
человjь'къ, jа='кw бг~ъ же воскре'слъ _е=си`. на нб~са` 
со сла'вою возше'лъ _е=си`, и= возве'лъ _е=си` 
чл~вjь'ческое существо`, и= сла'вою о_у=добри'лъ _е=си`. 
(л. р~п)

%<Пjь'снь д~.%>

%<I=рмо'съ: Б%>ж~е'ственное твое` разумjь'въ:

%<П%>ре'жде грjьхо'мъ w=сужде'нное _е=стество` на'ше 
всецр~ю` твои'мъ прiя'тiемъ поми'ловася, пjьсносло'вящее 
твое` со стра'хомъ воста'нiе, и= бж~е'ственное 
вознесе'нiе.

%<Д%>ивя'тся безпло'тныхъ чи'ни, смотря'юще тя` 
хр\сте` нося'ща тjь'ло земно'е, и= возше'дша на 
_о='блакъ, и= къ неб_е'снымъ восходя'ща.

%<Сла'ва:%>

%<В%>и'дjьвше w=червле'ны ри^зы твоя^ хр\сте` 
всецр~ю`, твои'мъ восхо'домъ о_у=жасо'шася а='гг~льскiя 
си^лы и= стра'хомъ и= ра'достiю поклони'шася.

%<И= ны'нjь:%>

%<В%>оспле'щимъ рука'ма, гд\сь воста'въ и=з\ъ 
ме'ртвыхъ, на нб~са` взы'де, повину'вшымся _е=му` 
а='гг~лwмъ, jа='кw творцу` и= бг~у на'шему.

%<Катава'сiа: О_у=%>слы'шахъ слу'хъ си'лы кр\ста`:

%<Пjь'снь _е~.%>

%<I=рмо'съ: W=%>дjья'йся свjь'томъ:

%<Р%>азрjьши'въ w=сужде'нiе человjь'чества, хр\сто'съ 
воскре'се и= къ нб\снымъ, _о='ч~имъ сосjьдjь'нiемъ 
поче'тъ, и=`хже возлюби`. %<[Два'жды.]%>

%<Сла'ва:%>

%<П%>о воскресе'нiи радостнотвори'вый хр\сте` 
о_у=ченики` твоя^, возше'лъ _е=си` горjь`, къ твоему` 
роди'телю, _е=гw'же не разлучи'лся _е=си`, а='ще и= 
человjь'кwмъ бесjь'довалъ _е=си`.

%<И= ны'нjь:%>

%<З%>ако'ну предсjь^нiя, и= проповjь^данiя 
бг~оглаго'ливыхъ (л. рп~а) и=спо'лнивъ, хр\сте` возше'лъ 
_е=си`, _о='блаку тя` под\ъе'мшу сп~се, къ нб\снымъ.

%<Катава'сiа: О_у='%>тренююще вопiе'мъ ти`:

%<Пjь'снь s~.%>

%<I=рмо'съ: Н%>еи'стовствующееся бу'рею:

%<С%>тра'нное видjь'нiе jа=ви'лся _е=си` 
а='гг~лwмъ.чл~вjь'чь зра'къ нося`, восхо'домъ твои'мъ 
стра'шнымъ человjьколю'бче: тjь'мже со стра'хомъ 
воспjьва'емъ тя`. %<[Два'жды.]%>

%<Сла'ва:%>

%<В%>сjь'хъ гд\сь со сла'вою восхо'дитъ свjь'тлw къ 
своему` безнача'льному роди'телю: вся` тва'рь ны'нjь 
пра'зднуетъ лику'ющи.

%<И= ны'нjь:%>

%<В%>ся'къ я=зы'къ дне'сь да вопiе'тъ: въ 
воскликнове'нiи, хр\сто'съ взы'де, и= въ трубы` 
бж~е'ственномъ гла'сjь къ нб~с_е'мъ: и=`хже не w=ста'ви.

%<Катава'сiа: W=%>бы'де мя` бе'здна:

%<Конда'къ па'сцjь: А='%>ще и= во гро'бъ: %<и= 
i='косъ.%>

%<Сv"на_кса'рь мине'и.%>

%<Пjь'снь з~.%>

%<I=рмо'съ: П%>ревозноси'мый _о=ц~_е'въ:

%<Р%>астерза'въ средостjь'нiе вражды` гд\си, кр\сто'мъ 
и= стра'стiю твое'ю, _о='блакомъ носи'мь возше'лъ _е=си` 
со сла'вою къ безнача'льному _о=ц~у`.

%<Т%>ре'петни взыва'ху си^лы: возми'те врата`, прiи'де 
хр\сто'съ тjь'ло земно'е нося`, и= бж~е'ственною 
стра'стiю велiа'ра о_у=мертви'въ. (л. рп~а w=б.)

%<Сла'ва:%>

%<Ч%>то` твоя^ ри^зы червл_е'ны человjьколю'бче; 
си'ламъ бж~_е'ственнымъ вопроша'ющымъ: точи'ло ны'нjь 
и=згнето'хъ, хр\сто'съ восходя` вопiя'ше.

%<И= ны'нjь:%>

%<П%>jь'сньми твое` распя'тiе хр\сте`, и= воста'нiе 
согла'снw сла'вимъ, свjь'тлw пра'зднующе w= вознесе'нiи 
честнjь'мъ твое'мъ во вjь'ки.

%<Катава'сiа: В%>ъ пещи` _о='гненнjьй:

%<Пjь'снь и~.%>

%<I=рмо'съ: Т%>ебjь` вседjь'телю:

%<С%>вjь'тъ тя` w\т свjь'та су'щiй, _о='блакъ 
свjь'телъ под\ъя'тъ w\т горы` ма'сличныя, всjь^мъ 
зря'щымъ бж~_е'ственнымъ о_у=ченикw'мъ твои'мъ, и= тебе` 
воспjьва'ющымъ во вся` вjь'ки.

%<Р%>ука'ми _псало'мски воспле'щимъ, воскре'се 
хр\сто'съ бг~ъ на'шъ, и= взы'де, w\т_ону'дуже сни'де къ 
на'мъ человjьколю'бнw, о_у=миротвори'вый дре'вле 
разстоя^щаяся.

%<Б%>л~гослови'мъ _о=ц~а`, и= сн~а, и= ст~а'гw дх~а, 
гд\са.

%<Поя` дв~дъ вопiе'тъ: х%>р\сто'съ взы'де на 
херувi'мjьхъ свои'хъ, и= возлетjь` jа='вjь на крилу` 
о_у='мныхъ чинw'въ: _е=го'же превозно'симъ во вся^ 
вjь'ки.

%<И= ны'нjь:%>

%<Jа=%>ви'лся _е=си` о_у=ченикw'мъ воскре'съ w\т 
гро'ба, и= си'хъ возве'лъ _е=си` на го'ру ма'сличную, 
w\т_ону'дуже _о='блакъ свjь'телъ под\ъе'мъ, взя'тъ къ 
гw'рнимъ хр\сте` тебе` со сла'вою. (л. рп~в)

%<Катава'сiа: И=%>з\ъ _о=ц~а` пре'жде вjь'къ:

%<Честнjь'йшую: не пое'мъ: но пое'мъ припjь'вы 
па'схи.%>

%<Пjь'снь f~.%>

%<I=рмо'съ: И=%>са'iе лику'й:

%<С%>щ~е'нное торжество` вся` тва'рь прино'ситъ 
jа='вjь вознесе'нiю твоему` сло'ве бж~iй, и='мже 
прине'слъ _е=си` _о=ц~у` твоему`, _е='же w\т на'съ 
_е=стество` воспрiя'лъ _е=си` па'че сло'ва неизмjь'нне.

%<Jа='%>кw бг~ъ сте'рлъ _е=си` врата` а='дова сп~се и= 
вер_еи`, и= воскре'съ и=з\ъ ме'ртвыхъ, къ нб\снымъ 
восте'клъ _е=си` чинw'мъ а='гг~льскимъ, врата` возми'те, 
вопiю'щымъ со о_у=дивле'нiемъ.

%<Т%>воему` бж~е'ственному восхо'ду дивя'щымся 
бж~_е'ственнымъ о_у=ченикw'мъ, предста'ша jа='вственнw 
а='гг~ли, тjь^мъ вопiю'ще: _е=го'же ви'дите восходя'ща на 
нб~са`, се'й прiи'детъ со сла'вою суди'ти всjь^мъ.

%<Сла'ва:%>

%<_Е='%>же хр\сте` дарова'лъ _е=си` ми'ръ 
о_у=ч~нкw'мъ, къ гw'рнимъ дре'вле восходя`. то'й и= на'мъ 
бога'тнw низпосли`, въ любви` всjь'хъ содержа'я: jа='кw 
да согла'снw тебе` сп~са велича'емъ.

%<И= ны'нjь:%>

%<С%>вjьтоно'сная колесни'ца сл~нца мы'сленнагw, ты` 
была` _е=си` вои'стинну, нескве'рная чи'стая, и='мже 
сjьдя'щiи во тмjь` ви'дjьша свjь'тъ позна'нiя, по до'лгу 
тя` сла'вяще.

%<Катава'сiа: Т%>я` па'че о_у=ма`:

%<_Е=_ксапостiла'рiй: П%>ло'тiю о_у=сну'въ: %<два'жды. 
И= слjьпа'гw: О_у='%>мныя мои` _о='чи: (л. рп~в w=б.)

%<На %[хвали'техъ%] ста'вимъ стiхw'въ и~, и= пое'мъ 
стiхи^ры самогла'сны, слjьпа'гw д~, гла'съ в~: С%>лjьпы'й 
роди'выйся: %<М%>имоиды'й i=и~съ w\т ст~и'лища: %<Та'же, 
гла'съ д~: В%>се` житiе` слjьпы'й: %<Гла'съ _е~: Г%>д\си 
мимоходя'щу ти`: %<[Пи'саны во вто'рникъ ве'чера].%>

%<Та'же стiхи^ры па'схи съ припjь'вы и='хъ. Сла'ва, и= 
ны'нjь: Гла'съ _е~: В%>оскр\снiя де'нь: %<Та'же, 
Х%>р\сто'съ воскре'се: %<jа='коже о_у=каза'ся ве'черъ.%>

%<И= славосло'вiе вели'кое. Тропа'рь, гла'съ _е~: 
С%>обезнача'льное сло'во: %<Сла'ва, и= ны'нjь: 
бг~оро'диченъ _е=гw`. _Е=ктенiа` и= w\тпу'стъ без\ъ 
кр\ста`. И= ст~а'го на w\тпу'стjь помина'етъ, _е=гw'же 
бу'детъ де'нь.%>

%<И= ча'съ а~, въ притво'рjь. На а~-мъ часjь` 
глаго'лемъ _псалмы` _о=бы'чныя. На Сла'ва: тропа'рь: 
С%>обезнача'льное сло'во: %<И= ны'нjь: бг~оро'диченъ: 
Ч%>то' тя нарече'мъ: %<По трист~о'мъ конда'къ: 
Д%>уше'вныма _о=чи'ма: %<И= коне'чный w\тпу'стъ по 
_о=бы'чаю, и= про'чыя часы` пред\ъ лiтургi'ею глаго'лемъ 
три_пса'лмнiи.%>

%<Нача'ло лiтургi'и, jа='коже на са'мую па'сху. На 
лiтургi'и и=з\ъwбрази'т_ельная, и= w\т канw'на пjь'снь 
г~, и= s~. По вхо'дjь тропа'рь: С%>обезнача'льное сло'во: 
%<Сла'ва: конда'къ слjьпа'гw. И= ны'нjь: па'схи: А='%>ще 
и= во гро'бъ: %<И= прw'чая. Прокi'менъ па'схи: С%>е'й 
де'нь, _е=го'же сотвори` гд\сь: %<А=ллилу'iа па'схи. 
А=по'столъ и= _е=v\глiе дне`. И= про'чая слу'жба 
воскре'сна вся`. Прича'стенъ: Т%>jь'ло хр\сто'во: 
%<Глаго'лемъ же и= _псало'мъ л~г: Б%>л~гословлю` гд\са: 
%<Та'же i=ере'й твори'тъ w\тпу'стъ па'схи со кр\сто'мъ, 
и= про'чее все` пое'мъ коне'цъ лiтургi'и, jа='коже 
о_у=каза'ся на са'мую па'сху. И= та'кw w\тдае'тся 
пра'здникъ ст~а'гw и= живоно'снагw хр\сто'ва 
воскресе'нiя.%>

%<На трапе'зjь быва'етъ бра'тiи о_у=тjьше'нiе 
вели'кое, си'рjьчь _е=ле'емъ, ры'бою и= вiно'мъ.%> (л. 
рп~г)

%<Въ сре'ду ве'чера s~-я седми'цы по па'сцjь, 
пра'зднуемъ%>

%<%[вознесе'нiе гд\са бг~а и= сп~са на'шегw i=и~са 
хр\ста`%].%>

%<Ча'съ f~-й три_пса'лмный. По нача'лjь глаго'летъ 
чте'цъ трист~о'е, и= до недjь'ли и~-я во вся'комъ 
цр~ко'вномъ пjь'нiи.%>

%<На ма'лjьй вече'рни,%>

%<на Г%>д\си воззва'хъ: %<поста'вимъ стiхи^ры д~, 
гла'съ s~:%>

%<Г%>д\сь вознесе'ся на небеса`: %<Г%>д\си твоему` 
вознесе'нiю: %<Н%>а гора'хъ ст~ы'хъ: %<Г%>д\си, 
смотре'нiя соверши'въ та'инство: %<[зри` ни'же на 
вели'цjьй вече'рни.] Сла'ва, и= ны'нjь: гла'съ то'йже: 
Г%>д\си, а=п\сли jа='кw ви'дjьша тя`:

%<Прокi'менъ дне`.%>

%<На %[стiхо'внjь%] стiхи^ры, гла'съ а~:%>

%<В%>озше'дъ на небеса`: %<Стi'хъ: В%>си` jа=зы'цы 
восплещи'те рука'ми: %<В%>озше'лъ _е=си` хр\сте` къ 
безнача'льному _о=ц~у`: %<Стi'хъ: В%>зы'де бг~ъ въ 
воскликнове'нiи: %<А='%>гг~ли твои` гд\си: %<Сла'ва, и= 
ны'нjь, гла'съ в~: Р%>оди'лся _е=си`, jа='кw са'мъ 
восхотjь'лъ _е=си`: %<[зри` на вели'цjьй вече'рни.]%>

%<Н%>ы'нjь w\тпуща'еши: %<Трист~о'е. По _О='%>ч~е 
на'шъ. %<w\тпусти'тельный тропа'рь, гла'съ д~:%>

%<В%>озне'слся _е=си` во сла'вjь хр\сте` бж~е на'шъ, 
ра'дость сотвори'вый о_у=ченикw'мъ w=бjьтова'нiемъ 
ст~а'гw дх~а, и=звjьщ_е'ннымъ и=`мъ бы'вшымъ 
благослове'нiемъ, jа='кw ты` _е=си` сн~ъ бж~iй, 
и=зба'витель мi'ра.

%<Та'же _е=ктенiа` ма'лая. И= w\тпу'стъ.%> (л. рп~г 
w=б.)

%<На вели'цjьй вече'рни.%>

%<По предначина'тельномъ _псалмjь` каfi'смы не 
глаго'лемъ. На Г%>д\си воззва'хъ: %<поста'вимъ стiхw'въ 
i~. И= пое'мъ стiхи^ры самогла'сны _е~, повторя'юще я=`. 
Гла'съ s~:%>

%<Г%>д\сь вознесе'ся на нб~са`, да по'слетъ 
о_у=тjь'шителя мi'ру: небеса` о_у=гото'ваша престо'лъ 
_е=гw`, _о='блацы восхожде'нiе _е=гw`. а='гг~ли дивя'тся, 
человjь'ка зря'ще превы'ше себе`. _о=ц~ъ жде'тъ, _е=го'же 
въ нjь'драхъ и='мать соприсносу'щна: дх~ъ же ст~ы'й 
вели'тъ всjь'мъ а='гг~лwмъ _е=гw`: возми'те врата` кня'зи 
ва'шя, вси` jа=зы'цы восплещи'те рука'ми, jа='кw взы'де 
хр\сто'съ, и=дjь'же бjь` пе'рвjье. %<[Два'жды.]%>

%<Г%>д\си, твоему` вознесе'нiю о_у=диви'шася 
херувi'ми, зря'ще тебе` бг~а на _о='блацjьхъ восходя'ща, 
на ни'хъ сjьдя'щаго и= сла'вимъ тя`, jа='кw бла'га 
ми'лость твоя`, сла'ва тебjь`. %<[Два'жды.]%>

%<Н%>а гора'хъ ст~ы'хъ зря'ще твое` вознесе'нiе 
хр\сте`, сiя'нiе сла'вы _о='ч~и, воспjьва'емъ тво'й 
свjьто_обра'зный лица` зра'къ, кла'няемся страст_е'мъ 
твои^мъ, почита'емъ воскр\снiе, сла'вное вознесе'нiе 
сла'вяще: поми'луй на'съ. %<[Два'жды.]%>

%<Г%>д\си, а=п\сли jа='кw ви'дjьша тя`, на 
_о='блацjьхъ возноси'ма, рыда'нiемъ сле'зъ, жизнода'вче 
хр\сте`, ско'рби и=сполня'еми, рыда'юще глаго'лаху: 
вл\дко, не w=ста'ви на'съ си'рыхъ, за милосе'рдiе 
возлюби'лъ _е=си` рабы^ твоя`, jа='кw благоутро'бенъ: но 
посли` jа='коже w=бjьща'лъ _е=си` на'мъ, прест~а'го 
твоего` дх~а, просвjьща'юща ду'шы на'шя. [Два'жды].

%<Г%>д\си, смотре'нiя соверши'въ та'инство, пои'мъ 
твоя^ о_у=ченики` на го'ру _е=леw'нскую, возноси'лся 
_е=си`, и= се` тве'рдь небе'сную проше'лъ _е=си`, мене` 
ра'ди w=бнища'вый по мнjь` (л. рп~д) и= возше'дъ 
w\т_ону'дуже не разлучи'лся _е=си`, всест~а'го твоего` 
дх~а низпосли`, просвjьща'юща ду'шы на'шя %<[Два'жды.]%>

%<Сла'ва, и= ны'нjь: гла'съ то'йже.%>

%<Н%>jь'дръ _о=те'ческихъ не разлу'чся, сладча'йшiй 
i=и~се, и= съ земны'ми jа='кw человjь'къ пожи'въ, дне'сь 
w\т горы` _е=леw'нскiя возне'слся _е=си` во сла'вjь, и= 
па'дшее _е=стество` на'ше ми'лостивнw возне'съ, _о=ц~у` 
спосади'лъ _е=си`. тjь'мже небе'снiи безпло'тныхъ 
чи'нове, чудеси` о_у=дивля'ющеся, о_у=жаса'хуся 
о_у='жасомъ, и= тре'петомъ содержи'ми, твое` 
человjьколю'бiе велича'ху. съ ни'миже и= мы` земнi'и, 
_е='же къ на'мъ твое` снизхожде'нiе, и= _е='же w\т на'съ 
вознесе'нiе славосло'вяще, мо'лимся глаго'люще: 
о_у=ченики`, и= ро'ждшую тя` бц\ду, ра'дости 
безчи'сленныя и=спо'лнивый во твое` вознесе'нiе, и= на'съ 
сподо'би и=збра'нныхъ твои'хъ ра'дости, моли'твами и='хъ, 
вели'кiя ра'ди твоея` ми'лости.

%<Вхо'дъ. Прокi'менъ дне`. и= чт_е'нiя.%>

%<Проро'чества и=са'iина чте'нiе. [Глава` в~.]%>

%<Т%>а'кw глаго'летъ гд\сь: бу'детъ въ послjь'днiя 
дни` jа=вле'на гора` гд\сня, и= до'мъ бж~iй на версjь'хъ 
го'ръ, и= вознесе'тся превы'ше холмw'въ, и= прiи'дутъ на 
ню` вси` jа=зы'цы. И= по'йдутъ лю'дiе мно'зи, и= реку'тъ: 
прiиди'те взы'демъ на го'ру гд\сню, и= въ до'мъ бг~а 
i=а'кwвля, и= возвjьсти'тъ на'мъ пу'ть сво'й, и= по'йдемъ 
по нему`.

%<Проро'чества и=са'iина чте'нiе. [Глава` _кс~в.]%>

%<Т%>а'кw глаго'летъ гд\сь: поиди'те и= вни'дите 
враты` мои'ми, о_у=гото'вите пу'ть мо'й, и= пу'ть 
твори'те лю'демъ мои^мъ, и= ка'м_енiя w\т пути` 
размещи'те, вознеси'те зна'менiе на jа=зы'ки. Се' бо 
гд\сь сотвори` слы'шано (л. рп~д w=б.) да'же до 
послjь'днихъ земли`: рцы'те дще'ри сiw'новjь, се` 
сп~си'тель тво'й прихо'дитъ, и=мjь'я съ собо'ю мзду`, и= 
дjь'ло _е=гw` пред\ъ лице'мъ _е=гw`. И= прозове'тъ я=` 
лю'ди свя'ты, и=зба'влены w\т гд\са: ты' же нарече'шися 
взыска'нный гра'дъ, и= неwста'вленный. Кто` се'й 
прише'дый и=з\ъ _е=дw'ма, w=броще'нiе ри'зъ _е=гw` w\т 
восо'ра; се'й красе'нъ во _о=де'жди свое'й, вопiе'тъ съ 
крjь'постiю ве'лiею: а='зъ глаго'лю пра'вду и= су'дъ 
спасе'нiя. Почто' ти w=бро'щены ри^зы, и= _о=д_е'жды 
твоя^ jа='кw w\т и=стопта'нiя точи'ла и=спо'лнены 
и=стопта'нiя; точи'ло и=стопта'хъ _е=ди'нъ, и= w\т 
jа=зы^къ нjь'сть му'жъ со мно'ю. Ми'лость гд\сню 
помяну'хъ, добродjь'т_ели гд\сни во всjь'хъ, и='миже 
на'мъ воздава'етъ. Гд\сь, судiя` бл~гi'й до'му i=и~леву, 
нано'ситъ на'мъ по ми'лости свое'й, и= по мно'жеству 
пра'вды своея`. И= рече`: не лю'дiе ли мои`, ча'да не 
w\тве'ргутъ ли ся; и= бы'сть и=`мъ во спасе'нiе w\т 
вся'кiя ско'рби и='хъ. Не хода'тай, ниже` а='гг~лъ, но 
са'мъ гд\сь спасе` и=`хъ: за _е='же люби'ти и=`хъ, и= 
щадjь'ти и=`хъ, са'мъ и=зба'ви и=`хъ, и= воспрiя'тъ 
и=`хъ, и= вознесе` и=`хъ во вся` дни` вjь'ка.

%<Проро'чества заха'рiина чте'нiе. [Глава` д~_i.]%>

%<Т%>а'кw глаго'летъ гд\сь: се` де'нь гряде'тъ гд\снь, 
и= ста'нутъ но'зjь _е=гw` въ де'нь _о='ный на горjь` 
_е=леw'нстjьй, пря'мw i=ерусали'ма, w\т востw'къ со'лнца. 
И= въ де'нь _о='ный и=зы'детъ вода` жива` и=з\ъ 
i=ерусали'ма, по'лъ _е=я` въ мо'ре пе'рвое, и= по'лъ 
_е=я` въ мо'ре послjь'днее: въ жа'тву и= въ ве'сну 
бу'детъ та'кw. И= бу'детъ гд\сь цр~ь по все'й земли`, въ 
де'нь _о='ный бу'детъ гд\сь _е=ди'нъ. И='мя _е=гw` 
_е=ди'но, w=кружа'ющее всю` зе'млю и= пусты'ню, w\т га'вы 
да'же (л. рп~_е) до реммw'на, проти'ву хребту` 
i=ерусали'млю: и= вознесе'тся, и= на мjь'стjь пребу'детъ, 
w\т вра'тъ венiамi'новыхъ, да'же до мjь'ста двере'й 
пе'рвыхъ, да'же до вра'тъ о_у=го'льныхъ, и= да'же до 
столпа` а=намеи'лева, да'же до подточи'лiй цр~е'выхъ, 
w=бита'ютъ въ не'мъ: и= а=на'fема не бу'детъ ктому`, и= 
всели'тся i=ерусали'мъ надjь'яйся.

%<На %[лiтi'и%] стiхи^ры самогла'сны. Гла'съ а~:%>

%<В%>озше'дъ на небеса`, w\т_ону'дуже и= соше'лъ 
_е=си`, не w=ста'ви на'съ си'рыхъ гд\си: да прiи'детъ 
тво'й дх~ъ, нося` ми'ръ мi'рови, покажи` сынw'мъ 
человjь'ческимъ дjьла` си'лы твоея`, гд\си 
человjьколю'бче.

%<В%>озше'лъ _е=си` хр\сте` къ безнача'льному _о=ц~у` 
твоему`, неwпи'санныхъ _е=гw` нjь'дръ не разлучи'выйся, 
и= прилw'гъ си'лы хвале'нiя трист~а'гw не прiя'ша, но 
_е=ди'наго сн~а и= по вочеловjь'ченiи позна'ша тя` гд\си, 
_е=диноро'дна _о=ц~у`: во мно'жествjь щедро'тъ твои'хъ 
поми'луй на'съ.

%<А='%>гг~ли твои` гд\си, а=п\слwмъ глаго'лаху: му'жiе 
галiле'йстiи, что` стоите`, зря'ще на не'бо; се'й _е='сть 
хр\сто'съ бг~ъ, вознесы'йся w\т ва'съ на не'бо, то'й 
прiи'детъ па'ки, и='мже _о='бразомъ ви'дjьсте _е=го` 
и=ду'ща на не'бо: послужи'те _е=му` въ преподо'бiи и= 
пра'вдjь.

%<Гла'съ д~: _Е=%>гда` прише'лъ _е=си` на го'ру 
хр\сте` _е=леw'нскую, _о='ч~ее соверши'ти благоволе'нiе, 
о_у=жасо'шася небе'снiи а='гг~ли, и= о_у=страши'шася 
преиспо'днiи. предста'ша же о_у=ченицы` съ ра'достiю 
тре'петни, jа='кw глаго'лалъ _е=си` и=`мъ, jа='кw 
престо'лъ же готовля'шеся проти'въ _о='блакъ жду'щiй: 
врата' же не'бо w\тве'рзшее добро'ту jа=вля'ше, и= земля` 
сокрw'вища w\ткрыва'етъ, а=да'мову схожде'нiю jа='кw (л. 
рп~_е w=б.) позна'тися, и= па'ки восхожде'нiю. но стопы^ 
о_у='бw возвыша'хуся, jа='коже ру'цjь, о_у=ста' же 
вельми` бл~гословля'ху, jа='коже слы'шашеся, _о='блакъ 
под\ъе'мляше, и= не'бо вну'трь тебе` прiя'тъ. дjь'ло сiе` 
гд\си содjь'лалъ _е=си` вели'кое и= пресла'вное, во 
спасе'нiе ду'шъ на'шихъ.

%<Н%>изше'дшее _е=стество` а=да'мово, въ до'льнjьйшыя 
страны^ земли`, бж~е новосотвори'вый собо'ю превы'ше 
вся'кагw нача'ла и= вла'сти, возве'лъ _е=си` дне'сь: 
jа='кw бо возлюби'въ спосади'лъ _е=си`, jа='коже 
поми'ловавъ соедини'лъ _е=си` себjь`, jа='кw соедини'вый 
спострада'лъ _е=си`, jа='кw безстра'стенъ пострада'въ, и= 
спросла'вилъ _е=си`. но безпло'тнiи, кто` _е='сть се'й, 
глаго'лаху кра'сный му'жъ; но не человjь'къ то'чiю, бг~ъ 
же и= человjь'къ, совокупле'ннw и= jа=вля'емw. тjь'мже 
о_у=дивле'ни а='гг~ли, во _о=де'ждахъ лета'юще _о='крестъ 
о_у=ченикw'въ, друзi'и же стоя'ще вопiя'ху: му'жiе 
галiле'йстiи, и='же w\т ва'съ w\ти'де, се'й _е='сть 
i=и~съ человjь'къ бг~ъ. бг~ъ человjь'къ па'ки прiи'детъ, 
судiя` живы'хъ и= ме'ртвыхъ, вjь^рнымъ же да'руяй 
грjьхw'въ проще'нiе и= ве'лiю ми'лость.

%<_Е=%>гда` возне'слся _е=си` во сла'вjь хр\сте` бж~е, 
о_у=ченикw'мъ зря'щымъ, _о='блацы под\ъима'ху тя` съ 
пло'тiю, врата` взя'шася нб\сная, ли'къ а='гг~льскiй 
ра'довашеся съ весе'лiемъ, го'рнjьйшыя си^лы зовя'ху 
глаго'люще: возми'те врата` кня'зи ва'шя, и= вни'детъ 
цр~ь сла'вы. о_у=ченицы' же дивя'щеся глаго'лаху: не 
разлучи'ся на'съ па'стырю до'брый, но посли` на'мъ дх~а 
твоего` прест~а'го, наставля'юща, и= о_у=твержда'юща, и= 
просвjьща'юща, и= w=свяща'юща ду'шы на'шя.

%<Сла'ва и= ны'нjь: гла'съ то'йже:%>

%<Г%>д\си, та'инство _е='же w\т вjькw'въ сокрове'нное 
и= w\т родw'въ (л. рп~s) и=спо'лнивъ jа='кw бл~гъ, 
прише'лъ _е=си` со о_у=ченики` твои'ми на го'ру 
_е=леw'нскую, и=мjь'я ро'ждшую тя` творца` и= всjь'хъ 
содjь'теля: то'й бо въ стр\сти твое'й мт~рски па'че 
всjь'хъ болjь'зновавшей, подоба'ше и= сла'вою пло'ти 
твоея`, премно'гiя наслади'тися ра'дости. _е=я'же и= мы` 
причаща'ющеся, _е='же на нб~са` восхо'домъ твои'мъ 
вл\дко, вели'кую твою` ми'лость на на'съ бы'вшую 
сла'вимъ.

%<На %[стiхо'внjь%] стiхи^ры самогла'сны, гла'съ в~:%>

%<Р%>оди'лся _е=си` jа='кw са'мъ восхотjь'лъ _е=си`, 
jа=ви'лся _е=си` jа='кw са'мъ и=зво'лилъ _е=си`: 
пострада'лъ _е=си` пло'тiю бж~е на'шъ, и=з\ъ ме'ртвыхъ 
воскре'слъ _е=си` попра'въ сме'рть. возне'слся _е=си` во 
сла'вjь, вся'ч_еская и=сполня'яй, и= посла'лъ _е=си` 
на'мъ дх~а бж~е'ственнаго, _е='же воспjьва'ти и= сла'вити 
твое` бж~ество`.

%<Стi'хъ: В%>си` jа=зы'цы восплещи'те рука'ми:

%<В%>оспрiе'млему тебjь` хр\сте` w\т горы` ма'сличныя, 
си^лы зря'ще, дру'гъ дру'гу вопiя'ху: кто` _е='сть се'й; 
и= глаго'летъ къ ни'мъ: се'й _е='сть держа'вный и= 
си'льный, се'й _е='сть си'льный въ бра'ни, се'й _е='сть 
вои'стинну цр~ь сла'вы. и= почто` _е=му` червле'ны ри^зы; 
и=з\ъ восо'ра прихо'дитъ, _е='же _е='сть пло'ти. ты' же 
са'мъ jа='кw бг~ъ w=десну'ю сjь'дъ вели'чествiя, посла'лъ 
_е=си` на'мъ дх~а ст~а'го, да наста'витъ и= спасе'тъ 
ду'шы на'шя.

%<Стi'хъ: В%>зы'де бг~ъ въ воскликнове'нiи:

%<В%>озне'слся _е=си` во сла'вjь на горjь` ма'сличнjьй 
хр\сте` бж~е, пред\ъ твои'ми о_у=ченики`, и= сjь'лъ 
_е=си` w=десну'ю _о=ц~а`, вся'ч_еская и=сполня'яй 
бж~ество'мъ, и= посла'лъ _е=си` и=`мъ дх~а ст~а'го, 
просвjьща'юща и= о_у=твержда'юща, и= w=свяща'юща ду'шы 
на'шя. (л. рп~s w=б.)

%<Сла'ва и= ны'нjь: гла'съ s~:%>

%<В%>зы'де бг~ъ въ воскликнове'нiи, гд\сь во гла'сjь 
тру'бнjь, _е='же вознести` па'дшiй _о='бразъ а=да'мовъ, 
и= посла'ти дх~а о_у=тjь'шителя, _е='же w=святи'ти ду'шы 
на'шя.

%<Та'же, Н%>ы'нjь w\тпуща'еши: %<И= трист~о'е. На 
блг\све'нiи хлjь'бwвъ, тропа'рь пра'здника, гла'съ д~: 
В%>озне'слся _е=си` во сла'вjь: %<три'жды. И= чте'нiе 
вели'кое въ дjья'нiихъ ст~ы'хъ а=п\слъ.%>

%<А= и=дjь'же нjь'сть всено'щнагw: по Н%>ы'нjь 
w\тпуща'еши: %<тропа'рь пра'здника _е=ди'ножды. На 
повече'рiи по Д%>осто'йно: %<конда'къ пра'здника.%>

%<Полу'нощницу пое'мъ по _о=бы'чаю съ каfi'смою. По 
а~- мъ трист~о'мъ, вмjь'стw, С%>е` жени'хъ: %<глаго'лемъ 
тропа'рь пра'здника. По в~-мъ трист~о'мъ, вмjь'стw, 
П%>омяни` гд\си, jа='кw бл~гъ: %<глаго'лемъ конда'къ 
пра'здника. Та'же, Гд\си поми'луй. в~_i. И= w\тпу'стъ. 
Моли'твы, П%>омяни` гд\си, въ наде'жди: %<не глаго'лемъ. 
О_у='трени нача'ло по _о=бы'чаю. И= а='бiе чте'цъ 
глаго'летъ: П%>рiиди'те поклони'мся: три'жды. %<и= 
_о=бы'чныя два` _псалма`, f~_i и= к~. и= 
шесто_пса'лмiе.%>

%<Въ четверто'къ на о_у='трени,%>

%<На Бг~ъ гд\сь: тропа'рь пра'здника: В%>озне'слся 
_е=си` во сла'вjь: %<три'жды.%>

%<По а~-мъ стiхосло'вiи сjьда'ленъ, гла'съ а~.%>

%<Подо'бенъ: К%>а'мени запеча'тану:

%<А='%>гг~лwмъ дивя'щымся восхо'да стра'нному, и= 
о_у=ченикw'мъ о_у=жаса'ющымся стра'шному взы'тiя, 
возше'лъ _е=си` со сла'вою jа='кw бг~ъ, и= врата` тебjь` 
взя'шася сп~се. сегw` ра'ди си^лы нб\сныя дивля'хуся 
вопiю'ще: сла'ва снизхожде'нiю (л. рп~з) твоему` сп~се, 
сла'ва цр\ствiю твоему`, сла'ва вознесе'нiю твоему`, 
_е=ди'не человjьколю'бче. %<[Два'жды.]%>

%<По в~-мъ стiхосло'вiи сjьда'ленъ, гла'съ г~:%>

%<Подо'бенъ: К%>расотjь` дв\ства:

%<П%>ревjь'чный бг~ъ и= безнача'льный, _е='же 
воспрiя'тъ _е=стество` человjь'ческое, w=бг~отвори'въ 
та'йнw дне'сь вознесе`. а='гг~ли предтеку'ще а=п\слwмъ 
пока'зоваху сего` и=ду'ща на нб~са` сла'вою мно'гою, 
тому'же поклони'вшеся глаго'лаху: сла'ва бг~у 
возне'сшемуся. %<[Два'жды.]%>

%<По полv"еле'и сjьда'ленъ, гла'съ _е~. Подо'бенъ: 
С%>обезнача'льное сло'во:

%<С%>оше'дый съ нб~се` на земна^я, и= до'лу лежа'щiй 
во а='довjь стра'жи, совоскреси'вый jа='кw бг~ъ а=да'мовъ 
зра'къ, вознесе'нiемъ твои'мъ хр\сте` на нб~са` возве'дъ, 
престо'лу _о=те'ческому твоему` сосjьди'теля содjь'лалъ 
_е=си`, jа='кw ми'лостивъ и= человjьколю'бецъ. 
%<[Два'жды.]%>

%<И= чте'нiе пра'зднику: Похва'льная словеса`, 
творе'нiе кv'ръ а=ндре'а, и=ли` про'чихъ. Степ_е'нна, а= 
а=нтiфw'нъ д~-гw гла'са. Прокi'менъ. гла'съ д~: В%>зы'де 
бг~ъ въ воскликнове'нiи, гд\сь во гла'сjь тру'бнjь. 
%<Стi'хъ: В%>си` jа=зы'цы восплещи'те рука'ми: 
%<В%>ся'кое дыха'нiе: %<_Е=v\глiе w\т ма'рка, зача'ло 
_о~а: В%>оскре'съ i=и~съ зау'тра въ пе'рвую суббw'ту: 
%<В%>оскр\снiе хр\сто'во: %<_е=ди'ножды. _псало'мъ н~. 
Сла'ва: гла'съ в~: М%>оли'твами а=по'столwвъ: %<И= 
ны'нjь: М%>л~твами бц\ды: %<Та'же, стi'хъ: П%>оми'луй мя` 
бж~е, по вели'цjьй ми'лости твое'й: %<И= пое'мъ 
настоя'щiй самогла'сенъ, гла'съ s~:%>

%<Д%>не'сь на нб~сjь'хъ гw'рнiя си^лы на'ше 
_е=стество` зря'ще, дивя'щеся стра'ннагw _о='браза 
восхо'ду, недоумjьва'хуся дру'гъ ко дру'гу глаго'люще: 
кто` се'й прише'дый; ви'дяще (л. рп~з w=б.) же своего` 
вл\дку, нб\сная врата` взя'ти повелjьва'ху: съ ни'миже 
непреста'ннw воспои'мъ съ пло'тiю w\т_ону'ду па'ки 
гряду'щаго, jа='кw судiю` всjь'хъ и= бг~а всеси'льна.

%<КАНW'НЫ:%>

%<гла'съ пя'тый, со i=рмосы` на и~: и= четве'ртый, на 
s~.%>

%<Канw'нъ, творе'нiе i=wа'нна мона'ха. Гла'съ _е~.%>

%<Пjь'снь а~.%>

%<I=рмо'съ: С%>п~си'телю бг~у въ мо'ри лю'ди 
немо'крыми нога'ми наста'вльшему, и= фараw'на со 
всево'инствомъ пото'пльшему, тому` _е=ди'ному пои'мъ: 
jа='кw просла'вися.

%<В%>оспои'мъ вси` лю'дiе, на ра'мjьхъ херувi'мскихъ 
возне'сшуся со сла'вою хр\сту`, и= спосади'вшему на'съ 
w=десну'ю _о=ц~а`, пjь'снь побjь'дную: jа='кw 
просла'вися.

%<Х%>ода'тая бг~у и= человjь'кwмъ хр\ста`, ли'цы 
а='гг~льстiи ви'дjьвше, съ пло'тiю въ вы'шнихъ 
о_у=дивля'хуся, согла'снw же воспjьва'ху пjь'снь 
побjь'дную: jа='кw просла'вися.

%<Jа='%>вльшемуся бг~у на горjь` сiна'йстjьй, и= 
зако'нъ да'вшему бг~ови'дцу мwv"се'ю, w\т горы` 
_е=леw'нскiя возне'сшемуся пло'тiю, тому` вси` воспои'мъ: 
jа='кw просла'вися.

%<Бг~оро'диченъ:%>

%<П%>речи'стая мт~и бж~iя, воплоще'ннаго w\т тебе`, и= 
w\т нjь'дръ роди'теля неw\тсту'пльшаго бг~а непреста'ннw 
моли`, w\т вся'кагw w=бстоя'нiя спасти`, jа=`же созда`.

%<Другi'й канw'нъ господи'на i=w'сифа,%> 

%<_е=гw'же краестро'чiе по а=лфави'ту. Во _о=смо'й же, 
и= девя'той пjь'сни: W=%>ди` i=w'сифъ. %<_Е='же _е='сть, 
пjь'снь i=w'сифова, гла'съ д~.%>

%<Пjь'снь а~.%>

%<I=рмо'съ: W\т%>ве'рзу о_у=ста` моя`: (л. рп~и)

%<В%>оскре'слъ _е=си` тридне'венъ, по _е=стеству` 
безсме'ртный, и= jа=ви'лся _е=си` _е=динона'десятимъ, и= 
всjь'мъ о_у=ченикw'мъ, и= восте'клъ _е=си` хр\сте` ко 
_о=ц~у`, _о='блакомъ носи'мь всjь'хъ тво'рче.

%<В%>опiе'тъ jа='вственнw поя` дв~дъ бг~одохнове'нный, 
взы'де гд\сь къ нб\снымъ, въ воскликнове'нiи и= трубы` 
шу'мjь, и= къ началосвjь'тному _о=ц~у` доспjь`.

%<Сла'ва:%>

%<С%>остарjь'вшiйся, гд\си, мi'ръ мно'гими грjьхми`, 
w=бнови'въ стр\стiю твое'ю и= воста'нiемъ твои'мъ, 
возше'лъ _е=си` носи'мь _о='блакомъ къ пренеб_е'снымъ: 
сла'ва сла'вjь твое'й.

%<И= ны'нjь: бг~оро'диченъ:%>

%<В%>л\дку родила` _е=си` всjь'хъ, всенепоро'чная 
вл\дчце, стр\сть во'льную прiи'мшаго, и= возше'дша къ 
своему` _о=ц~у`, _е=гw'же не w=ста'ви, а='ще и= пло'ть 
взя'тъ.

%<Катава'сiа: Б%>ж~е'ственнымъ покрове'нъ, 
медленоязы'чный мра'комъ, и=звитi'йствова бг~опи'санный 
зако'нъ: ти'ну бо w\ттря'съ _о=чесе` о_у='мнагw, ви'дитъ 
су'щаго, и= науча'ется дх~а ра'зуму, хваля` 
бж~е'ственными пjь'сньми.

%<Пjь'снь г~.%>

%<I=рмо'съ: С%>и'лою кр\ста` твоегw` хр\сте`, 
о_у=тверди` мое` помышле'нiе, во _е='же пjь'ти и= 
сла'вити спаси'тельное твое` вознесе'нiе.

%<В%>озше'лъ _е=си` жизнода'вче хр\сте` ко _о=ц~у`, и= 
возне'слъ ро'дъ на'шъ человjьколю'бче, неизрече'ннымъ 
благоутро'бiемъ твои'мъ.

%<Ч%>и'ни а='гг~льстiи сп~се, человjь'ческое 
_е=стество` ви'дjьвше совосходя'щее тебjь`, непреста'ннw 
о_у=дивля'еми воспjьва'ху тя`. (л. рп~и w=б.)

%<О_у=%>жаса'хуся а='гг~льстiи ли'цы хр\сте`, зря'ще 
тя` съ тjьлесе'мъ возне'сшася, и= воспjьва'ху ст~о'е 
твое` вознесе'нiе.

%<_Е=%>стество` человjь'ческое хр\сте`, тлjь'нiемъ 
па'дшее возста'вилъ _е=си`, и= восхо'домъ твои'мъ 
возне'слъ _е=си`, и= съ собо'ю на'съ просла'вилъ _е=си`.

%<Бг~оро'диченъ:%>

%<М%>оли` непреста'ннw ч\стая, произше'дшаго w\т 
ложе'снъ твои'хъ, и=зба'витися пре'лести дiа'воли, 
пою'щымъ тя` мт~рь бж~iю.

%<И='нъ. i=рмо'съ: Т%>воя` пjьсносло'вцы бц\де:

%<В%>озми'те врата` нб\сная, се` прiи'де хр\сто'съ 
цр~ь тва'ри, въ тjь'ло w=бо'лкся земно'е, го'рнjьйшымъ 
глаго'лаху си'ламъ до'льнjьйшыя.

%<В%>зыска'въ хр\сте`, прельще'ннаго пре'лестiю 
sмiе'вою а=да'ма, jа='кw въ сего` w=болкi'йся, возше'лъ 
_е=си`, и= сjь'лъ _е=си` w=десну'ю, jа='кw сопресто'ленъ 
_о=ц~у`, пою'щымъ а='гг~лwмъ тебе`.

%<Сла'ва:%>

%<З%>емля` пра'зднуетъ и= лику'етъ, ра'дуется и= нб~о, 
вознесе'нiемъ дне'сь творца` тва'ри, пред\ъявле'ннw 
соедини'вшагw разстоя^щаяся хотjь'нiемъ.

%<И= ны'нjь: бг~оро'диченъ:%>

%<С%>ме'рти роди'вши разруши'теля, _е=ди'наго 
безсме'ртнаго бг~а, дв~о мт~и всечи'стая: того` при'снw 
о_у=моли`, о_у=мерщвля'ющыя моя^ стра^сти о_у=мори'ти, и= 
спасти' мя.

%<Катава'сiа: Р%>азве'рзе о_у=тро'бы неча'дствовавшiя 
о_у='зы, доса'ду же неудоботерпи'му благоча'дствующiя, 
_е=ди'на моли'тва проро'чицы дре'вле а='нны нося'щiя 
ду'хъ сокруше'нъ, къ си'льному, и= бг~у ра'зумwвъ. (л. 
рп~f)

%<Сjьда'ленъ, гла'съ и~. Подо'бенъ: П%>рему'дрости:

%<В%>сjь'дъ на _о='блаки нб\сныя, w=ста'вивъ ми'ръ 
су'щымъ на земли`, возше'лъ и= сjь'лъ _е=си` w=десну'ю 
_о=ц~а`, jа='кw _е=диносу'щенъ сему` сы'й и= дх~у. а='ще 
бо и= во пло'ти jа=ви'лся _е=си`, но непрело'женъ 
пребы'лъ _е=си`: тjь'мже ча'еши соверше'нiя коне'цъ, 
суди'ти гряды'й на зе'млю мi'ру всему`. правосу'де гд\си, 
пощади` ду'шы на'шя, прегрjьше'нiй w=ставле'нiе да'руя, 
jа='кw бг~ъ ми'лостивъ, рабw'мъ твои'мъ.

%<Сла'ва, и= ны'нjь: то'йже.%> И= чте'нiе пра'здника.

%<Пjь'снь д~.%>

%<I=рмо'съ: О_у=%>слы'шахъ слу'хъ си'лы кр\ста`, 
jа='кw ра'й w\тве'рзеся и='мъ, и= возопи'хъ: сла'ва 
си'лjь твое'й гд\си.

%<В%>озне'слся _е=си` во сла'вjь, а='гг~лwвъ цр~ю`, 
о_у=тjь'шителя на'мъ w\т _о=ц~а` посла'въ. тjь'мже 
вопiе'мъ: сла'ва хр\сте` вознесе'нiю твоему`.

%<Jа='%>кw взы'де сп~съ ко _о=ц~у` съ пло'тiю, 
о_у=диви'шася а='гг~льская вw'инства, и= возопи'ша: 
сла'ва хр\сте` вознесе'нiю твоему`.

%<А='%>гг~льскiя си^лы го'рнjьйшымъ вопiя'ху: врата` 
возми'те, хр\сту` на'шему цр~ю`, _е=го'же воспjьва'емъ 
вку'пjь со _о=ц~е'мъ и= дх~омъ.

%<Бг~оро'диченъ:%>

%<Д%>в~а роди`, и= мт~рняя не позна`: но мт~и о_у='бw 
_е='сть, дв~ою же пребы'сть, ю='же воспjьва'юще, ра'дуйся 
бц\де, взыва'емъ.

%<И='нъ. I=рмо'съ: С%>jьдя'й во сла'вjь:

%<I=%>и~съ жизнода'вецъ прiи'мъ, и=`хже возлюби`, на 
_е=леw'нскую го'ру восхо'дитъ, и= си'хъ бл~гослови`, и= 
(л. рп~f w=б.) _о='блакомъ носи'мь _о='ч~ая нjь'дра 
доспjь`, jа=`же ника'коже бjь` w=ста'вилъ.

%<М%>i'ръ ве'сь пра'зднуетъ ви'димый и= неви'димый: въ 
ра'дости а='гг~ли лику'ютъ, и= чл~вjь'цы славосло'вяще 
непреста'ннw вознесе'нiе, пло'тiю соедини'вшагwся на'мъ 
бла'гостiю.

%<Сла'ва:%>

%<Р%>азруши'вый держа'ву сме'рти jа='кw безсме'ртный 
гд\си, безсме'ртiе всjь^мъ дарова'лъ _е=си` 
человjьколю'бче, и= возне'слся _е=си` во сла'вjь, 
зря'щымъ тя` честны^мъ о_у=ч~нкw'мъ i=и~се всеси'льне.

%<И= ны'нjь: бг~оро'диченъ:%>

%<Б%>л~же'нно чре'во твое` всенепоро'чная бы'сть: 
чре'во бо а='дово пресла'внw и=стощи'вшаго, несказа'ннw 
вмjьсти'ти сподо'билася _е=си`: _е=го'же моли` спасти` 
на'съ пою'щихъ тя`.

%<Катава'сiа: Ц%>р~ю` цр~е'й, jа=ковы'й w\т jа=кова'гw 
_е=ди'нъ сло'ве произше'дый, w\т _о=ц~а` безвино'внагw, 
равномо'щнаго твоего` дх~а а=п\слwмъ и='стиннw посла'лъ 
_е=си`, jа='кw бл~годjь'теля пою'щымъ: сла'ва держа'вjь 
твое'й гд\си.

%<Пjь'снь _е~.%>

%<I=рмо'съ: О_у='%>тренююще вопiе'мъ ти` гд\си, спаси' 
ны: ты' бо _е=си` бг~ъ на'шъ, ра'звjь бо тебе` и=но'гw не 
зна'емъ.

%<И=%>спо'лнивъ весе'лiя вся'ч_еская мл\стиве, къ 
гw'рнимъ си'ламъ съ пло'тiю прише'лъ _е=си`.

%<А='%>гг~льскiя си^лы взе'млема тебе` ви'дjьвше, 
врата`, взыва'ху цр~ю` на'шему, возми'те.

%<А=%>п\сли ви'дjьвше возвыша'ема сп~са, съ тре'петомъ 
взыва'ху цр~ю` на'шему: сла'ва тебjь`. (л. р~ч)

%<Бг~оро'диченъ:%>

%<Д%>в~у по рождествjь` пое'мъ тя` бц\де, ты' бо бг~а 
сло'ва пло'тiю мi'рови родила` _е=си`.

%<И='нъ. I=рмо'съ: О_у=%>жасо'шася вся'ч_еская:

%<О_у=%>мертви'въ сме'рть твое'ю сме'ртiю гд\си, 
взе'мъ и=`хже возлюби'лъ _е=си`, возше'лъ _е=си` на 
ма'сличную го'ру ст~у'ю, и= w\тту'ду восте'клъ _е=си` 
хр\сте` къ твоему` роди'телю, _о='блакомъ носи'мь.

%<С%>тра'нно твое` рж\ство`, стра'нно твое` 
воскресе'нiе, стра'нно и= стра'шно твое` жизнода'вче, 
_е='же w\т горы` бж~е'ственное вознесе'нiе, _е='же 
и=з\ъwбразу'я и=лiа` четвероко'нный восхожда'ше, 
воспjьва'я тя` человjьколю'бче.

%<Сла'ва:%>

%<З%>ря'щымъ а=по'столwмъ вjьща'ху а='гг~ли: му'жiе 
галiле'йстiи, что` чудите'ся вознесе'нiю жизнода'вца 
хр\ста`: се'й прiи'детъ па'ки на зе'млю суди'ти мi'ру 
всему`, jа='кw судiя` пра'веднjьйшiй.

%<И= ны'нjь: бг~оро'диченъ:%>

%<Д%>в~у сохрани'въ тя` по рж\ствjь` нетлjь'нну, 
восхо'дитъ хр\сто'съ ко _о=ц~у` бг~ороди'тельнице, 
_е=го'же не w=ста'ви, а='ще и= пло'ть прiя'тъ и=з\ъ 
тебе`, мы'сленную же и= w=душевле'нную, за мл\сть 
неизрече'нную.

%<Катава'сiа: Р%>jьши'тельное w=чище'нiе грjьхw'въ, 
_о=гнедохнове'нную прiими'те дх~а ро'су, _w ча'да 
свjьто_обра'зная цр~кw'вная. ны'нjь w\т сiw'на бо и=зы'де 
зако'нъ, я=зыко_огне_обра'зная дх~а бл~года'ть.

%<Пjь'снь s~.%>

%<I=рмо'съ: W=%>бы'де мя` бе'здна, гро'бъ мнjь` ки'тъ 
бы'сть, (л. р~ч w=б.) а='зъ же возопи'хъ къ тебjь` 
человjьколю'бцу, и= спасе' мя десни'ца твоя` гд\си.

%<В%>зыгра'шася а=п\сли, зря'ще на высоту` дне'сь 
зижди'теля взе'млема, о_у=пова'нiемъ дх~а, и= стра'хомъ 
зовя'ху: сла'ва восхо'ду твоему`.

%<П%>редста'ша а='гг~ли, вопiю'ще хр\сте` 
о_у=ченикw'мъ твои'мъ: и='мже _о='бразомъ ви'дjьсте 
хр\ста` восходя'ща съ пло'тiю, па'ки прiи'детъ пра'ведный 
всjь'хъ судiя`.

%<Jа='%>кw ви'дjьша тя` сп~се на'шъ нб\сныя си^лы, на 
высоту` взе'млема съ тjь'ломъ, взыва'ху, глаго'люще: 
вели'ко вл\дко, человjьколю'бiе твое`.

%<Бг~оро'диченъ:%>

%<К%>упину' тя неwпали'мую, и= го'ру, и= лjь'ствицу 
w=душевле'нную, и= две'рь нб\сную досто'йнw сла'вимъ 
мр~i'е сла'вная, правосла'вныхъ похвало`.

%<И='нъ. I=рмо'съ: Б%>ж~е'ственное сiе` и= 
всечестно'е:

%<Д%>а ка'плютъ на'мъ свы'ше _о='блацы весе'лiе 
вjь'чное, хр\сто'съ бо, _о='блакомъ jа='кw херувi'мы 
носи'мый, къ своему` _о=ц~у` восхо'дитъ дне'сь.

%<П%>ло'ти jа=ви'вся подо'бiемъ, пре'жде разстоя^щаяся 
собра'лъ _е=си` во _е=ди'но человjьколю'бче, и= 
возне'слся _е=си` ще'дре въ нб\сная, зря'щымъ тя` 
о_у=ченикw'мъ твои'мъ.

%<Сла'ва: Ч%>то` червле'ны ри^зы пло'ти 
соедини'вшагwся дебельству`; ст~i'и а='гг~ли хр\ста` 
зря'ще вjьща'ху, стра'сти честны'я бж~е'ств_енныя нося'ща 
_о='бразы.

%<И= ны'нjь: бг~оро'диченъ:%>

%<П%>ое'мъ _о=трокови'це зача'тiе, пое'мъ твое` 
неизрече'нное (л. рч~а) рж\ство`, и='мже и=зба'вихомся 
чи'стая тли` и= w=sлобле'нiя, и= мра'чнагw а='дова 
затворе'нiя.

%<Катава'сiа: W=%>чище'нiе на'мъ хр\сте` и= сп~се'нiе 
вл\дко, возсiя'лъ _е=си` w\т дв~ы, да jа='кw проро'ка w\т 
sвjь'ря морска'гw пе'рсей i=w'ну, w\т тли` и=схити'ши 
всего` а=да'ма всеро'дна па'дшаго.

%<Конда'къ самогла'сенъ, гла'съ s~:%>

%<_Е='%>же w= на'съ и=спо'лнивъ смотре'нiе, и= jа=`же 
на земли` соедини'въ нб\снымъ, возне'слся _е=си` во 
сла'вjь хр\сте` бж~е на'шъ, ника'коже w\тлуча'яся, но 
пребыва'я неw\тсту'пный, и= вопiя` лю'бящымъ тя`: а='зъ 
_е='смь съ ва'ми, и= никто'же на вы`.

%<I='косъ:%>

%<Jа=`%>же земли` на земли` w=ста'вившiи, jа=`же 
пе'п_ельная пе'рсти о_у=ступа'ющiи, прiиди'те 
воспря'немъ, и= на высоту` возведе'мъ _о='чи и= мы^сли, 
впери'мъ ви'ды, вку'пjь чу^вства, на нб\сная врата` 
сме'ртнiи, непщу'имъ бы'ти въ ма'сличной горjь`, и= 
взира'ти на и=збавля'ющаго на _о='блацjьхъ носи'ма. 
w\т_ону'ду бо гд\сь на нб~са` востече`, и= та'мw 
даролюбе'зны да'ры раздая` а=п\слwмъ свои'мъ, 
о_у=тjь'шивъ я=` jа='кw _о=ц~ъ, и= о_у=тверди'въ я=`, 
наста'вивъ jа='кw сынw'въ, и= рече` къ ни'мъ: не 
разлуча'юся ва'съ, а='зъ _е='смь съ ва'ми, и= никто'же на 
вы`.

%<Сv"на_кса'рь на вознесе'нiе гд\са бг~а и= сп~са 
на'шегw i=и~са хр\ста`.%>

%<Стiхи`: W=%>десну'ю сjь'лъ _е=си` _о=ц~а` сло'ве:

%<В%>jь'ру о_у=ченикw'мъ и=звjь'стншую показа'вый.

%<В%>ъ то'йже де'нь, въ четверто'къ шесты'я недjь'ли 
по па'сцjь, вознесе'нiе пра'зднуемъ гд\са бг~а и= сп~са 
на'шегw i=и~са хр\ста`. Поне'же бо со о_у=ченики` пре'жде 
стра'сти пребыва'я, всест~а'гw дх~а (л. рч~а w=б.) 
w=бjьща` прише'ствiе, ре'къ: поле'зно _е='сть, да а='зъ 
и=ду`: а='ще бо а='зъ не и=ду`, о_у=тjь'шитель не 
прiи'детъ. И= па'ки: _е=гда' же прiи'детъ _о='нъ, 
научи'тъ ва'съ на всю` и='стину. По воскресе'нiи же и=з\ъ 
ме'ртвыхъ, во дне'хъ четы'редесятихъ jа=вля'яся и=`мъ, не 
вку'пjь, но _о=собопребыва'нiемъ jа=ды'й съ ни'ми и= 
пiя`, и=звjь'стнjьйшее воскресе'нiе представля'я. 
Коне'чнjье мнw'га w= цр\ствiи бж~iи w=бjьтова'въ, 
заповjь'даше си^мъ w\т i=ерусали'ма не w\тлуча'тися, но 
та'мw пребыва'ти, прест~а'гw дх~а прише'ствiя жда'ти, и= 
тjь'мъ креща'_емымъ: водо'ю бо бя'ше и= _е=ди'ною пре'жде 
креще'нiе w\т i=wа'нна, а='ще и= по'слjьжде _е=пiфа'нiй 
кv'прскiй повjьствова`: jа='кw бг~осло'въ о_у='бw 
i=wа'ннъ бц\ду крести`, пе'тръ же и= то'й и= про'чыя 
а=по'столы. Заповjь'да же и='мъ пребыва'ти во 
i=ерусали'мjь, да та'мw пре'жде про'повjьдь _е=v\глiа 
и=звjьсти'тся, да не ка'кw въ чужда^я w\тше'дше мjьста`, 
о_у=до'бнw w=бо'лгани бу'дутъ, и= jа='кw до'лжно бя'ше, 
jа='кw во'инwмъ нjь'кимъ w\тсю'ду о_у=гото'витися 
_о=ру'жiемъ дх~а, и= та'кw на бра'нь поити` вра^гъ 
хр\сто'выхъ. Но поне'же вре'мя наста` вознесе'нiя, 
возво'дитъ о_у=`бо и=`хъ на го'ру _е=леw'нскую: 
нарица'ется же си'це, зане` мно'жайшими ма'слинами 
насажде'на бjь`. и= глаго'лавъ и=`мъ w= _е='же въ концjь` 
сегw` проповjь'данiя: _е=ще' же и= w= непостижи'момъ 
свое'мъ цр\ствiи въ бу'дущемъ, поне'же и= _о='нjьхъ не 
и=скуша'ти _е=го` хотя'щихъ зря'ще, су'щей та'мw и= 
пречи'стjьй _е=гw` ма'тери, приставля'етъ а='гг~лы и=`мъ, 
на нб~са` восхожде'нiе показу'ющыя. И= зря'щымъ о_у='бw 
взя'тся w\т среды` и='хъ, _о='блаку _о='нагw под\ъи'мшу, 
и= та'кw w\т а='гг~лъ предсыла'емь, повелjьва'ющихъ 
дру'гъ дру'гу нб\сныхъ двере'й взя'тiе, и= дивя'щихся 
_е='же w\т крове'й пло'ти _е=гw` червле'нному, взы'де и= 
сjь'де w=десну'ю _о=ц~а`, w=божи'въ пло'ть и= дерзну` 
глаго'лати, сотвори'въ сiю` ку'пнw бж~е'ственную, _е='юже 
мы` примири'хомся, дре'внjьй враждjь` разруши'вшейся. 
А=п\слwмъ о_у='бw а='гг~ли въ ви'дjь муже'й предста'ша 
глаго'люще: му'жiе галiле'йстiи, что` стоите` дивя'щеся, 
и= на нб~о взира'юще; се'й _е=го'же ви'дите съ пло'тiю 
бг~а i=и~са, се'й прiи'детъ па'ки съ пло'тiю jа='вjь: 
_о=ба'че не jа='коже пе'рвjье, о_у=бо'зjь же и= 
молчали'внjь, но со сла'вою вели'кою, jа='коже ны'нjь 
зрите` w\т а='гг~лъ провожда'ема. Тогда` а=п\сли (л. 
рч~в) _е='же взира'ти w=ста'вльше, возврати'шася w\т 
горы` _е=леw'нъ: бли'зъ же сiя` _е='сть w\т i=ерусали'ма 
двjь` ты'сящи и= четы'редесять ножны'хъ сто'пъ, 
разстоя'щи _е='й: се' бо _е='сть суббw'тjь пу'ть. Си'це 
же о_у=зако'нено бы'сть мwv"се'емъ на толи'кw сто'пъ въ 
суббw'ту ходи'ти, зане'же и= сjь'нь свидjь'нiя, 
толи'цjьми стопа'ми но'гу бя'ше w\тстоя'щи w\т 
i=уде'йскагw полка`. Возмо'жно бо бjь` нjь^кимъ та'мw въ 
суббw'ту ходи'ти поклони'тися, и= не вя'щшее ше'ствiе 
протяза'ти, сегw` ра'ди нарече'ся и= суббw'ты пу'ть. 
Мни'тся же нjь^кимъ w\тсю'ду, jа='кw и= хр\сто'во 
вознесе'нiе въ суббw'ту бы'сть, _о=ба'че погрjьши'ша. 
Возвра'щшеся же а=п\сли внидо'ша въ го'рницу, въ не'йже 
бjь'ша соше'дшеся съ мv"роно'сицами жена'ми, и= мт~рiю 
сло'ва, посто'мъ и= мл~твами, и= моле'нiемъ 
о_у=пражня'ющеся, и= наше'ствiя всест~а'гw дх~а 
w=жида'юще, jа='коже бjь` w=бjьща'нiе. Вознесы'йся во 
сла'вjь хр\сте` бж~е, поми'луй на'съ. а=ми'нь.

%<Пjь'снь з~.%>

%<I=рмо'съ: В%>ъ пещи` _о='гненнjьй пjьсносло'вцы 
спасы'й _о='троки, блг\све'нъ бг~ъ _о=т_е'цъ на'шихъ.

%<Н%>а _о='блацjьхъ свjь'та вознесы'йся, и= спасы'й 
мi'ръ, бл~гослове'нъ бг~ъ _о=т_е'цъ на'шихъ.

%<Н%>а ра'му сп~се, заблу'ждшее взе'мъ _е=стество`, 
возне'сся, бг~у и= _о=ц~у` приве'лъ _е=си`.

%<В%>озше'дый во пло'ти къ безпло'тному _о=ц~у`, 
бл~гослове'нъ бг~ъ _о=т_е'цъ на'шихъ.

%<О_у=%>мерщвле'ное на'ше грjьхо'мъ _е=стество` 
взе'мъ, твоему` сво'йственному _о=ц~у` сп~се приве'лъ 
_е=си`.

%<Бг~оро'диченъ:%>

%<W\т%> дв~ы ро'ждся, ю='же бц\ду содjь'лалъ _е=си`, 
бл~гослове'нъ бг~ъ _о=т_е'цъ на'шихъ.

%<И='нъ. i=рмо'съ: Н%>е послужи'ша тва'ри:

%<С%>вjь'тлый тя` свjь'тъ су'ща, под\ъя'тъ _о='блакъ 
гд\си, w\т (л. рч~в w=б.) земли` па'че о_у=ма` 
воспрiе'млема и= нб\снiи собо'ри восхвали'ша со а=п\слы, 
глаго'люще: бж~е бл~гослове'нъ _е=си`.

%<Р%>ука'ма вси` ра'дующеся воспле'щимъ, вознесе'нiемъ 
хр\сто'вымъ, и= воскли'кнемъ: взы'де бг~ъ во гла'сjь 
тру'бнjь, и= сjь'де w=десну'ю, jа='кw сопресто'ленъ 
_о=ц~у` во вjь'ки.

%<Сла'ва:%>

%<П%>оя` дре'вле мwv"се'й вели'кiй, взыва'ше: да 
покло'нятся восходя'щу хр\сту` нб\снiи а='гг~ли, jа='кw 
всjь'хъ цр~ю`, _е=му'же зове'мъ: _о=тц_е'въ гд\си и= бж~е 
блг\све'нъ _е=си`.

%<И= ны'нjь: бг~оро'диченъ:%>

%<_W%> чуде'съ пресла'вныхъ! ка'кw вмjьсти'ла _е=си` 
бг~а невмjьсти'маго бг~ора'дованная, пло'тiю 
w=бнища'вшаго, со сла'вою мно'гою въ неб_е'сная 
возне'сшагося дне'сь, и= w=живи'вшаго человjь'ки;

%<Катава'сiа: С%>огла'сная возшумjь` _о=рга'нская 
пjь'снь, почита'ти златосотворе'нный безду'шный 
и=стука'нъ: о_у=тjь'шителева же свjьтоно'сная бл~года'ть 
почеству'етъ, _е='же вопи'ти: тр\оце _е=ди'ная, 
равноси'льная, безнача'льная, бл~гослове'на _е=си`.

%<Пjь'снь и~.%>

%<I=рмо'съ: И=%>з\ъ _о=ц~а` пре'жде вjь'къ рожде'ннаго 
сн~а, и= бг~а, и= въ послjь^дняя лjь^та воплоще'ннаго w\т 
дв~ы мт~ре, свяще'нницы по'йте, лю'дiе превозноси'те во 
вся` вjь'ки.

%<В%>о двою` сущ_еству` возлетjь'вшаго жизнода'вца 
хр\ста` на небеса` со сла'вою, и= _о=ц~у` сосjьдя'щаго, 
сщ~е'нницы по'йте, лю'дiе превозноси'те во вся` вjь'ки.

%<W\т%> рабо'ты i='дwльскiя тва'рь и=зба'вившаго, и= 
предста'вившаго ту` свобо'дну твоему` _о=ц~у`, тебе` 
сп~се пое'мъ, и= тебе` превозно'симъ во вся` вjь'ки. (л. 
рч~г)

%<С%>вои'мъ схожде'нiемъ низложи'вшаго супоста'та, и= 
свои'мъ возше'ствiемъ возне'сшаго человjь'ки, свяще'нницы 
по'йте, лю'дiе превозноси'те во вся` вjь'ки.

%<Бг~оро'диченъ:%>

%<Х%>ерувi'мwвъ превы'шшая jа=ви'лася _е=си` бц\де 
чи'стая, во чре'вjь твое'мъ си'ми носи'маго носи'вшая: 
_е=го'же со безпло'тными, человjь'цы славосло'вимъ во 
вся` вjь'ки.

%<И='нъ. I=рмо'съ: _О='%>троки благочести^выя:

%<Jа=%>ви'шася о_у='мове а=п\слwмъ въ вознесе'нiи, и= 
вjьща'ху: что` взира'юще стоите` дивя'щеся; се'й 
восходя'й въ неб_е'сная, прiи'детъ и= па'ки суди'ти и=`же 
на земли` человjь'кwмъ, судiя` сы'й _е=ди'нъ.

%<Д%>ади'мъ бг~у вели'чiе, хвалы` согла'сiе 
воскли'кнемъ, воспои'мъ, лику'имъ, рука'ми же 
воспле'щимъ: взы'де бг~ъ на'шъ на нб~са` w\т земли`, 
а='гг~лwмъ, а=рха'гг~лwмъ пою'щымъ сего`, jа='кw вл\дку 
и= творца` всjь'хъ.

%<Б%>л~гослови'мъ _о=ц~а`, и= сн~а, и= ст~а'го дх~а, 
гд\са.

%<В%>зя'тся превы'ше а='гг~лъ _е=стество` на'ше, 
дре'вле w\тпа'дшее, и= на пр\сто'лjь посажде'но бы'сть 
бж~е'ственнjь, па'че смы'сла: прiиди'те торжеству'имъ и= 
воззове'мъ: гд\са по'йте дjьла`, и= превозноси'те во вся^ 
вjь'ки.

%<И= ны'нjь:%>

%<С%>е` сн~ъ тво'й бц\де, плjьни'въ кр\сто'мъ свои'мъ 
сме'рть, воскре'се тридне'венъ, и= о_у=ченикw'мъ свои'мъ 
jа='влься, востече` къ нб\снымъ: съ ни'миже тебjь` 
покланя'ющеся пое'мъ и= славосло'вимъ во вся` вjь'ки.

%<Та'же, Х%>ва'лимъ, бл~гослови'мъ, покланя'емся:

%<Катава'сiа: Р%>азрjьша'етъ о_у='зы, и= w=роша'етъ 
пла'мень, (л. рч~г w=б.) трисвjь'тлый бг~онача'лiя 
_о='бразъ: пою'тъ _о='троцы, благослови'тъ же _е=ди'наго 
сп~са и= вседjь'теля, jа='кw благодjь'теля сотворе'нная 
вся'ческая тва'рь.

%<Честнjь'йшую: не пое'мъ, но пое'мъ припjь'въ:%>

%<В%>елича'й душе` моя`, возне'сшагося w\т земли` на 
нб~о, хр\ста` жизнода'вца.

%<Пjь'снь f~.%>

%<I=рмо'съ: Т%>я` па'че о_у=ма` и= словесе` мт~рь 
бж~iю, въ лjь'то безлjь'тнаго неизрече'ннw ро'ждшую 
вjь'рнiи _е=диному'дреннw велича'емъ.

%<Т%>ебе` и=зба'вителя мi'ра хр\ста` бг~а, а=п\сли 
ви'дяще бж~е'ственнw возвыша'ема, со стра'хомъ и=гра'юще 
велича'ху.

%<Т%>вою` w=божи'вшуюся пло'ть зря'ще хр\сте`, на 
высотjь` а='гг~ли, дру'гъ ко дру'гу глаго'лаху: 
вои'стинну се'й _е='сть бг~ъ на'шъ.

%<Т%>ебе` безпло'тныхъ чи'нове хр\сте` бж~е, на 
_о='блацjьхъ взе'млема ви'дяще, взыва'ху: сла'вы цр~ю`, 
врата` возми'те.

%<Т%>ебе` соше'дшаго да'же до послjь'днихъ земли`, и= 
человjь'ка спа'сшаго, и= восхожде'нiемъ твои'мъ 
возвы'сившаго, сего` велича'емъ.

%<Бг~оро'диченъ:%>

%<Р%>а'дуйся бц\де мт~и хр\ста` бг~а: _е=го'же родила` 
_е=си`, дне'сь w\т земли` возноси'ма со а=п\слы зря'щи, 
возвелича'ла _е=си`.

%<Вторы'й припjь'въ:%>

%<А='%>гг~ли восхожде'нiе вл\дки зря'ще о_у=жаса'хуся, 
ка'кw со сла'вою взя'тся w\т земли` на гw'рняя.

%<И='нъ. I=рмо'съ: В%>ся'къ земноро'дный:

%<_W%> дарw'въ па'че постиже'нiя! _w та'инства 
стра'шнагw! (л. рч~д) всjь'ми бо влады'чествуяй, w\т 
земли` w\тходя` къ нб\снымъ, о_у=ченикw'мъ посла` дх~а 
свята'го, просвjьти'вшаго си'хъ смы'слъ, и= _о='гненны 
сотвори'вшаго благода'тiю.

%<П%>олцы` о_у=чени'честiи, гд\сь рече`, вы` сjьди'те 
во i=ерусали'мjь: и= а='зъ низпослю` ва'мъ о_у=тjь'шителя 
друга'го, _о=ц~у` сопресто'льна и= мнjь` равноче'стна, 
_е=го'же ви'дите взима'ема, и= _о='блакомъ свjь'тлымъ 
носи'ма.

%<В%>зя'тся jа='вjь великолjь'пiе вы'ше нб~съ, пло'тiю 
w=бнища'вшагw, и= сосjьдjь'нiемъ _о=ц~а` почте'ся 
_е=стество` на'ше w\тпа'дшее: торжеству'имъ, и= согла'снw 
вси` воскли'кнемъ, воспле'щимъ рука'ми ра'дующеся.

%<Бг~оро'диченъ:%>

%<С%>вjь'тъ w\т свjь'та возсiя'вый всенепоро'чная, 
и=з\ъ тебе` возсiя`, и= че'рность безбо'жiя всю` 
разруши`, и= въ нощи` спя'щихъ просвjьти`. сегw` ра'ди 
вси` по до'лгу тя` во вjь'ки при'снw о_у=блажа'емъ.

%<Катава'сiа: Р%>а'дуйся цр~и'це, мт~родjь'вственная 
сла'во: вся'ка бо о_у=добоwбраща'тельная благоглаго'ливая 
о_у=ста` витi'йствовати не мо'гутъ, тебе` пjь'ти 
досто'йнw: низумjьва'етъ же о_у='мъ вся'къ, твое` 
рождество` разумjь'ти. тjь'мже тя` согла'снw сла'вимъ.

%<_Е=_ксапостiла'рiй самогла'сенъ:%>

%<О_у=%>ченикw'мъ зря'щымъ тя`, возне'слся _е=си` 
хр\сте` ко _о=ц~у` сосjьдя`, а='гг~ли предтеку'ще 
зовя'ху: возми'те врата`, возми'те, цр~ь бо взы'де къ 
нача'льному свjь'ту сла'вы. %<[Три'жды.]%>

%<На %[хвали'техъ%], В%>ся'кое дыха'нiе: %<поста'вимъ 
стiхи` д~ и= пое'мъ стiхи^ры, гла'съ а~. Подо'бенъ: 
Н%>б\сныхъ чинw'въ:

%<А='%>гг~льски и=`же въ мi'рjь торжеству'имъ, на 
престо'лjь (л. рч~д w=б.) сла'вы бг~у носи'мому, 
взыва'юще пjь'нiе: ст~ъ _е=си` _о='ч~е нб\сный, 
соприсносу'щный сло'ве, ст~ъ _е=си` и= дш~е всест~ы'й.

%<Н%>ача'льницы а='гг~лwвъ смотря'юще, сп~се, 
восхожде'нiя стра'нное, недоумjьва'хуся дру'гъ ко дру'гу: 
что` видjь'нiе сiе`; человjь'къ о_у='бw зра'комъ 
ви'димый, jа='коже бг~ъ, превы'ше небе'съ съ пло'тiю 
восхо'дитъ.

%<Г%>алiле'ане зря'ще тя` вознесе'нна, w\т ма'сличныя 
горы` съ тjь'ломъ сло'ве, слы'шаху а='гг~лwвъ вопiю'щихъ 
и=`мъ: что` стоите` зря'ще; се'й прiи'детъ па'ки съ 
пло'тiю, и='мже _о='бразомъ ви'дjьсте.

%<Повторя'юще а~-ю.%>

%<Сла'ва, и= ны'нjь, гла'съ в~:%>

%<Р%>оди'лся _е=си` jа='кw са'мъ восхотjь'лъ _е=си`, 
jа=ви'лся _е=си` jа='кw са'мъ и=зво'лилъ _е=си`: 
пострада'лъ _е=си` пло'тiю бж~е на'шъ, и=з\ъ ме'ртвыхъ 
воскре'слъ _е=си` попра'въ сме'рть. возне'слся _е=си` во 
сла'вjь, вся'ч_еская и=сполня'яй, и= посла'лъ _е=си` 
на'мъ дх~а бж~е'ственнаго, _е='же воспjьва'ти и= сла'вити 
твое` бж~ество`.

%<Славосло'вiе вели'кое. Дае'тся и= ст~ы'й _е=ле'й 
бра'тiи. И= поуче'нiе студi'тово. И= ча'съ а~-й въ 
притво'рjь. И= соверше'нный w\тпу'стъ.%>

%<На %[лiтургi'и%] пое'мъ настоя'щыя а=нтiфw'ны, _псало'мъ 
м~s, гла'съ в~: В%>си` jа=зы'цы восплещи'те рука'ми, 
воскли'кните бг~у гла'сомъ ра'дованiя. %<М%>оли'твами 
бц\ды сп~се спаси` на'съ. %<Стi'хъ в~: Jа='%>кw гд\сь 
вы'шнiй стра'шенъ, цр~ь ве'лiй по все'й земли`. 
%<М%>оли'твами бц\ды: %<Стi'хъ г~: П%>окори` лю'ди на'мъ 
и= jа=зы'ки под\ъ но'ги на'шя. %<М%>оли'твами бц\ды: 
%<Стi'хъ д~: В%>зы'де бг~ъ въ воскликнове'нiи, гд\сь во 
гла'сjь тру'бнjь. %<М%>оли'твами бц\ды сп~се спаси` 
на'съ. %<Сла'ва, и= ны'нjь:%> (л. рч~_е) %<М%>оли'твами 
бц\ды сп~се спаси` на'съ. %<А=нтiфw'нъ в~, _псало'мъ м~з, 
гла'съ в~. Стi'хъ а~: В%>е'лiй гд\сь и= хва'ленъ sjьлw`, 
во гра'дjь бг~а на'шегw въ горjь` ст~jь'й _е=гw`. 
%<С%>п~си` на'съ сн~е бж~iй, вознесы'йся во сла'вjь, 
пою'щыя ти`: %<А=%>ллилу'iа. %<Стi'хъ в~: Г%>о'ры 
сiw'нскiя, р_е'бра сjь'верова, гра'дъ цр~я` вели'кагw. 
%<С%>паси` на'съ сн~е бж~iй: %<Стi'хъ г~: Б%>г~ъ въ 
тя'жестjьхъ _е=гw` зна'емь _е='сть, _е=гда` заступа'етъ 
и=`. %<С%>паси` на'съ сн~е бж~iй, вознесы'йся: %<Стi'хъ 
д~: Jа='%>кw се` цр~iе зе'мстiи собра'шася, снидо'шася 
вку'пjь: %<С%>паси` на'съ сн~е бж~iй, вознесы'йся: 
%<Сла'ва, и= ны'нjь: _Е=%>диноро'дный сн~е: %<А=нтiфw'нъ 
г~, _псало'мъ м~и, гла'съ д~. Стi'хъ а~. О_у=%>слы'шите 
сiя^ вси` jа=зы'цы, внуши'те вси` живу'щiи по 
вселе'ннjьй. %<Тропа'рь, гла'съ д~: В%>озне'слся _е=си` 
во сла'вjь хр\сте` бж~е на'шъ: %<Стi'хъ в~: 
З%>емноро'днiи же и= сы'нове человjь'честiи, вку'пjь 
бога'тъ и= о_у=бо'гъ. %<Тропа'рь: В%>озне'слся _е=си` во 
сла'вjь: %<Стi'хъ г~: О_у=%>ста` моя` возглаго'лютъ 
прему'дрость, и= поуче'нiе се'рдца моегw` ра'зумъ. 
%<Тропа'рь: В%>озне'слся _е=си` во сла'вjь: %<Стi'хъ д~: 
П%>риклоню` въ при'тчу о_у='хо мое`, w\тве'рзу во 
_псалти'ри гана'нiе мое`. %<Тропа'рь: В%>озне'слся 
_е=си`: %<Вхо'дный: В%>зы'де бг~ъ въ воскликнове'нiи, 
гд\сь во гла'сjь тру'бнjь. %<Тропа'рь: В%>озне'слся 
_е=си`: %<Сла'ва, и= ны'нjь: конда'къ: _Е='%>же w= на'съ 
и=спо'лнивъ: %<Та'же трист~о'е. Прокi'менъ, гла'съ з~: 
В%>ознеси'ся на небеса` бж~е, и= по все'й земли` сла'ва 
твоя`. %<Стi'хъ: Г%>ото'во се'рдце мое` бж~е, гото'во 
се'рдце мое`: воспою` и= пою` во сла'вjь мое'й. %<А=п\слъ 
въ дjья'нiихъ, зача'ло а~: П%>е'рвое о_у='бw сло'во 
сотвори'хъ: %<А=ллилу'iа, гла'съ в~: В%>зы'де бг~ъ въ 
воскликнове'нiи, гд\сь во гла'сjь тру'бнjь. %<Стi'хъ: 
В%>си` jа=зы'цы восплещи'те рука'ми, воскли'кните бг~у 
гла'сомъ ра'дованiя. %<_Е=v\глiе луки`, зача'ло рд~_i:%> 
(л. рч~_е w=б.) %<В%>оскре'съ i=и~съ w\т ме'ртвыхъ, и= 
ста` посредjь` о_у=ч_ени'къ свои'хъ: %<За Д%>осто'йно, 
%<пое'мъ и= до w\тда'нiя i=рмо'съ: Т%>я` па'че о_у=ма`: 
%<Прича'стный: В%>зы'де бг~ъ въ воскликнове'нiи, гд\сь во 
гла'сjь тру'бнjь. %<А=%>ллилу'iа, %<три'жды.%>

%<На трапе'зjь ве'лiе о_у=тjьше'нiе бра'тiи.%>

%<Въ четверто'къ ве'чера вознесе'нiя,%>

%<каfi'смы не глаго'лемъ: а='ще ли гдjь` всено'щное не 
бы'сть, каfi'сму глаго'лемъ рядову'ю.%>

%<На Г%>д\си воззва'хъ: %<поста'вимъ стiхw'въ s~: и= 
пое'мъ стiхи^ры самогла'сны пра'здника г~. и= мине'и 
г~.%>

%<Пра'здника, гла'съ а~:%>

%<В%>озше'дъ на нб~са`, w\т_ону'дуже и= соше'лъ 
_е=си`, не w=ста'ви на'съ си'рыхъ гд\си: да прiи'детъ 
тво'й дх~ъ, нося` ми'ръ мi'рови, покажи` сыновw'мъ 
человjь'ч_ескимъ дjьла` си'лы твоея`, гд\си 
человjьколю'бче.

%<В%>озше'лъ _е=си` хр\сте` къ безнача'льному _о=ц~у` 
твоему`, неwпи'санныхъ _е=гw` нjь'дръ не разлучи'выйся, 
и= прило'гъ си'лы хвале'нiя трист~а'гw не прiя'ша, но 
_е=ди'нагw сн~а и= по вочеловjь'ченiи позна'ша тя` гд\си, 
_е=диноро'дна _о=ц~у`: во мно'жествjь щедро'тъ твои'хъ 
поми'луй на'съ.

%<А='%>гг~ли твои` гд\си, а=п\слwмъ глаго'лаху: му'жiе 
галiле'йстiи, что` стоите`, зря'ще на нб~о; се'й _е='сть 
хр\сто'съ бг~ъ, вознесы'йся w\т ва'съ на нб~о, то'й 
прiи'детъ па'ки, и='мже _о='бразомъ ви'дjьсте _е=го` 
и=ду'ща на нб~о: послужи'те _е=му` въ преподо'бiи и= 
пра'вдjь. (л. рч~s)

%<Сла'ва: ст~а'гw, а='ще и='мать, а='ще же ни`:%>

%<Сла'ва, и= ны'нjь: гла'съ в~:%>

%<Р%>оди'лся _е=си` jа='кw са'мъ восхотjь'лъ _е=си`, 
jа=ви'лся _е=си` jа='кw са'мъ и=зво'лилъ _е=си`: 
пострада'лъ _е=си` пло'тiю бж~е на'шъ, и=з\ъ ме'ртвыхъ 
воскре'слъ _е=си` попра'въ сме'рть: возне'слся _е=си` во 
сла'вjь, вся'ч_еская и=сполня'яй, и= посла'лъ _е=си` 
на'мъ дх~а бж~е'ственнаго, _е='же воспjьва'ти и= сла'вити 
твое` бж~ество`.

%<Вхо'дъ. С%>вjь'те ти'хiй: %<Прокi'менъ вели'кiй, 
гла'съ з~: Б%>г~ъ на'шъ на нб~си` и= на земли`, вся^ 
_е=ли^ка восхотjь` сотвори`. %<Стi'хъ: В%>о и=схо'дjь 
i=и~левjь w\т _е=гv'пта, до'му i=а'кwвля: %<Стi'хъ: 
М%>о'ре ви'дjь и= побjьже`, i=_орда'нъ возврати'ся 
вспя'ть. %<Стi'хъ: Ч%>то' ти _е='сть мо'ре, jа='кw 
побjь'гло _е=си`; и= тебjь` i=_орда'не, jа='кw 
возврати'лся _е=си` вспя'ть; %<И= па'ки: Б%>г~ъ на'шъ на 
нб~си` и= на земли`: %<_Е=кт_енiи`: Р%>це'мъ вси`: 
%<И=%>спо'лнимъ вече'рнюю моли'тву:

%<На %[стiхо'внjь%] стiхи^ры, гла'съ в~.%>

%<Подо'бенъ: _Е=%>гда` w\т дре'ва:

%<Г%>лаго'летъ и='же вся'ч_еская и=сполня'яй, ко 
о_у=ченикw'мъ на го'ру _е=леw'нскую возше'дъ: 
прибли'жися, _w дру'зи мои`, восхожде'нiя вре'мя, ше'дше 
научи'те jа=зы'ки сло'ву, _е='же слы'шасте w\т гла'са 
моегw`. тогда` возне'слся _е=си` (л. рч~s w=б.) во 
сла'вjь jа='коже на колесни'цjь: тjь'мже тре'петомъ 
а=п\столи о_у=жаса'хуся.

%<Стi'хъ: В%>си` jа=зы'цы восплещи'те рука'ми:

%<_Е=%>гда` мт~ри со о_у=ченики` спутеше'ствующымъ 
дру'гъ дру'гу въ виfа'нiю хр\сте`, возне'слъ _е=си` 
ру'цjь твои`, во бл~гослове'нiе и='хъ, и= внегда` 
благослови'ти и=`хъ, _о='блакъ свjь'та w\т _о=че'съ и='хъ 
а='бiе взя'тъ тя`: тогда` возне'слся _е=си` во сла'вjь, 
и= десносjьда'тель вои'стинну jа=ви'лся _е=си` _о=ц~у` 
спокланя'емь.

%<Стi'хъ: В%>зы'де бг~ъ въ воскликнове'нiи:

%<П%>рiиди'те, совзы'демъ вjь'рнiи на высо'кую го'ру 
_е=леw'нскую, jа='коже а=п\сли совосходя'ще, и= на 
высоту` взе'мше сердца`, и= мы^сли, о_у='зримъ гд\са 
ны'нjь носи'ма. тjь'мже и= мы` благода'рнw ра'дующеся 
возопiи'мъ: сла'ва вознесе'нiю твоему` многоми'лостиве.

%<Сла'ва и= ны'нjь: гла'съ s~:%>

%<Н%>а гора'хъ ст~ы'хъ зря'ще твое` вознесе'нiе 
хр\сте`, сiя'нiе сла'вы _о='ч~и, воспjьва'емъ тво'й 
свjьто_обра'зный лица` зра'къ, кла'няемся страст_е'мъ 
твои'мъ, почита'емъ воскресе'нiе, сла'вное вознесе'нiе 
сла'вяще: поми'луй на'съ.

%<Тропа'рь пра'здника: В%>озне'слся _е=си`: %<И= 
w\тпу'стъ.%>

%<Слу'жбу мине'и рядова'гw ст~а'гw, случи'вшагwся въ 
пра'здникъ вознесе'нiя, пое'мъ на повече'рiи.%>

%<Въ пято'къ вознесе'нiя на о_у='трени,%>

%<на Б%>г~ъ гд\сь: %<тропа'рь пра'здника.%>

%<По а~-мъ стiхосло'вiи сjьда'ленъ, гла'съ и~.%>

%<Подо'бенъ: П%>овелjь'нное та'йнw:

%<Н%>а го'ру возше'дъ _е=леw'нскую ми'лостиве i=и~се, 
w\тту'ду взя'лся _е=си`: свjь'тлый бо _о='блакъ w\т 
земли' тя под\ъя'тъ, зря'щымъ о_у=ченикw'мъ твои'мъ чу'до 
стра'шное, вопiю'щымъ безплw'тнымъ на нб~сjь'хъ вы'шшымъ 
во'инствwмъ: стра'хомъ врата` возми'теся. съ ни'миже 
цр~я` тя` пое'тъ вся` тва'рь, всjь'хъ бг~а.

%<Сла'ва, и= ны'нjь: то'йже.%> (л. рч~з)

%<По в~-мъ стiхосло'вiи сjьда'ленъ, гла'съ и~.%>

%<Подо'бенъ: П%>рему'дрости сло'ва:

%<В%>сjь'дъ на _о='блаки нб\сныя, w=ста'вивъ ми'ръ 
су'щымъ на земли`, возше'лъ и= сjь'лъ _е=си` w=десну'ю 
_о=ц~а`, jа='кw _е=диносу'щенъ сему` сы'й и= дх~у: а='ще 
бо и= въ пло'ти jа=ви'лся _е=си`, но непрело'женъ 
пребы'лъ _е=си`. тjь'мже ча'еши соверше'нiя коне'цъ, 
суди'ти гряды'й на зе'млю мi'ру всему`. правосу'де гд\си, 
пощади` ду'шы на'шя, прегрjьше'нiй w=ставле'нiе да'руя, 
jа='кw бг~ъ ми'лостивъ, рабw'мъ твои'мъ.

%<Сла'ва, и= ны'нjь: то'йже.%>

%<И= _псало'мъ н~. Канw'нъ пра'здника, i=рмо'съ по 
два'жды: тропари` на s~, _е=ди'нъ по _е=ди'ному 
премjьня'я на вся'къ де'нь: и= мине'и на д~. По г~-й 
пjь'сни конда'къ ст~а'гw, и= i='косъ, и= сjьда'ленъ 
_е=гw`. Сла'ва, и= ны'нjь: пра'здника. По s~-й пjь'сни 
конда'къ пра'здника, и= i='косъ. По f~-й пjь'сни 
свjьти'ленъ пра'здника. Сла'ва: ст~а'гw, а='ще и='мать: 
И= ны'нjь: пра'здника. А='ще ли` ни`, Сла'ва, и= ны'нjь: 
пра'здника.%>

%<На %[стiхо'внjь%] стiхи^ры пра'здника, гла'съ в~.%>

%<Подо'бенъ: Д%>о'ме _е=vфра'fовъ:

%<Ч%>у'до новолjь'пное, человjь'ческое бо _е=стество` 
на нб~са` взы'де, соедини'вшееся сло'ву бг~у 
вседержи'телю.

%<Стi'хъ: В%>си` jа=зы'цы восплещи'те рука'ми:

%<В%>озсiя` jа='сный и= всесвjь'тлый де'нь вл\дки, 
бж~е'ственнагw на нб~са` восхожде'нiя, просвjьща'ющiй 
вся'ч_еская.

%<Стi'хъ: В%>зы'де бг~ъ въ воскликнове'нiи:

%<Jа='%>коже о_у=ченикw'мъ посла'лъ _е=си` съ высоты` 
сра'сленаго твоего` дх~а: и= лю'демъ твои'мъ посли` 
хр\сте` сп~се бл~года'ть твою`. (л. рч~з w=б.)

%<Сла'ва, и= ны'нjь: гла'съ _е~:%>

%<Г%>д\си, взе'млющу ти ся w\т_ону'дуже не разлучи'лся 
_е=си`, вw'инства а='гг~лwвъ и= всjь'хъ безпло'тныхъ, 
ра'достiю вопiя'ху го'рншымъ си'ламъ: возми'те врата` 
кня'зи ва'шя, и= вни'детъ цр~ь сла'вы: престо'лъ бо 
херувi'мскiй взя'тъ тя` съ пло'тiю, гд\си сла'ва тебjь`.

%<И= про'чее о_у='трени, и= w\тпу'стъ.%>

%<На %[лiтургi'и%] блаж_е'нна w\т канw'на пра'здника, 
пjь'снь а~-я, со i=рмосо'мъ на s~.%>

%<Въ пято'къ ве'чера вознесе'нiя,%>

%<На Г%>д\си воззва'хъ: %<поста'вимъ стiхw'въ, s~: 
пра'здника, г~: и= мине'и г~.%>

%<%[Стiхи^ры пра'здника%], гла'съ д~. Подо'бенъ: 
Д%>а'лъ _е=си` зна'менiе:

%<П%>острада'лъ _е=си` jа='кw человjь'къ, 
безстра'стный бж~ество'мъ и= воскре'слъ _е=си` 
тридне'венъ плjьни'вый сме'рть, и= совоскреси'вый вся^ 
и=стлjь'вшыя: и= возне'слся _е=си` хр\сте` ко _о=ц~у`, 
w=бjьща'въ посла'ти о_у=тjь'шителя сщ~_е'ннымъ а=п\слwмъ 
твои^мъ, i=и~се всеси'льне, сп~се ду'шъ на'шихъ.

%<В%>ы` что` стоите` зря'ще на нб~о; ви'димiи 
а='гг~ли, jа='кw человjь'цы глаго'лаху сло'ва 
таи'нникwмъ. се'й _е=го'же зрите`, _о='блакомъ свjь'тлымъ 
вознося'щася, то'йже прiи'детъ, и='мже _о='бразомъ 
ви'дjьсте _е=го` суди'ти мi'ру, jа='коже рече`: ше'дше 
о_у='бw вся^ реч_е'нная сотвори'те.

%<П%>о _е='же w\т гро'ба твоегw` па'че постиже'нiя 
воста'нiи, всеси'льне гд\си, прiи'мъ и=`хже возлюби'лъ 
_е=си`, да'же до (л. рч~и) виfа'нiи и=зве'лъ _е=си` 
сло'ве, и= къ горjь` бы'въ _е=леw'нстjьй, си'хъ 
благослови'въ, и= та'кw возне'слся _е=си` повину'ющымся 
а='гг~лwмъ тебjь`, i=и~се всеси'льне, сп~се ду'шъ 
на'шихъ.

%<Сла'ва, и= ны'нjь: гла'съ s~:%>

%<Д%>не'сь на нб~сjь'хъ гw'рнiя си^лы на'ше 
_е=стество` зря'ще, дивя'щеся стра'ннагw _о='браза 
восхо'ду, недоумjьва'хуся, дру'гъ ко дру'гу глаго'люще: 
кто` се'й прише'дый; ви'дяще же своего` вл\дку, нб\сная 
врата` взя'ти повелjьва'ху: съ ни'миже непреста'ннw 
воспои'мъ, съ пло'тiю w\т_ону'ду па'ки гряду'щаго, jа='кw 
судiю` всjь'хъ и= бг~а всеси'льна.

%<На %[стiхо'внjь%] стiхи^ры, гла'съ в~.%>

%<Подо'бенъ: Д%>о'ме _е=vфра'fовъ:

%<И=%>спо'лнивый бл~же _о=те'ческое благоволе'нiе, 
соедини'вый же гw'рняя съ до'льними, возне'слся _е=си` во 
сла'вjь къ пе'рвjьйшымъ.

%<Стi'хъ: В%>си` jа=зы'цы восплещи'те рука'ми:

%<В%>озне'слся _е=си` къ твоему` роди'телю ще'дре, 
w\т_ону'дуже не разлучи'лся _е=си`, и= возне'слъ _е=си` 
до'лу лежа'щее _е=стество` вл\дко.

%<Стi'хъ: В%>зы'де бг~ъ въ воскликнове'нiи:

%<_О='%>блакъ тя` свjь'та воспрiя'тъ на высоту`, и= 
а='гг~ли со стра'хомъ и= тре'петомъ служа'ху 
бж~е'ственному твоему` вознесе'нiю.

%<Сла'ва, и= ны'нjь: гла'съ з~:%>

%<Н%>а го'ру _е=леw'нскую прише'лъ _е=си` ми'луяй 
ро'дъ человjь'ческiй, и= _о='блакъ под\ъя'тъ тя` w\т 
_о='чiю о_у=ченикw'въ твои'хъ, трепе'щущымъ о_у='бw за 
видjь'нiе, ра'дующымся же за ча'янiе ст~а'гw дх~а: и='мже 
о_у=тверди'въ сп~се, поми'луй на'съ. (л. рч~и w=б.)

%<Въ суббw'ту на о_у='трени.%>

%<По а~-мъ стiхосло'вiи сjьда'ленъ, гла'съ а~.%>

%<Подо'бенъ: К%>а'мени запеча'тану:

%<А='%>гг~лwмъ дивя'щымся восхо'да стра'нному, и= 
о_у=ченикw'мъ о_у=жаса'ющымся стра'шному взы'тiя, 
возше'лъ _е=си` со сла'вою jа='кw бг~ъ, и= врата` тебjь` 
взя'шася сп~се. сегw` ра'ди си^лы нб\сныя дивля'хуся, 
вопiю'ще: сла'ва снизхожде'нiю твоему`, сп~се, сла'ва 
цр\ствiю твоему`, сла'ва вознесе'нiю твоему`, _е=ди'не 
человjьколю'бче. %<[Два'жды.]%>

%<По в~-мъ стiхосло'вiи, сjьда'ленъ, гла'съ а~.%>

%<Подо'бенъ: К%>а'мени запеча'тану:

%<А='%>ду плjьни'вшуся w\т тебе` жизнода'вче, и= мi'ру 
просвjьти'вшуся во твое'мъ воскресе'нiи, возше'лъ _е=си` 
со сла'вою сп~се вся^ w=бдержа'яй руко'ю. сегw` ра'ди со 
а='гг~лы славосло'вимъ тя` вседержи'телю гд\си: сла'ва 
вознесе'нiю твоему` хр\сте`, сла'ва цр\ствiю твоему`, 
сла'ва бл~гоутро'бiю твоему`, _е=ди'не чл~вjьколю'бче. 
%<[Два'жды.]%>

%<И= _псало'мъ н~. Канw'нъ пра'зднику, со i=рмосы` на 
и~, и= мине'и на д~.%>

%<На %[стiхо'внjь%] стiхи^ры, гла'съ в~. Подо'бенъ: 
Д%>о'ме _е=vфра'fовъ:

%<Н%>е w=ста'влю си^ры, jа=`же а='зъ собра'хъ, гд\сь 
другw'мъ глаго'лаше: но послю` ва'мъ дх~а ст~а'го.

%<Стi'хъ: В%>си` jа=зы'цы восплещи'те рука'ми:

%<А='%>гг~ли прему^дрымъ вопiя'ху а=п\слwмъ: _w му'жiе 
галiле'йстiи! и='мже _о='бразомъ зрите`, то'й па'ки 
прiи'детъ.

%<Стi'хъ: В%>зы'де бг~ъ въ воскликнове'нiи:

%<С%>нидо'ша съ ра'достiю w\т _е=леw'нскiя горы` 
о_у=ченицы` твои` сло'ве, сла'вяще и= пою'ще 
бж~е'ственное твое` вознесе'нiе. (л. рч~f)

%<Сла'ва, и= ны'нjь: Гла'съ и~:%>

%<В%>озне'слся _е=си` во сла'вjь w\т земли` на нб~са`, 
вся^ и=сполня'яй бж~ество'мъ, и= w=десну'ю _о=ц~а` сjь'лъ 
_е=си`, и='же въ нача'лjь бг~ъ сло'во, w\т_ону'дуже 
нб\сныя си^лы зря'ще, а=п\слwмъ страшли'ви глаго'лаху: на 
кого` взира'ете на нб~о; се'й, _е=го'же ви'дjьсте, то'й 
па'ки прiи'детъ со сла'вою суди'ти все'й вселе'ннjьй, и= 
w\тда'ти кому'ждо по дjьлw'мъ _е=гw`. къ нему'же 
возопiи'мъ: непостижи'ме гд\си, сла'ва тебjь`.

%<И= _о=бы'чный w\тпу'стъ.%>

%<На %[лiтургi'и%] пра'здника пjь'снь г~-я, на s~. 
Прокi'менъ пра'здника: В%>ознеси'ся на нб~са` бж~е: 
%<А=п\слъ дjья'нiй, зача'ло м~г: В%>о _е=ди'ну w\т 
суббw'тъ собра'вшымся о_у=ченикw'мъ: %<А=ллилу'iа 
пра'здника. _Е=v\глiе i=wа'нна, зача'ло м~и: Г%>лаго'лы, 
jа=`же а='зъ глаго'лю ва'мъ: %<Прича'стенъ пра'здника.%>


