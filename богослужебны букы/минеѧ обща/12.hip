<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. _кс~и w=б.)



%<[гл\ва в~_i] СЛУ'ЖБА _О='БЩА%>

%<прп\дбному _е=ди'ному.%>

%<Ве'черъ,%>

%<на Гд\си воззва'хъ, стiхи^ры,%> %<гла'съ и~.%>

%<Подо'бенъ: М%>ч~нцы гд\сни:

%<П%>рп\дбенъ и= че'стенъ свjьти'льникъ бж\ственный и= 
свjьтоно'сный, под\ъ спу'домъ жите'йскiя толстоты` 
никогда'же скрыва'ется: но на версjь` полага'етъ _е=го` 
высо'кихъ чуде'съ чл~вjьколю'бецъ. тогw` мл~твами, 
хр\сте`, да'руй лю'демъ твои^мъ ве'лiю мл\сть.

%<Н%>а ра'ло возложи'лъ _е=си`, всече'стне, дjь'ланiе 
ру'къ твои'хъ, дjь'лая всегда` бж~е'ств_енная, и= не 
возврати'лся _е=си` зря` вспя'ть: но бы'лъ _е=си` 
о_у=пра'вленъ во цр\ствiе хр\ста` вопло'щшагwся бг~а, во 
сп~се'нiе ду'шъ на'шихъ.

%<В%>ъ лодiи` тjьле'снjьй вози'мь, кро'ткими дыха^нiи 
кро'ткагw дх~а, легкw` преше'лъ _е=си` жите'йскую 
пучи'ну, му'дре: и= на би'серjь многоцjь'ннjьмъ твоя^ 
и=мjь^нiя прода'въ, и= w=брjь'тъ _е=го` въ себjь` 
о_у=держа'лъ _е=си`, бл~же'нъ бы'въ бж~е'ственными 
добро'тами _е=гw`.

%<Сла'ва, и= ны'нjь, бг~оро'диченъ:%>

%<П%>омышл_е'нiя нечи^ста и= о_у=стна` льсти^ва, 
дjьла' же моя^ вся^ w=скверн_е'на: и= что` сотворю`; 
ка'кw о_у=сря'щу судiю`; вл\дчце дв~о, моли` сн~а твоего` 
и= зижди'теля и= гд\са, jа='кw да въ покая'нiи прiи'метъ 
ду'хъ мо'й, jа='кw _е=ди'нъ бл~гоутро'бенъ.

%<Кр\стобг~оро'диченъ: Ю='%>ница нескве'рная, ю=нца` 
ви'дящи на дре'вjь пригвожда'ема во'лею, рыда'ющи 
жа'лостнjь, о_у=вы` мнjь`, вопiя'ше, люби'мjьйшее ча'до: 
что' ти со'нмъ воздаде` неблагода'рный _е=вре'йскiй, 
хотя' мя w=безча'дствовати w\т тебе`, вселюбе'зне;

(л. _кс~f)

%<А='ще и='мать самогла'сенъ.%> %<Сла'ва, гла'съ s~:%>

%<_Е='%>же по w='бразу соблю'дъ невреди'мо, о_у='мъ 
вл\дку на стра^сти па^губныя по'стнически поста'вивъ, во 
_е='же по подо'бiю jа='кw мо'щно возше'лъ _е=си`: 
му'жески во _е=стество` пону'дивъ, потща'лся _е=си` 
ху'ждшее покори'ти лу'чшему, и= пло'ть порабо'тити ду'ху. 
тjь'мже мона'шествующихъ jа=ви'лся _е=си` наста'вникъ, 
жи'тель пусты'нный, бл~готеку'щихъ w=бучи'тель, пра'вило 
добродjь'тели и=звjь'стнjьйшее: и= ны'нjь на нб~сjь'хъ 
зерца'лwмъ разрjь'шшымся _о='тче на'шъ, %<и='м\ркъ,%> 
чи'стjь зри'ши ст~у'ю тр\оцу, моля'ся несре'дственне w= 
и=`же вjь'рою и= любо'вiю чту'щихъ тя`.

%<И= ны'нjь бг~оро'диченъ:%>

%<Б%>ц\де, ты` _е=си` лоза` и='стинная:

%<Кр\стобг~оро'диченъ: В%>и'дящи тя` распина'ема 
хр\сте`, тебе` ро'ждшая, вопiя'ше: что` стра'нное _е='же 
ви'жу та'инство сн~е мо'й; ка'кw на дре'вjь о_у=мира'еши 
пло'тiю повjь'шенъ жи'зни пода'телю,

%<А='ще пра'зднуеши съ полv"еле'емъ, глаго'ли 
бг~оро'диченъ: воскр\сный: К%>то` тебе` не о_у=бл~жи'тъ:

%<Вхо'дъ.%> %<Прокi'менъ дне`.%>

%<Чт_е'нiя прп\дбнич_еская, [пи^саны въ концjь` кни'ги 
сея`].%>

%<На стiхо'внjь стiхи^ры, гла'съ а~.%>

%<Подо'бенъ: Н%>б\сныхъ чинw'въ:

%<Н%>аста` бг~оно'се, * со'лнца свjьтлjь'йшiй тво'й 
пра'здникъ, * w=заря'етъ приходя'щыя къ тебjь` вjь'рою, * 
и= безсме'ртiемъ w=бл~гоуха'етъ, * и= душа'мъ и=сточа'етъ 
и=сцjьл_е'нiя, * %<и='м\ркъ,%> прп\дбне, мл~твенниче w= 
душа'хъ на'шихъ.

%<Стi'хъ: Чт\сна` пред\ъ гд\семъ сме'рть прп\дбныхъ 
_е=гw`.%>

%<Ч%>у'вств_енныя стра^сти тjьл_е'сныя, * побjьди'въ 
воздержа'нiя брозда'ми, * чудодjь'йственниче, 
%<и='м\ркъ,%> * и= ре'вности безпло'тныхъ на земли` 
показа'въ, * вся^ плотска^я жела^нiя ду'ху повину'лъ 
_е=си`: * тjь'мъ ны'нjь въ нб\сныхъ селе'нiихъ 
водворя'яся, * моли` w= душа'хъ на'шихъ.

%<Стi'хъ: Бл~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.%>

(л. _кс~f w=б.)

%<Б%>л~же'нне, %<и='м\ркъ,%> * w=снова'нiе положи'въ 
добродjь'тели, * дре'внягw человjь'ка совле'клся _е=си` съ 
похотьми`, * и= во хр\ста` w=бле'клся вои'стинну: * тjь'мъ 
и= w=бличи'лъ _е=си` прп\дбне, мнw'гая вра^жiя 
w=полч_е'нiя, * наста'вникъ мона'хwвъ бы'въ, * моли` 
сп~сти'ся душа'мъ на'шымъ.

%<Сла'ва, гла'съ и~:%>

%<М%>она'хwвъ мно'ж_ества, наста'вника тя` почита'емъ 
_о='тче на'шъ, %<и='м\ркъ%>: твое'ю бо стезе'ю вои'стинну 
пра'вw ходи'ти позна'хомъ: бл~же'нъ _е=си` хр\сту` 
рабо'тавъ, и= вра'жiю w=бличи'лъ _е=си` си'лу, а='гг~лwвъ 
собесjь'дниче, прп\дбныхъ соприча'стниче и= прв\дныхъ, съ 
ни'миже моли'ся гд\сви, поми'ловатися душа'мъ на'шымъ.

%<И= ны'нjь, бг~оро'диченъ: воскр\сный:%>

%<Б%>езневjь'стная дв~о:%< [пи'санъ въ концjь` кни'ги 
сея`].%>

%<А='ще ли не пра'зднуеши, глаго'ли се'й 
бг~оро'диченъ:%>

%<Ч%>\стая дв~о, сло'ва врата`, бг~а на'шегw мт~и, 
моли` сп~сти'ся на'мъ.

%<Кр\стобг~оро'диченъ: Н%>е терплю` ча'до, ви'дящи тя` 
на дре'вjь о_у=сну'вша, бо'дрость всjь^мъ подаю'щаго: 
jа='кw да дре'вле преступле'нiя плодо'мъ, сно'мъ 
поги'бельнымъ о_у=сну'вшымъ, бж~е'ственную и= 
сп~си'тельную бо'дрость пода'си, дв~а глаго'лаше 
пла'чущи, ю='же велича'емъ.

%<Тропа'рь во о_у=ста'вjь.%>

%<А='ще ли нjь'сть о_у=ста'ва, глаго'ли се'й тропа'рь, 
гла'съ и~:%>

%<В%>ъ тебjь` _о='тче и=звjь'стнw сп~се'ся _е='же по 
w='бразу: прiи'мъ бо кр\стъ послjь'довалъ _е=си` хр\сту`, 
и= дjь'я о_у=чи'лъ _е=си` презира'ти о_у='бw пло'ть, 
прехо'дитъ бо, прилjьжа'ти же w= души` ве'щи 
безсме'ртнjьй. тjь'мже и= со а='гг~лы сра'дуется прп\дбне 
%<и='м\ркъ,%> дх~ъ тво'й.

%<Сла'ва, и= ны'нjь, бг~оро'диченъ, и=ли` 
кр\стобг~оро'диченъ.%>

(л. _о~)

%<На о_у='трени,%>

%<на Бг~ъ гд\сь, тропа'рь то'йже.%>

%<По а~-мъ стiхосло'вiи сjьда'ленъ,%> %<гла'съ д~:%>

%<Подо'бенъ: С%>ко'рw предвари`:

%<З%>ва'нiю гд\са твоегw` послjь'довалъ _е=си`, мi'ръ 
w\тве'ргъ и= вся^ jа=`же въ мi'рjь кра^сная, 
всебл~же'нне, %<и='м\ркъ,%> претерпjь'лъ _е=си` 
пусты'нное w=sлобле'нiе о_у=се'рднw, полки' же w\трази'лъ 
_е=си` де'мwнwвъ му'жественнjь. тjь'мже твою` и= па'мять 
при'снw пjь'сньми восхваля'емъ вjь'рнw. %<[Два'жды.]%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си` чт\сая, бж~е'ственнымъ 
рж\ство'мъ твои'мъ и=стлjь'вшее страстьми` земноро'дныхъ 
ме'ртвенное существо`: и= воздви'гла _е=си` вся^ w\т 
сме'рти къ жи'зни нетлjь'нiя. тjь'мже тя` по до'лгу 
бл~жи'мъ вси` дв~о препросла'вленная, jа='коже прорекла` 
_е=си`.

%<По в~-мъ стiхосло'вiи сjьда'ленъ, гла'съ _е~:%>

%<Подо'бенъ: С%>обезнача'льное:

%<П%>о'стника гд\сня пjь'сньми почти'мъ, jа='кw 
о_у=мертви'вша вся^ прило'ги страсте'й, воздержа'нiемъ и= 
тве'рдымъ терпjь'нiемъ вои'стинну, и= посрами'вша sjьлw` 
противоборца` врага`, и= всю` сегw` горды'ню, и= ны'нjь 
моля'щася гд\сви, поми'ловатися душа'мъ на'шымъ. 
%<[Два'жды.]%>

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя, и= несказа'ненъ 
w='бразъ рж\ства` въ тебjь` позна'ся приснодв~о ч\стая, 
о_у=жаса'етъ мо'й о_у='мъ, и= о_у=дивля'етъ помышле'нiе, 
сла'ва твоя` бц\де во всjь'хъ простре'ся, ко сп~се'нiю 
ду'шъ на'шихъ.

%<По Хвали'те и='мя гд\сне:%>

%<Припjь'въ:%>

%<О_у=%>бл~жа'емъ тя` прп\дбне _о='тче, %<и='м\ркъ,%> 
и= чте'мъ ст~у'ю па'мять твою`, наста'вниче мона'хwвъ, и= 
собесjь'дниче а='гг~лwвъ.

%<_Псало'мъ и=збра'нный: Т%>ерпя` потерпjь'хъ гд\са:

(л. _о~ w=б.)

%<По полv"еле'и сjьда'ленъ, гла'съ а~.%>

%<Подо'бенъ: Г%>ро'бъ тво'й сп~се:

%<П%>огре'блъ _е=си` страсте'й все` воста'нiе 
о_у=мерщвле'нiемъ пло'ти сщ~е'нный _о='тче, жи'знь 
безконе'чную по сме'рти прiя'лъ _е=си`: тjь'мже дне'сь 
хр\сто'ва цр~ковь пра'зднуетъ твою` досточу'дную па'мять, 
прп\дбныхъ о_у=краше'нiе. %<[Два'жды.]%>

%<Сла'ва, и= ны'нjь, бг~оро'диченъ:%>

%<Н%>аста'ви ны` на пу'ть покая'нiя, о_у=клоня'ющыяся 
при'снw къ sлы'мъ безпу'тi_емъ, и= пребл~га'го 
прогнjь'вающыя гд\са, неискусобра'чная бл~гослове'нная 
мр~i'е, прибjь'жище w\тча'янныхъ человjь'кwвъ, бж~iе 
w=бита'лище.

%<Степ_е'нна, а~-й а=нтiфw'нъ%> %<д~-гw гла'са.%>

%<Прокi'менъ: Ч%>\стна` пред\ъ гд\семъ сме'рть 
прп\дбныхъ _е=гw`.

%<Стi'хъ: Ч%>то` возда'мъ гд\сви w= всjь'хъ, jа=`же 
воздаде' ми;

%<В%>ся'кое дыха'нiе:

%<_Е=v\глiе прп\дбническое: [пи'сано въ концjь` кни'ги 
сея`.]%>

%<По н~-мъ _псалмjь` стiхи'ра, гла'съ s~:%>

%<П%>рп\дбне _о='тче, во всю` зе'млю и=зы'де вjьща'нiе 
и=справле'нiй твои'хъ: тjь'мже на нб~сjь'хъ w=брjь'лъ 
_е=си` мзду` трудw'въ твои'хъ, де'мwнская разори'лъ 
_е=си` пw'лчища, и= а='гг~льскiя дости'глъ _е=си` чи'ны, 
и='хже житiю` непоро'чнw поревнова'лъ _е=си`. 
дерзнове'нiе и=мjь'я ко хр\сту` бг~у, ми'ръ и=спроси` 
душа'мъ на'шымъ.

%<Канw'нъ, гла'съ и~.%> 

%<Пjь'снь а~.%>

%<I=рмо'съ: В%>о'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

%<Б%>л~ги'ми нра^вы о_у=краси'вся, хр\сту` 
прилjьпи'лся _е=си` w\т ю='ности, плwтскi'я стра^сти 
о_у=мертви'въ воздержа'нiемъ, и= къ животу` прп\дбне 
преста'вился _е=си`.

%<Г%>лаго'лwвъ и= зако'нwвъ бж~iихъ и=спо'лнитель 
бы'въ, и=спо'лнился _е=си`, _о='тче прему'дре, 
бж\ственныхъ дарw'въ и= чуде'съ, и= всjь^мъ лучы` 
бога'тнw и=спусти'лъ _е=си`.

(л. _о~а)

%<К%>рjь'постiю хр\ста` возмо'гъ, держа'ву низложи'лъ 
_е=си`, и= си'лу вра'жiю, и= похвалу` побjь'дную по'чести 
прiя'лъ _е=си` прп\дбне, чуде'сными сiя^нiи.

%<С%>о'вjьсть и=мjь'лъ _е=си` бл~гу, и= _о='ко 
серде'чное взира'ющее къ бг~у: тjь'мже вня'тъ моли'твjь 
твое'й прему'дре, съ прп\дбными сочта` тя`.

%<Бг~оро'диченъ: С%>тра^сти пло'ти моея`, и= о_у=ма` 
моегw` двиза^нiя неподw'бная о_у=толи`, молю' тя 
преч\стая дв~о, и= и=спра'ви мя` заблу'ждшаго о_у=мо'мъ.

%<Пjь'снь г~.%>

%<I=рмо'съ: Т%>ы` _е=си` о_у=твержде'нiе притека'ющихъ 
къ тебjь`, гд\си, ты` _е=си` свjь'тъ w=мраче'нныхъ, и= 
пое'тъ тя` ду'хъ мо'й.

%<В%>е'сь прилjьжа` вседержи'телю, прп\дбне _о='тче 
прему'дре, всея` бjьсо'вскiя sло'бы и=збjь'глъ _е=си`.

%<В%>ысото'ю смире'нiя о_у=краша'емь, све'рглъ _е=си` 
на зе'млю велехва'льнаго, и=зря'дными дjь'лы твои'ми.

%<П%>ло'тiю w=бложе'нъ _о='тче прему'дре, смири'лъ 
_е=си` превзя'тую вы'ю нечести'вагw, смире'нiемъ слове'съ 
твои'хъ.

%<И=%>мjь'я поспjьшеству'ющую тебjь` бж~iю си'лу 
прему'дре, jа='кw чу'денъ, чудеса` и=сточа'еши, и= 
w\тго'ниши неду^ги.

%<Бг~оро'диченъ: В%>ъ ложесна` твоя^ воплоща'емь 
всенепоро'чная, всели'ся зижди'тель, на бл~годjья'нiе 
вjь'рнw пою'щымъ тя`.

%<Сjьда'ленъ, гла'съ д~.%>

%<Подо'бенъ: С%>ко'рw предвари`:

%<С%>трастно'е покори'лъ _е=си` плотско'е мудрова'нiе, 
и= гw'ршая порабо'тивъ лу'чшему, _о='тче %<и='м\ркъ,%> 
пресла'вне сокруши'лъ _е=си` бjьсw'вскiя кw'зни посто'мъ, 
и= возсiя'лъ _е=си` въ мi'рjь jа='кw луча` со'лнечная, 
сiя^нiи твои'хъ добродjь'телей: сегw` ра'ди тя` 
воспjьва'емъ.

%<Сла'ва, и= ны'нjь, бг~оро'диченъ:%>

%<С%>тjьна` непобjьди'мая на'мъ хр\стiа'нwмъ _е=си` 
бц\де дв~о, къ тебjь' бо прибjьга'юще невреди'ми 
пребыва'емъ: и= па'ки согрjьша'юще и='мамы тя` 
мл~твенницу. тjь'мъ бл~годаря'ще вопiе'мъ ти`: ра'дуйся 
бл~года'тная, гд\сь съ тобо'ю.

(л. _о~а w=б.)

%<Кр\стобг~оро'диченъ: Д%>в~о пренепоро'чная мт~и 
хр\ста` бг~а, _о=ру'жiе про'йде твою` прест~у'ю ду'шу, 
_е=гда` распина'ема ви'дjьла _е=си` во'лею, сн~а и= бг~а 
твоего`: _е=го'же, пребл~гослове'нная, моля'щи не 
преста'й, проще'нiе прегрjьше'нiй на'мъ дарова'ти.

%<Пjь'снь д~.%>

%<I=рмо'съ: О_у=%>слы'шахъ, гд\си, смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

%<С%>одjь'явъ пресла'вне ду'шу твою` хра'мъ ст~о'му 
дх~у, бы'лъ _е=си` наслjь'дникъ го'рнягw цр\ствiя, съ 
вы'шними си'лами.

%<М%>ногоболjь'зненныя стра^сти всегда` врачу'еши 
приступа'ющихъ къ тебjь`: бл~года'ть бо прп\дбне прiи'мъ 
w\т гд\са, содjьва'ти зна'м_енiя и= чудеса`.

%<К%>раснjь'йшимъ прозябе'нiемъ _о='тче, въ дому` 
бж~iи прозя'блъ _е=си`. добродjь'тельми о_у=кра'шенъ, и= 
плоды` чуде'сными w=бл~гоуха'емь.

%<Бг~оро'диченъ: Н%>и'ва духо'вная, jа='коже и=з\ъ 
бразды` кла'съ и=знесла` _е=си`, всю` тва'рь пита'ющаго, 
вся'ческихъ бг~а, пр\снодв~о.

%<Пjь'снь _е~.%>

%<I=рмо'съ: О_у='%>тренююще вопiе'мъ ти`, гд\си, 
сп~си' ны: ты' бо _е=си` бг~ъ на'шъ, ра'звjь тебе` 
и=но'гw не вjь'мы.

%<О_у=%>мо'мъ w=чище'ннымъ, пресла'вне, зри'ши 
добро'ту неизрече'нную хр\ста`, вся'ческихъ бг~а на'шегw.

%<Jа='%>коже и=лiа` на колесни'цjь _о='тче, 
добродjь'тельми твои'ми возше'лъ _е=си` на нб~о, дх~омъ 
w=блегчева'емь.

%<С%>тягну'въ тjь'ло твое` воздержа'нiемъ и= 
чистото'ю, въ вы'шняя сел_е'нiя, къ широтjь` _о='тче 
дости'глъ _е=си`.

%<Бг~оро'диченъ: И=%>сцjьли` неду'гующагw о_у=ма` 
моегw` w=мраче'нiе, врача` ро'ждшая хр\ста` 
всенепоро'чная вл\дчце.

%<Пjь'снь s~.%>

%<I=рмо'съ: М%>л~тву пролiю` ко гд\су, и= тому` 
возвjьщу` печа^ли моя^, jа='кw sw'лъ душа` моя` 
и=спо'лнися, и= живо'тъ мо'й а='ду прибли'жися, и= 
молю'ся jа='кw i=w'на: w\т тли` бж~е возведи' мя.

%<Л%>ука'вый о_у=мертви'ся sмi'й сщ~е'нными твои'ми 
мл~твами бг~обл~же'нне, и= w\т тогw` разрjьша'ются 
sло'бы, и='же зна'менiя (л. _о~в) w\т тебе` 
и=спроси'вшiи. _е=си' бо о_у=го'дникъ бж~iй всесвjь'телъ, 
позна'нъ бы'лъ _е=си` вjь'ренъ.

%<W=%>бнови'въ прилjь'жнымъ ра'ломъ ду'шу твою`, 
сщ~е'нный _о='тче, добродjь'т_ельная въ ню` вве'рглъ 
_е=си` прему'дреннw многоплw'дная сjь'мена: и= пожа'лъ 
_е=си` многоразли'чныхъ и=сцjьле'нiй бога^тыя кла'сы.

%<К%>рjь'постiю дх~а _о='тче возмо'гъ, держа'ву 
вра'жiю и= си'лу низложи'лъ _е=си`: и= похвалу` 
побjь'дную по'чести прiя'лъ _е=си` прп\дбне, чуде'сными 
сiя^нiи.

%<Бг~оро'диченъ: Г%>д\сь съ тобо'ю преч\стая, jа='коже 
и=зво'лилъ _е='сть, бы'въ _о=трокови'це, всjь'хъ на'съ 
w\т _о='бласти льсти'вагw хода'тайствомъ твои'мъ 
и=зба'вилъ _е='сть: тjь'мже тя` ны'нjь по до'лгу ро'дове 
родw'въ о_у=бл~жа'емъ.

%<Конда'къ во о_у=ста'вjь.%>

%<А='ще ли нjь'сть о_у=ста'ва, глаго'ли се'й конда'къ, 
%>гла'съ в~:

%<Подо'бенъ: В%>ы'шнихъ и=щя`:

%<Ч%>истото'ю душе'вною бж\ственнw воwружи'вся, и= 
непреста^нныя мл~твы, jа='кw копiе` вручи'въ крjь'пкw, 
пробо'лъ _е=си` бjьсw'вская w=полч_е'нiя, %<и='м\ркъ,%> 
_о='тче на'шъ, моли` непреста'ннw w= всjь'хъ на'съ.

%<I='косъ: В%>озлюби'въ прп\дбне хр\сто'вы 
бж\ств_енныя за'пwвjьди, и= возненави'дjьвъ мi'ра сегw` 
наслажде'нiе, прише'лъ _е=си` о_у=се'рднw къ тому`, и= 
бы'лъ _е=си` свjьти'льникъ просвjьща'я концы` 
блиста'нiемъ духо'внымъ: тjь'мъ припа'дая молю' тя: 
просвjьти` мои` _о='чи душе'внiи, воспjь'ти твоя^ 
по'двиги, поще'нiе, и= бдjь'нiе, и= сле'зы, болjь'зни и= 
и=зможде'нiе тjь'ла, бл~же'нныя ра'ди бу'дущiя жи'зни, 
_е=я'же ны'нjь наслажда'ешися. моли` непреста'ннw w= 
всjь'хъ на'съ.

%<Пjь'снь з~.%>

%<I=рмо'съ: W\т%> i=уде'и доше'дше _о='троцы, въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша, пою'ще: _о=тц_е'въ бж~е бл~гослове'нъ _е=си`.

(л. _о~в w=б.)

%<П%>роше'дъ по'двиги пw'стныя _о='тче, о_у=мо'мъ 
крjь'пкимъ о_у='мъ прего'рдый бж~е'ственнымъ смире'нiемъ 
смири'лъ _е=си`, поя`: бл~гослове'нъ бг~ъ _о=т_е'цъ 
на'шихъ.

%<К%>раснjь'йшее прозябе'нiе _о='тче, въ дому` бж~iи 
прозя'блъ _е=си`, добродjь'тельми о_у=кра'шенъ, и= плоды` 
чуде'сными w=бл~гоуха'лъ _е=си`.

%<П%>росвjьти'въ твое` се'рдце, нача'льникъ бы'лъ 
_е=си` свяще'ннагw собо'ра _о='тча, наказу'я и= о_у=чя`, 
и= вся^ приводя` къ бж~iей во'ли, поя`: _о=т_е'цъ на'шихъ 
бж~е, бл~гослове'нъ _е=си`.

%<Бг~оро'диченъ: Н%>о'во _о=троча` ро'ждши 
пребезнача'льнаго сло'ва, w=бетша'вшыя ны` грjьхо'мъ, 
w=бнови'ла _е=си` дв~о, и= пjь'ти о_у=крjьпи'ла _е=си`: 
_о=т_е'цъ на'шихъ бж~е, бл~гослове'нъ _е=си`.

%<Пjь'снь и~.%>

%<I=рмо'съ: Б%>г~оглаго'ливiи _о='троцы въ пещи`, со 
_о=гне'мъ пла'мень попира'юще поя'ху: бл~гослови'те 
дjьла` гд\сня гд\са.

%<Н%>аслjь'дниче бж~е'ственныхъ селе'нiй, а='гг~льски 
_о='тче, пожи'лъ _е=си`: тjь'мъ со а='гг~лы лику'етъ 
ду'хъ тво'й.

%<Н%>евозвра'тнw ше'ствовавъ _о='тче прему'дре и= 
досточу'дне, веду'щими къ нб~си` бж~е'ственными стезя'ми, 
w\т sлjь` веду'щихъ до конца` о_у=клони'лся _е=си`.

%<В%>се'льшеюся бл~года'тiю въ ду'шу твою` _о='тче, 
лука'внw живу'щiи въ человjь'цjьхъ нечи'стiи ду'си 
w\тгони'ми быва'ютъ.

%<Бг~оро'диченъ: В%>ода` _е=си` неизчерпа'емая дв~о, 
w\т нея'же вси` пiю'ще бл~года'ти и=сполня'емся, душе'ю 
и= тjь'ломъ w=сщ~а'еми.

%<Пjь'снь f~.%>

%<I=рмо'съ: О_у=%>страши'ся вся'къ слу'хъ неизрече'нна 
бж~iя снизхожде'нiя, jа='кw вы'шнiй во'лею сни'де да'же 
и= до пло'ти, w\т дв~и'ческагw чре'ва бы'въ человjь'къ: 
тjь'мже пречт\сую бц\ду вjь'рнiи велича'емъ.

%<И=%>сцjьле'нiе и=сточа'етъ бога'тнw честна'я твоя` 
ра'ка бж~iимъ дх~омъ, и= стра^сти многовре'менныя 
и=сцjьля'етъ _о='тче, приходя'щихъ къ тебjь`, и= 
прого'нитъ лука^выя ду'хи лю^тыя, и= воздвиза'етъ 
вjь^рныя, восхвали'ти твоя^ свjь^тлыя по'двиги.

%<Jа='%>кw вели'кое со'лнце на'мъ, вели'чiемъ пw'двигъ 
твои'хъ возсiя'лъ _е=си` и= w=зари'лъ _е=си` бг~ому'дре, 
вся^ з_емны'я концы`. (л. _о~г) о_у='меръ преше'лъ _е=си` 
w\т свjь'та къ свjь'ту возсiя'вшему. тjь'мъ вопiе'мъ ти`: 
просвjьти` на^ша помышл_е'нiя _о='тче прп\дбне, %<и='м\ркъ%>.

%<Т%>jь'ло твое` бл~же'нне, терпjьли'вое связа'вшееся 
вери'гами стра^сти неисцjь^льныя прикоснове'нiемъ 
и=сцjьля'етъ, бг~у и= сп~су тя` вельми` просла'вльшу, 
_о='тче прему'дре и= досточу'дне, %<и='м\ркъ,%> jа='кw 
дjь'лы твои'ми до'брыми просла'вльшуся, прп\дбне.

%<П%>роцвjь'лъ _е=си` въ по'стническихъ о_у=до'лiяхъ 
прехва'льне _о='тче на'шъ, jа='кw ши'покъ бл~гоуха'ненъ, 
и= jа='коже крi'нъ w=б\ъюха'лъ _е=си` сw'вjьсти вjь'рныхъ 
добродjь'тельми и= чудесы`. тjь'мже прп\дбне, w\тжени` 
w\т на'съ стра^сти смердя'щыя.

%<Бг~оро'диченъ: П%>росвjьти` чт\сая дв~о, сjь'тующее 
се'рдце мое` при'снw преступле'ньми, и= жите'йскими 
мно'гими молва'ми, не w=ста'ви мене` врагw'мъ бы'ти въ 
ра'дость, jа='кw да сла'влю тя`, и= любо'вiю пою` 
препjь'тая.

%<Свjьти'ленъ.%>

%<Подо'бенъ: %>Ж_ены` о_у=слы'шите:

%<П%>роцвjь'лъ _е=си` jа='кw фi'нi_ксъ дв~дски 
_о='тче, и= _о=би'тель jа=ви'лся _е=си` дх~а прест~а'гw, 
и= сла'вна тя` вселе'ннjьй показа`. w= на'съ непреста'ннw 
моли`, почита'ющихъ вjь'рою пречт\сну'ю па'мять твою`, 
прп\дбне, %<и='м\ркъ%>.

%<Бг~оро'диченъ: Т%>я` пjь'сньми немо'лчными 
о_у=бл~жа'емъ дв~о, jа='кw w\т тр\оцы _е=ди'наго родила` 
_е=си` бц\де, и= но'сиши на бж~е'ственную руку` 
пребога'тое сло'во, непремjь'ннw и= неизмjь'ннw.

%<На хвали'техъ стiхи^ры, самогла'сны, гла'съ s~.%>

%<Б%>г~оно'се пребл~же'нне, %<и='м\ркъ,%> все` 
плотско'е мудрова'нiе дх~у повину'лъ _е=си`, поще'нiя 
страда'ньми о_у=тверди'вся, jа='кw зла'то въ горни'лjь 
и=скуше'но сiя'я jа=ви'вся, прiя'телище бы'лъ _е=си` дх~а 
прест~а'гw. собра'въ мона'шествующихъ мно'ж_ества, и= 
о_у=ч_е'нiи твои'ми, jа='кw нjь'коею лjь'ствицею 
восхо'дною на нб~о, на высоту` добродjь'телей возве'лъ 
_е=си`. помина'й на'съ чту'щихъ па'мять твою` при'снw 
сщ~е'нную, и= моли` сп~сти'ся душа'мъ на'шымъ. 
%<[Два'жды.]%>

(л. _о~г w=б.)

%<В%>озсiя` дне'сь пресвjь'тлая и= всепра'зднственная 
па'мять твоя`, пресла'вне, %<и='м\ркъ,%> созыва'ющи 
многочи'сленное пw'стникъ сосло'вiе, и= прп\дбныхъ 
ликостоя^нiя: а='гг~лы же съ человjь'ки jа='кw вои'стинну 
къ похвале'нiю въ тр\оцjь покланя'ема хр\ста` бг~а 
на'шегw. тjь'мже притека'юще ко сщ~е'ннjьй ра'цjь моще'й 
твои'хъ, и=сцjьле'нiя да'ры _о=би'льнw прiе'млемъ, и= 
тебе` вjьнча'вшаго хр\ста` прославля'емъ, сп~са ду'шъ 
на'шихъ.

%<Б%>г~оно'се пребл~же'нне, _о='тче, %<и='м\ркъ,%> ты` 
пр\оро'чески слеза'ми зе'млю w=мака'лъ _е=си`, и= не 
да'лъ _е=си` сна` твои'ма _о=чи'ма, ни вjь'ждома твои'ма 
дрема'нiя: серде'чное жела'нiе ко хр\сту` jа=вля'я, 
_е=го'же возлюби'лъ _е=си`. тjь'мъ мона'хwвъ w='бразъ 
бы'лъ _е=си`, и= вся'кiя добродjь'тели ви'дъ и=спра'вилъ 
_е=си`: тjь'мже тя` о_у=бл~жа'емъ велича'юще тебе` 
просла'вльшаго.

%<Сла'ва, гла'съ в~:%>

%<П%>рп\дбне _о='тче, и=з\ъ младе'нства добродjь'тели 
прилjь'жнw w=бучи'вся, _о=рга'нъ бы'лъ _е=си` ст~а'гw 
дх~а, и= w\т негw` прiи'мъ чуде'съ дjь'йство, 
о_у=вjьща'лъ _е=си` человjь'ки преwби'дjьти сла^дкая: 
ны'нjь же бж~е'ственнымъ свjь'томъ чистjь'йше 
w=сiява'емь, просвjьти` и= на'шя мы^сли, %<и='м\ркъ,%> 
_о='тче на'шъ.

%<И= ны'нjь бг~оро'диченъ:%>

%<В%>се` о_у=пова'нiе мое` на тя` возлага'ю, мт~и 
бж~iя, сохрани` мя` под\ъ кро'вомъ твои'мъ.

%<Кр\стобг~оро'диченъ.%>

%<Подо'бенъ: _Е=%>гда` w\т дре'ва:

%<П%>онош_е'нiя претерпjь'ла _е=си` мнw'гая, на 
кр\стjь` возноси'ма вся'ческихъ творца` ви'дящи 
преч\стая, стеня'щи глаго'лала _е=си`: прест~ы'й гд\си, 
сн~е мо'й, и= бж~е мо'й, ка'кw почти'ти хотя` твое` 
созда'нiе вл\дко, терпи'ши пло'тiю безч_е'стiя, сла'ва 
мно'гому твоему` мл\срдiю и= соше'ствiю чл~вjьколю'бче.

%<А='ще и='мать на стiхо'внjь Сла'ву, глаго'ли 
вече'рнiй:%>

%<И= ны'нjь, бг~оро'диченъ: и=ли` кр\стобг~оро'диченъ.%>


