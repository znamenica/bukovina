<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. р_о~_е) 

%<Знам_ена'нiя в~ _е=пiсто'лiи къ солу'нянwмъ.%>

[а~] %<П%>охвала` солу'нянwмъ w= вjь'рjь и= любви` и= 
терпjь'нiи.

[в~] %<W=%> _о='бщей кончи'нjь, и= w= а=нтi'хрiстjь, 
и='же тогда` по'сланъ бу'детъ на w=бличе'нiе i=уде'_емъ не 
вjь'ровавшымъ хр\сту`.

[г~] %<Б%>л~годаре'нiе къ бг~у w= призва'нiи и='хъ.

%<[а~] В%>ъ не'мже бjьжде'нiе пребыва'нiя, и= моли'тва 
ко гд\су i=и~су хр\сту` w= о_у=твержде'нiи и='хъ.

[д~] %<З%>авjьща'нiе, jа='кw да мо'лятся w= не'мъ, да 
сло'во _е=v\гльское тече'тъ.

%<[а~] В%>ъ не'мже моли'тва w= ни'хъ въ любо'вь бж~iю.

[_е~] %<М%>оле'нiе дjь'ланiя, и= w\тлуче'нiе 
sлодjь'лат_ель.

[s~] %<М%>оле'нiе w= ми'рjь, и='же w\т бг~а. (л. р_о~_е 
w=б.)

%<Сказа'нiе къ солу'нянwмъ втора'гw посла'нiя ст~а'гw 
а=п\сла па'vла.%>

%<С%>iе` посыла'етъ w\т ри'ма, вина' же посла'нiя сiя`: 
нjь'цыи w\т fессалонiкi'и пра'здни и= безчи'нни, w=бходя'ще 
бра'тiю прельща'ху, jа='кw о_у=же` прише'ствiю гд\сню 
наста'вшу. Прельща'ху же слы'шащихъ, jа='кw а=п\слу 
сказу'ющу сiе`, и= w\т дх~а слы'шавше. Сiя^ о_у='бw 
о_у=вjь'дjьвъ а=п\слъ, пи'шетъ посла'нiе сiе`. И= пе'рвjье 
о_у='бw хва'литъ вjь'ру и='хъ растя'щу, и= jа='кw w= ни'хъ 
хваля'шеся до'блественнjь терпя'щихъ скw'рби за хр\ста`. 
О_у=тjьша'етъ же и=`хъ, jа='кw w\тмще'нiю хотя'щу бы'ти 
и=`мъ w\т бг~а на w=би'дящыя и=`хъ. Та'же w= прише'ствiи 
гд\сни о_у=чи'тъ, не послу'шати и=`мъ ни _е=ди'ному, ниже` 
смуща'тися, ниже` дх~омъ, ниже` а='ки самому` списа'вшу, 
ниже` w\тню'дъ мнjь'ти наста'вшее прише'ствiе _е=гw`. Не 
пре'жде бо бы'ти _е=му`, а='ще не w\тступле'нiе пре'жде 
прiи'детъ, и= пото'мъ а=нтi'хрiстъ сы'нъ поги'бельный, 
_е=гw'же прише'ствiе въ зна'менiихъ и= чудесjь'хъ ло'жныхъ, 
по дjь'йству сатанину` бы'ти сказу'етъ. Та'же завjьща'въ 
и=`мъ стоя'ти до'блественнjь, и= держа'ти преда'нiе, и=`мже 
науче'ни бы'ша w\т негw`. Повелjьва'етъ ни _е=ди'но 
со_обще'нiе и=мjь'ти съ ходя'щими безчи'ннw, но w\тгна'ти 
и=`хъ: бы'ти бо рече` лука'вымъ, и= льсти'вымъ, сказа` 
сицевы'хъ. W\тню'дъ же повелjьва'етъ не послу'шающаго 
слове'съ _е=гw`, сего` и=з\ъ цр~кве и=згна'ти. И= про'чее 
помо'лься w= ми'рjь и='хъ, скончава'етъ посла'нiе, 
цjьлова'нiе свое'ю руко'ю написа'въ, _е='же зна'менiю бы'ти 
вся'кагw посла'нiя сказу'етъ. (л. р_о~s)

%<КЪ СОЛУ'НЯНWМЪ ВТОРО'Е%>

%<ПОСЛА'НIЕ СТ~А'ГW А=ПО'СТОЛА ПА'VЛА.%>

%<Глава` пе'рвая.%>

%<(за\ч с_о~д)%> [а~] с\х а~ %<П%>а'vелъ и= 
сiлуа'нъ%<*%>{%<Понедjь'льникъ к~_е-я недjь'ли:%> Па'vелъ и= 
сiлуа'нъ*} и= тiмоfе'й, цр~кви солу'нстjьй, w= бз~jь 
_о=ц~jь` на'шемъ, и= гд\сjь i=и~сjь хр\стjь`: в~ Бл~года'ть 
ва'мъ и= ми'ръ, w\т бг~а _о=ц~а` на'шегw, и= гд\са i=и~са 
хр\ста`. г~ Бл~годари'ти до'лжни _е=смы` бг~а всегда` w= 
ва'съ бра'тiе, jа='коже досто'йно _е='сть, jа='кw 
превозраста'етъ вjь'ра ва'ша, и= мно'жится любо'вь 
_е=ди'нагw коегw'ждо всjь'хъ ва'съ дру'гъ ко дру'гу: д~ 
Jа='кw самjь'мъ на'мъ хвали'тися w= ва'съ въ цр~квахъ 
бж~iихъ, w= терпjь'нiи ва'шемъ, и= вjь'рjь, во всjь'хъ 
гоне'нiихъ ва'шихъ и= ско'рбехъ, и=`хже прiе'млете: _е~ 
Показа'нiе пра'веднагw суда` бж~iя, во _е='же сподо'битися 
ва'мъ цр\ствiя бж~iя, _е=гw'же ра'ди и= стра'ждете. s~ А='ще 
о_у='бw пра'ведно о_у= бг~а, возда'ти ско'рбь 
w=скорбля'ющымъ ва'съ: з~ А= ва'мъ w=скорбля'_емымъ w\тра'ду 
съ на'ми, во w\ткрове'нiи гд\са i=и~са съ нб~се`, со 
а='гг~лы си'лы своея`, и~ Во _о=гни` пла'меннjь (л. р_о~s 
w=б.) даю'щагw w\тмще'нiе невjь'дущымъ бг~а, и= не 
послу'шающымъ благовjьствова'нiя гд\са на'шегw i=и~са 
хр\ста`. f~ И=`же му'ку прiи'мутъ, поги'бель вjь'чную, w\т 
лица` гд\сня, и= w\т сла'вы крjь'пости _е=гw`: _i~ _Е=гда` 
прiи'детъ просла'витися во ст~ы'хъ свои'хъ, и= ди'венъ бы'ти 
во всjь'хъ вjь'ровавшихъ.

%<(за\ч) Jа='%>кw о_у=вjь'рися%<*%>{%<Во вто'рникъ 
к~_е-я недjь'ли:%> Бра'тiе, о_у=вjь'рися%<*%>} 
свидjь'тельство на'ше въ ва'съ въ де'нь _о='нъ.

%<Коне'цъ понедjь'льнику.%>

а~_i За _е='же и= мо'лимся всегда` w= ва'съ, да вы` 
сподо'битъ зва'нiю бг~ъ на'шъ, и= и=спо'лнитъ вся'ко 
бл~говоле'нiе бла'гости, и= дjь'ло вjь'ры въ си'лjь: в~_i 
Jа='кw да просла'вится и='мя гд\са на'шегw i=и~са хр\ста` въ 
ва'съ, и= вы` въ не'мъ, по бл~года'ти бг~а на'шегw и= гд\са 
i=и~са хр\ста`.

%<Глава` втора'я.%>

%<(за\ч с_о~_е)%> [в~] с\х а~ %<М%>о'лимъ же вы` 
бра'тiе,%<**%>{%<Въ сре'ду к~_е недjь'ли:%> Бра'тiе, мо'лимъ 
вы`,%<**%>} w= прише'ствiи гд\са на'шегw i=и~са хр\ста`, и= 
на'шемъ собра'нiи w= не'мъ, в~ Не ско'рw подвиза'тися ва'мъ 
w\т о_у=ма`, ни о_у=жаса'тися, ниже` дх~омъ, ниже` сло'вомъ, 
ни посла'нiемъ а='ки w\т на'съ по'сланнымъ, jа='кw о_у=же` 
настои'тъ де'нь хр\сто'въ.

%<Коне'цъ вто'рнику.%> (л. р_о~з)

г~ Да никто'же ва'съ прельсти'тъ ни по _е=ди'ному же 
_о='бразу: jа='кw а='ще не прiи'детъ w\тступле'нiе пре'жде, 
и= w\ткры'ется человjь'къ беззако'нiя, сы'нъ поги'бели, д~ 
Проти'вникъ, и= превознося'йся па'че вся'кагw глаго'лемагw 
бо'га и=ли` чти'лища: jа='коже _е=му` сjь'сти въ цр~кви 
бж~iей а='ки бо'гу, показу'ющу себе` jа='кw бо'гъ _е='сть. 
_е~ Не по'мните ли, jа='кw _е=ще` живы'й о_у= ва'съ, сiя^ 
глаго'лахъ ва'мъ; s~ И= ны'нjь w=держа'щее вjь'сте, во 
_е='же jа=ви'тися _е=му` въ свое` _е=му` вре'мя. з~ Та'йна 
бо о_у=же` дjь'ется беззако'нiя, то'чiю держя'й ны'нjь, 
до'ндеже w\т среды` бу'детъ: и~ И= тогда` jа=ви'тся 
беззако'нникъ, _е=го'же гд\сь i=и~съ о_у=бiе'тъ дх~омъ 
о_у='стъ свои'хъ, и= о_у=праздни'тъ jа=вле'нiемъ прише'ствiя 
своегw`: f~ _Е=гw'же _е='сть прише'ствiе по дjь'йству 
сатанину`, во вся'кой си'лjь, и= зна'менiихъ и= чудесjь'хъ 
ло'жныхъ: _i~ И= во вся'кой льсти` непра'вды въ 
погиба'ющихъ, зане` любве` и='стины не прiя'ша во _е='же 
спасти'ся и=`мъ. а~_i И= сегw` ра'ди по'слетъ и=`мъ бг~ъ 
дjь'йство льсти`, во _е='же вjь'ровати и=`мъ лжи`: в~_i Да 
су'дъ прiи'мутъ вси` невjь'ровавшiи и='стинjь, но 
благоволи'вше въ непра'вдjь.

%<Коне'цъ средjь`.%>

%<(за\ч с_о~s)%> [г~] г~_i %<М%>ы' же до'лжни%<*%>{%<Въ 
четверто'къ к~_е-я недjь'ли:%> Бра'тiе, мы` до'лжни*} 
_е=смы` благодари'ти бг~а всегда` w= ва'съ, бра'тiе 
возлю'бл_енная w\т гд\са: jа='кw и=збра'лъ _е='сть ва'съ 
бг~ъ w\т нача'ла во спасе'нiе, во ст~ы'ни дх~а и= вjь'ры 
и='стины: д~_i Въ не'же призва` ва'съ (л. р_о~з w=б.) 
бл~говjьствова'нiемъ на'шимъ, въ получе'нiе сла'вы гд\са 
на'шегw i=и~са хр\ста`. %<[а~]%> _е~_i Тjь'мже о_у='бw 
бра'тiе, сто'йте, и= держи'те преда^нiя, и=`мже научи'стеся, 
и=ли` сло'вомъ, и=ли` посла'нiемъ на'шимъ. s~_i Са'мъ же 
гд\сь на'шъ i=и~съ хр\сто'съ, и= бг~ъ и= _о=ц~ъ на'шъ, 
возлюби'вый на'съ, и= да'вый о_у=тjьше'нiе вjь'чно, и= 
о_у=пова'нiе бла'го въ бл~года'ти: з~_i Да о_у=тjь'шитъ 
сердца` ва'ша, и= да о_у=тверди'тъ @ @{@ва'съ@} во вся'комъ 
сло'вjь и= дjь'лjь бла'зjь.

%<Глава` тре'тiя.%>

[д~] с\х а~ %<П%>ро'чее же моли'теся w= на'съ 
бра'тiе, да сло'во гд\сне тече'тъ и= сла'вится, jа='коже и= 
въ ва'съ: в~ И= да и=зба'вимся w\т sлы'хъ и= лука'выхъ 
человjь^къ: не всjь'хъ бо _е='сть вjь'ра. (ср\де) г~ 
Вjь'ренъ _е='сть гд\сь, и='же о_у=тверди'тъ вы`, и= 
сохрани'тъ w\т лука'вагw. д~ О_у=пова'емъ же на гд\са w= 
ва'съ, jа='кw jа=`же повелjьва'емъ ва'мъ, и= творите`, и= 
сотворите`. %<[а~]%> _е~ Гд\сь же да и=спра'витъ сердца` 
ва'ша въ любо'вь бж~iю, и= въ терпjь'нiе хр\сто'во.

%<Коне'цъ четвертку`.%>

%<(за\ч с_о~з)%> [_е~] s~ %<П%>овелjьва'емъ же ва'мъ 
бра'тiе%<*%>{%<Пято'къ к~_е-я недjь'ли:%> Бра'тiе, 
повелjьва'емъ ва'мъ%<*%>} w= и='мени гд\са на'шегw i=и~са 
хр\ста`, w\тлуча'тися ва'мъ w\т вся'кагw бра'та, безчи'ннw 
ходя'ща, а= не по преда'нiю, _е='же прiя'ша w\т на'съ. з~ 
Са'ми бо вjь'сте, ка'кw лjь'по _е='сть ва'мъ подо'битися 
на'мъ, jа='кw не безчи'нновахомъ о_у= ва'съ, и~ Ни ту'не 
хлjь'бъ jа=до'хомъ о_у= когw`: но въ трудjь` и= по'двизjь, 
но'щь и= де'нь дjь'лающе, да не (л. р_о~и) w=тягчи'мъ 
никогw'же w\т ва'съ. f~ Не jа='кw не и='мамы вла'сти, но 
jа='кw да себе` _о='бразъ да'мы ва'мъ, во _е='же 
о_у=подо'битися на'мъ. _i~ И='бо _е=гда` бjь'хомъ о_у= 
ва'съ, сiе` завjьщава'хомъ ва'мъ: jа='кw а='ще не хо'щетъ 
кто` дjь'лати, ниже` да jа='стъ. а~_i Слы'шимъ бо нjь'кiя 
безчи'ннw ходя'щыя о_у= ва'съ, ничто'же дjь'лающыя, но 
лука'внw w=бходя'щыя. в~_i Таковы^мъ запреща'емъ, и= мо'лимъ 
w= гд\сjь на'шемъ i=и~сjь хр\стjь`, да съ безмо'лвiемъ 
дjь'лающе сво'й хлjь'бъ jа=дя'тъ. г~_i Вы' же бра'тiе, не 
стужа'йте си` до'брое творя'ще. д~_i А='ще ли же кто` не 
послу'шаетъ словесе` на'шегw, посла'нiемъ сего` 
назна'менуйте, и= не примjьша'йтеся _е=му`, да посрами'тся. 
_е~_i И= не а='ки врага` и=мjь'йте _е=го`, но наказу'йте 
jа='коже бра'та. s~_i Са'мъ же гд\сь ми'ра, да да'стъ ва'мъ 
ми'ръ всегда`, во вся'комъ _о='бразjь. гд\сь со всjь'ми 
ва'ми. з~_i Цjьлова'нiе мое'ю руко'ю па'vлею, _е='же _е='сть 
зна'менiе, во вся'комъ посла'нiи, си'це пишу`: и~_i 
Бл~года'ть гд\са на'шегw i=и~са хр\ста` со всjь'ми ва'ми. 
а=ми'нь.

%<Коне'цъ пятку`.%>

%<Коне'цъ втора'гw посла'нiя, _е='же къ fессалонi'кwмъ: 
напи'сано бы'сть w\т а=fи'нъ: и='мать въ себjь` главы^, г~: 
зача'лъ цр~ко'вныхъ, _е~: стiхw'въ м~г: знамена'нiй 
че'рныхъ,%> s~: %<послjь'дующихъ же и=`мъ червле'ныхъ в~.%>


