<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. р_кс~f w=б.) 

%<Знам_ена'нiя къ солу'нянwмъ _е=пiсто'лiи, а~.%>

[а~] %<П%>охвала` солу'нянwмъ w= досто'йныхъ 
подвиза'нiихъ а=п\сльскихъ.

[в~] %<Ж%>ела'нiе _е=гw` и= ра'дость w= ни'хъ и= 
печа'ль, jа='кw да соверша'тся.

[г~] %<М%>оли'тва къ бг~у w= прише'ствiи _е=гw` къ 
ни'мъ, и= растjь'нiи и= о_у=твержде'нiи и='хъ.

[д~] %<П%>оуче'нiе, jа='кw цjьлому'дреннw и= пра'веднw 
жи'ти и=`мъ всегда`.

[_е~] %<О_у=%>че'нiе, jа='кw и=спраздни'ся сме'рть, въ 
jа=вле'нiи хр\сто'вjь.

[s~] %<Jа='%>кw внеза'пу прiи'детъ хр\сто'съ: тjь'мже 
подоба'етъ готw'вымъ бы'ти вся'кою добродjь'телiю и= 
пра'ведными дjь'лы.

[з~] %<М%>оли'тва w= w=сщ~е'нiи дх~а, и= души` и= 
тjь'ла. (л. р~_о)

%<Сказа'нiе къ солу'нянwмъ пе'рвагw посла'нiя ст~а'гw 
а=п\сла па'vла.%>

%<С%>iе` посыла'етъ w\т а=fи'нъ, ви'дjьвъ и=`хъ пре'жде, 
и= пожи'въ о_у= ни'хъ. Вина' же посла'нiя сiя`: а=п\слъ 
мно'ги скw'рби претерпjь` въ ве'рiи, и= въ фiлi'ппjьхъ, 
македо'нiи, и= въ корi'нfjь. вjь'дый же _е=ли^ка пострада` 
и= въ fессалонiкi'и, и= боя'ся, да не ка'кw слы'шавше 
fессалонiкi'ане, _е=ли^ка пострада` въ предрече'нныхъ 
гра'дjьхъ, и=скуше'ни бу'дутъ w\т и=скуша'ющагw сатаны`, и= 
соблазня'тся. _Е=ще' же о_у=вjь'дjьвъ, jа='кw и= w= 
о_у=мира'ющихъ безмjь'рнw скорбя'тъ, посыла'етъ тiмоfе'а къ 
ни'мъ съ посла'нiемъ си'мъ. И= пе'рвjье о_у='бw 
о_у=твержда'етъ и=`хъ въ вjь'рjь, jа='кw не поколеба'тися 
и=`мъ скорбе'й ра'ди: и= ничто'же стра'нно пострада'вшымъ 
мнjь'ти и=`мъ w\т i=уд_е'й, и=`же и= гд\са о_у=би'ша. 
хр\стiа'нwмъ бо сво'йственно _е='сть, _е='же скw'рби 
терпjь'ти къ житiи` се'мъ, глаго'летъ. Мно'гими же 
завjьща'въ и=`мъ си'це, jа='коже прiя'ша w\т негw`, та'кw 
жи'тельствовати, пи'шетъ про'чее w= о_у=мира'ющихъ, 
о_у=тjьша'я и=`хъ, и= о_у=чя`, не вельми` скорбjь'ти: 
нjь'сть бо сме'рть поги'бель, но пу'ть къ воскр\снiю. Та'же 
и= w= лjь'тjьхъ и=`хъ о_у=чи'тъ, да безвjь'стенъ де'нь 
вjь'дяще, вы'ну гото'ви быва'ютъ, и= да ни _е=ди'ному 
внима'ютъ вjьща'ющему w= не'мъ: бы'ти бо рече` прише'ствiю 
та'кw, jа='кw w=ста'вшымъ и= w=брjьта'_емымъ въ де'нь _о='нъ 
живы^мъ, не предвари'ти востаю'щыя w\т ме'ртвыхъ, вку'пjь бо 
бы'ти всjь'хъ премjьне'нiю о_у=чи'тъ. Къ си'мъ же 
завjьщава'я и=`мъ лу'чшымъ быва'ти во _о=бы'чаехъ, 
повелjьва'етъ и=`мъ всегда` ра'доватися w= о_у=пова'нiи, и= 
моли'тися и= благодари'ти и=`мъ всегда` гд\сви, и= 
заклина'етъ и=`хъ прочита'ти посла'нiе сiе` пред\ъ все'ю 
бра'тiею, и= си'це скончава'етъ _е=`. (л. р~_о w=б.)

%<КЪ СОЛУ'НЯНWМЪ ПЕ'РВОЕ%>

%<ПОСЛА'НIЕ СТ~А'ГW А=ПО'СТОЛА ПА'VЛА.%>

%<Глава` пе'рвая.%>

%<(за\ч с_кс~в)%> с\х а~ %<П%>а'vелъ%<*%>{%<Въ 
понедjь'льникъ к~г-я недjь'ли:%> Па'vелъ%<*%>} и= сiлуа'нъ 
и= тiмоfе'й, цр~кви солу'нстjьй, w= бз~jь _о=ц~jь`, и= 
гд\сjь i=и~сjь хр\стjь`: бл~года'ть ва'мъ и= ми'ръ w\т бг~а 
_о=ц~а` на'шегw, и= гд\са i=и~са хр\ста`. [а~] в~ 
Благодари'мъ бг~а всегда` w= всjь'хъ ва'съ, помина'нiе ва'ше 
творя'ще въ моли'твахъ на'шихъ: г~ Непреста'ннw помина'юще 
ва'ше дjь'ло вjь'ры, и= тру'дъ любве`, и= терпjь'нiе 
о_у=пова'нiя гд\са на'шегw i=и~са хр\ста`, пред\ъ бг~омъ и= 
_о=ц~е'мъ на'шимъ. д~ Вjь'дяще бра'тiе возлю'бленная, w\т 
бг~а и=збра'нiе ва'ше: _е~ Jа='кw благовjьствова'нiе на'ше 
не бы'сть къ ва'мъ въ сло'вjь то'чiю, но и= си'лою, и= 
дх~омъ ст~ы'мъ, и= во и=звjьще'нiи мно'зjь: jа='коже и= 
вjь'сте, какови` бы'хомъ въ ва'съ, ра'ди ва'съ.

%<Коне'цъ понедjь'льнику.%>

%<(за\ч с_кс~г)%> s~ %<И=%> вы`%<**%>{%<Въ вто'рникъ 
к~г-я недjь'ли:%> Бра'тiе, вы`%<**%>} подо'бницы бы'сте 
на'мъ и= гд\су, прiе'мше сло'во въ ско'рби мно'зjь, съ 
ра'достiю дх~а ст~а'гw: (л. р_о~а) з~ Jа='кw бы'ти ва'мъ 
_о='бразъ всjь'мъ вjь'рующымъ въ македо'нiи и= а=ха'iи. и~ 
W\т ва'съ бо промче'ся сло'во гд\сне, не то'кмw въ 
македо'нiи и= а=ха'iи: но и= во вся'ко мjь'сто вjь'ра ва'ша, 
jа='же къ бг~у, и=зы'де: jа='кw не тре'бовати на'мъ 
глаго'лати что`. f~ Тi'и бо w= на'съ возвjьща'ютъ, како'въ 
вхо'дъ и=мjь'хомъ къ ва'мъ, и= ка'кw w=брати'стеся къ бг~у 
w\т i='дwлъ, рабо'тати бг~у жи'ву и= и='стинну: _i~ И= 
жда'ти сн~а _е=гw` съ нб~съ, _е=го'же воскреси` и=з\ъ 
ме'ртвыхъ, i=и~са и=збавля'ющаго на'съ w\т гнjь'ва 
гряду'щагw.

%<Коне'цъ вто'рнику.%>

%<Глава` втора'я.%>

%<(за\ч с_кс~д)%> с\х а~ %<С%>а'ми бо вjь'сте 
бра'тiе%<*%>{%<Въ сре'ду к~г-я недjь'ли:%> Бра'тiе, 
вjь'сте%<*%>} вхо'дъ на'шъ и='же къ ва'мъ, jа='кw не вотще` 
бы'сть: в~ Но предпострада'вше и= досажде'ни бы'вше, 
jа='коже вjь'сте, въ фiлi'ппjьхъ, дерзну'хомъ w= бз~jь 
на'шемъ, глаго'лати къ ва'мъ благовjьствова'нiе бж~iе со 
мно'гимъ по'двигомъ. г~ О_у=тjьше'нiе бо на'ше, не w\т 
пре'лести, ни` w\т нечистоты`, ни ле'стiю: д~ Но jа='коже 
и=скуси'хомся w\т бг~а вjь'рни бы'ти прiя'ти 
благовjьствова'нiе, та'кw глаго'лемъ, не а='ки человjь'кwмъ 
о_у=гожда'юще, но бг~у и=скуша'ющему сердца` на'ша. _е~ 
Никогда'же бо въ словеси` ласка'нiя бы'хомъ къ ва'мъ, 
jа='коже вjь'сте, ниже` вино'ю лихоима'нiя: бг~ъ 
свидjь'тель. s~ Ни и='щуще w\т человjь^къ сла'вы, ни w\т 
ва'съ, ни w\т и=нjь'хъ: з~ Могу'ще въ тяготjь` бы'ти, 
jа='коже хр\сто'вы а=п\столи, но (л. р_о~а w=б.) бы'хомъ 
ти'си посредjь` ва'съ, jа='коже дои'лица грjь'етъ своя` 
ча^да: и~ Та'кw жела'юще ва'съ, благоволи'хомъ пода'ти ва'мъ 
не то'чiю благовjьствова'нiе бж~iе, но и= ду'шы своя`: 
зане'же возлю'блени бы'сте на'мъ.

%<Коне'цъ средjь`.%>

%<(за\ч с_кс~_е)%> f~ %<П%>о'мните бо бра'тiе%<*%>{%<Въ 
четверто'къ к~г-я недjь'ли:%> Бра'тiе, по'мните%<*%>} тру'дъ 
на'шъ, и= по'двигъ: но'щь бо и= де'нь дjь'лающе, jа='кw не 
w=тяготи'ти ни _е=ди'нагw w\т ва'съ, проповjь'дахомъ ва'мъ 
бл~говjьствова'нiе бж~iе. _i~ Вы` свидjь'тели, и= бг~ъ, 
jа='кw преподо'бнw и= пра'веднw и= непоро'чнw ва'мъ 
вjь'рующымъ бы'хомъ: а~_i Jа='коже вjь'сте, зане` _е=ди'наго 
кого'ждо ва'съ, jа='коже _о=ц~ъ ча^да своя`, в~_i Моля'ще и= 
о_у=тjьша'юще ва'съ, и= свидjь'тельствующе ва'мъ ходи'ти 
досто'йнw бг~у, призва'вшему вы` во свое` цр\ство и= сла'ву. 
г~_i Сегw` ра'ди и= мы` бл~годари'мъ бг~а непреста'ннw, 
jа='кw прiе'мше сло'во слы'шанiя бж~iя w\т на'съ, прiя'сте 
не а='ки сло'во человjь'ческо, но [jа='коже _е='сть 
вои'стинну] сло'во бж~iе, _е='же и= дjь'йствуется въ ва'съ 
вjь'рующихъ.

%<(за\ч с_кс~s)%> д~_i %<В%>ы' бо подо'бницы бы'сте 
бра'тiе,%<**%>{%<Въ пято'къ к~г-я недjь'ли:%> Бра'тiе, вы` 
подо'бницы бы'сте%<**%>} цр~квамъ бж~iимъ су'щымъ во 
i=уде'и, w= хр\стjь` i=и~сjь.

%<Коне'цъ четвертку`.%>

зане` та^яжде и= вы` пострада'сте w\т свои'хъ 
сплем_е'нникъ, jа='коже и= тi'и w\т i=уд_е'й: _е~_i И= 
о_у=би'вшихъ гд\са i=и~са, и= _е=гw` проро'ки, и= на'съ 
и=згна'вшихъ, и= бг~у (л. р_о~в) неугоди'вшихъ, и= всjь'мъ 
человjь'кwмъ проти'вящихся: s~_i И= возбраня'ющихъ на'мъ 
глаго'лати jа=зы'кwмъ, да спасу'тся, во _е='же и=спо'лнити 
и=`мъ грjьхи` своя` всегда`: пости'же же на ни'хъ гнjь'въ до 
конца`. [в~] з~_i Мы' же бра'тiе w=сиротjь'вше w\т ва'съ ко 
вре'мени часа`, лице'мъ а= не се'рдцемъ, ли'шше тща'хомся 
лице` ва'ше ви'дjьти мно'гимъ жела'нiемъ. и~_i Тjь'мже 
хотjь'хомъ прiити` къ ва'мъ, а='зъ о_у='бw па'vелъ _е=ди'ною 
и= два'жды, и= возбрани` на'мъ сатана`. f~_i Кто' бо на'мъ 
о_у=пова'нiе, и=ли` ра'дость, и=ли` вjьне'цъ похвале'нiя, не 
и= вы' ли пред\ъ гд\семъ на'шимъ i=и~съ хр\сто'мъ, во 
прише'ствiи _е=гw`;

%<Коне'цъ пятку`.%>

%<(за\ч с_кс~з) В%>ы' бо _е=сте`%<*%>{%<Въ 
понедjь'льникъ к~д-я недjь'ли:%> Бра'тiе, вы` _е=сте`%<*%>} 
сла'ва на'ша и= ра'дость.

%<Глава` тре'тiя.%>

с\х а~ %<Т%>jь'мже о_у=же` не терпя'ще, благоволи'хомъ 
w=ста'тися во а=fи'нjьхъ _е=ди'ни. в~ И= посла'хомъ тiмоfе'а 
бра'та на'шего, и= служи'теля бж~iя, и= споспjь'шника 
на'шего во благовjь'стiи хр\сто'вjь, о_у=тверди'ти ва'съ и= 
о_у=тjь'шити w= вjь'рjь ва'шей: г~ Jа='кw ни _е=ди'ному 
смуща'тися въ ско'рбехъ си'хъ: са'ми бо вjь'сте, jа='кw на 
сiе` и='стое @лежи'мъ@{@о_у=чине'ни _е=смы`@}. И='бо _е=гда` 
о_у= ва'съ бjь'хомъ, предреко'хомъ ва'мъ, jа='кw и='мамы 
скорбjь'ти, _е='же и= бы'сть, и= вjь'сте. _е~ Сегw` ра'ди и= 
а='зъ ктому` не терпя`, посла'хъ разумjь'ти (л. р_о~в w=б.) 
вjь'ру ва'шу, да не ка'кw и=скуси'лъ вы` бу'детъ и=скуша'яй, 
и= вотще` бу'детъ тру'дъ на'шъ. s~ Ны'нjь же прише'дшу 
тiмоfе'ю къ на'мъ w\т ва'съ, и= благовjьсти'вшу на'мъ вjь'ру 
ва'шу и= любо'вь, и= jа='кw и='мате па'мять w= на'съ бла'гу, 
всегда` жела'юще на'съ ви'дjьти, jа='коже и= мы` ва'съ. з~ 
Сегw` ра'ди о_у=тjь'шихомся бра'тiе w= ва'съ, во вся'кой 
ско'рби и= ну'ждjь на'шей, ва'шею вjь'рою. и~ Jа='кw мы` 
ны'нjь жи'ви _е=смы`, а='ще вы` стоите` w= гд\сjь.

%<Коне'цъ понедjь'льнику.%>

%<(за\ч с_кс~и)%> f~ %<К%>о'е бо 
бл~годаре'нiе%<*%>{%<Вто'рникъ к~д недjь'ли:%> Бра'тiе, ко'е 
благодаре'нiе%<*%>} бг~у мо'жемъ возда'ти w= ва'съ, w= 
вся'кой ра'дости, _е='юже ра'дуемся ва'съ ра'ди, пред\ъ 
бг~омъ на'шимъ; _i~ Но'щь и= де'нь преизли'ха моля'щеся 
ви'дjьти лице` ва'ше, и= соверши'ти лише'нiе вjь'ры ва'шея. 
[г~] а~_i Са'мъ же бг~ъ и= _о=ц~ъ на'шъ и= гд\сь на'шъ 
i=и~съ хр\сто'съ, да и=спра'витъ пу'ть на'шъ къ ва'мъ. в~_i Ва'съ 
же гд\сь да о_у=мно'житъ, и= да и=збы'точествитъ любо'вiю 
дру'гъ ко дру'гу, и= ко всjь'мъ, jа='коже и= мы` къ ва'мъ: 
г~_i Во _е='же о_у=тверди'ти сердца` ва'ша непорw'чна въ 
ст~ы'ни, пред\ъ бг~омъ и= _о=ц~е'мъ на'шимъ, въ прише'ствiе 
гд\са на'шегw i=и~са хр\ста` со всjь'ми ст~ы'ми _е=гw`. 
а=ми'нь.

%<Коне'цъ вто'рнику.%>

%<Глава` четве'ртая.%>

%<(за\ч с_кс~f)%> с\х а~ %<Т%>jь'мже о_у='бw бра'тiе, 
про'симъ вы`%<**%>{%<Въ сре'ду к~д недjь'ли:%> Бра'тiе, 
про'симъ вы`%<**%>} и= мо'лимъ w= хр\стjь` i=и~сjь: да 
jа='коже прiя'сте w\т на'съ, ка'кw подоба'етъ ва'мъ ходи'ти 
и= о_у=гожда'ти (л. р_о~г) бг~ови, та'кожде и= ходи'те, да 
и=збы'точествуете па'че: (вто\р) в~ Вjь'сте бо какова` 
повелjь^нiя да'хомъ ва'мъ, гд\семъ i=и~сомъ. г~ Сiя' бо 
_е='сть во'ля бж~iя, ст~ость ва'ша, храни'ти себе` самjь'хъ 
w\т блуда`: д~ И= вjь'дjьти кому'ждо w\т ва'съ сво'й сосу'дъ 
стяжава'ти во ст~ы'ни и= че'сти: _е~ А= не въ стра'сти 
по'хотнjьй, jа='коже и= jа=зы'цы не вjь'дящiи бг~а. s~ И= 
_е='же не преступа'ти и= лихои'мствовати въ ве'щи бра'та 
своегw`: зане` мсти'тель _е='сть гд\сь w= всjь'хъ си'хъ, 
jа='коже и= пре'жде реко'хомъ къ ва'мъ, и= 
засвидjь'тельствовахомъ. з~ Не призва' бо на'съ бг~ъ на 
нечистоту`, но во ст~ость. [д~] и~ Тjь'мже о_у='бw 
w\тмета'яй, не человjь'ка w\тмета'етъ, но бг~а, да'вшаго 
дх~ъ сво'й ст~ы'й въ на'съ. f~ W= братолю'бiи же, не 
тре'буете, да пи'шется къ ва'мъ: са'ми бо вы` бг~омъ 
о_у=че'ни _е=сте`, _е='же люби'ти другъдру'га: _i~ И='бо 
творите` то` ко все'й бра'тiи, су'щей во все'й македо'нiи. 
мо'лимъ же вы` бра'тiе, и=збы'точествовати па'че, а~_i И= 
любе'знw прилjьжа'ти _е='же безмо'лвствовати, и= дjь'яти 
своя^, и= дjь'лати свои'ми рука'ми, jа='коже повелjь'хомъ 
ва'мъ: в~_i Да хо'дите бл~го_обра'знw ко внjь'шнимъ, и= ни 
_е=ди'нагw же тре'бовати.

%<Коне'цъ средjь`.%>

%<(за\ч с~_о)%> [_е~] г~_i %<Н%>е хощу' же ва'съ 
бра'тiе%<*%>{%<Сiе' же м_е'ртвымъ:%> Бра'тiе, не хощу` 
ва'съ%<*%>} невjь'дjьти w= о_у=ме'ршихъ, да не скорбите`, 
jа='коже и= про'чiи не и=му'щiи о_у=пова'нiя. д~_i А='ще бо 
вjь'руемъ, jа='кw i=и~съ о_у='мре и= воскре'се, та'кw и= 
бг~ъ о_у=ме'ршыя w= i=и~сjь (л. р_о~г w=б.) приведе'тъ съ 
ни'мъ. _е~_i Сiе' бо ва'мъ глаго'лемъ сло'вомъ гд\снимъ: 
jа='кw мы` живу'щiи w=ста'вшiи въ прише'ствiе гд\сне, не 
и='мамы предвари'ти о_у=ме'ршихъ. s~_i Jа='кw са'мъ гд\сь въ 
повелjь'нiи, во гла'сjь а=рха'гг~ловjь, и= въ трубjь` бж~iи 
сни'детъ съ нб~се`, и= ме'ртвiи w= хр\стjь` воскре'снутъ 
пе'рвjье. з~_i Пото'мъ же мы` живу'щiи w=ста'вшiи, ку'пнw съ 
ни'ми восхище'ни бу'демъ на _о='блацjьхъ, въ срjь'тенiе 
гд\сне на возду'сjь: и= та'кw всегда` съ гд\семъ бу'демъ.

%<Коне'цъ м_е'ртвымъ.%>

и~_i Тjь'мже о_у=тjьша'йте другъдру'га въ словесjь'хъ 
си'хъ.

%<Глава` пя'тая.%>

%<(за\ч с_о~а)%> [s~] с\х а~ %<А=%> w= лjь'тjьхъ и= w= 
временjь'хъ бра'тiе,%<*%>{%<Въ четверто'къ к~д недjь'ли:%> 
Бра'тiе, w= лjь'тjьхъ и= w= временjь'хъ%<*%>} не тре'бjь 
_е='сть ва'мъ писа'ти. в~ Са'ми бо вы` и=звjь'стнw вjь'сте, 
jа='кw де'нь гд\снь, jа='коже та'ть въ нощи`, та'кw 
прiи'детъ. г~ _Е=гда' бо реку'тъ ми'ръ и= о_у=твержде'нiе, 
тогда` внеза'пу нападе'тъ на ни'хъ всегуби'тельство, 
jа='коже и= болjь'знь во чре'вjь и=му'щей: и= не и='мутъ 
и=збjьжа'ти. д~ Вы' же бра'тiе, нjь'сте во тмjь`, да де'нь 
ва'съ jа='коже та'ть пости'гнетъ. _е~ Вси' бо вы` сы'нове 
свjь'та _е=сте`, и= сы'нове дне`: нjь'смы но'щи, ниже` тмы`. 
s~ Тjь'мже о_у='бw да не спи'мъ jа='коже и= про'чiи, но да 
бо'дрствуимъ и= трезви'мся: з~ Спя'щiи бо, въ нощи` спя'тъ, 
и= о_у=пива'ющiися, въ нощи` о_у=пива'ются. и~ Мы' же 
сы'нове (л. р_о~д) су'ще дне`, да трезви'мся, w=бо'лкшеся въ 
броню` вjь'ры и= любве`, и= шле'мъ о_у=пова'нiя спасе'нiя.

%<Коне'цъ четвертку`.%>

%<(за\ч с_о~в)%> f~ %<Jа='%>кw не положи`%<*%>{%<Въ 
пято'къ к~д недjь'ли:%> Бра'тiе, не положи`%<*%>} на'съ бг~ъ 
въ гнjь'въ, но въ получе'нiе спасе'нiя, гд\семъ на'шимъ 
i=и~съ хр\сто'мъ, _i~ О_у=ме'ршимъ за на'съ: да а='ще бди'мъ, 
а='ще ли спи'мъ, ку'пнw съ ни'мъ и= w=живе'мъ. а~_i Сегw` 
ра'ди о_у=тjьша'йте другъдру'га, и= созида'йте ко'йждо 
бли'жняго, jа='коже и= творите`. в~_i Мо'лимъ же вы` 
бра'тiе, зна'йте тружда'ющихся о_у= ва'съ, и= настоя'телей 
ва'шихъ w= гд\сjь, и= наказу'ющихъ вы`. г~_i И= и=мjь'йте 
я=` по преизли'ха въ любви`, за дjь'ло и='хъ ми'рствуйте въ 
себjь`.

%<Преступи` пятку`.%>

%<(за\ч с_о~г)%> д~_i %<М%>о'лимъ же вы` 
бра'тiе,%<**%>{%<Суббw'та л~в:%> Бра'тiе, мо'лимъ 
вы`,%<**%>} вразумля'йте безчи^нныя, о_у=тjьша'йте 
малоду'шныя, заступа'йте немощны'я, долготерпи'те ко 
всjь'мъ. _е~_i Блюди'те, да никто'же sла` за sло` кому` 
возда'стъ: но всегда` до'брое гони'те, и= дру'гъ ко дру'гу, 
и= ко всjь'мъ. s~_i Всегда` ра'дуйтеся: з~_i Непреста'ннw 
моли'теся. и~_i W= все'мъ благодари'те: сiя' бо _е='сть 
во'ля бж~iя w= хр\стjь` i=и~сjь въ ва'съ. f~_i Дх~а не 
о_у=гаша'йте: к~ Проро'чествiя не о_у=ничижа'йте: к~а Вся^ 
же и=скуша'юще, дw'брая держи'те. к~в @W\т вся'кiя ве'щи 
sлы'я@{@w\т вся'кагw ви'да sла'гw@} w\тгреба'йтеся. к~г 
Са'мъ же бг~ъ ми'ра да w=святи'тъ вы`, всесоверше'ны w= 
все'мъ: и= всесоверше'нъ ва'шъ дх~ъ, и= душа`, и= тjь'ло 
непоро'чно, въ прише'ствiе гд\са на'шегw i=и~са хр\ста` да 
сохрани'тся.

%<Коне'цъ суббw'тjь.%> (л. р_о~д w=б.)

%<Чти` пятку`:%>

к~д Вjь'ренъ призва'вый ва'съ, и='же и= сотвори'тъ. к~_е 
Бра'тiе, моли'теся и= w= на'съ. к~s Цjьлу'йте бра'тiю всю` 
лобза'нiемъ ст~ы'мъ. к~з Заклина'ю вы` гд\семъ, прочести` 
посла'нiе сiе` пред\ъ все'ю ст~о'ю бра'тiею. к~и Бл~года'ть 
гд\са на'шегw i=и~са хр\ста` съ ва'ми. а=ми'нь.

%<Коне'цъ пятку`.%>

%<Коне'цъ пе'рвагw посла'нiя, _е='же къ fессалонi'кwмъ: 
напи'сано бы'сть w\т а=fи'нъ: и='мать въ себjь` гла'въ, _е~: 
зача'лъ цр~ко'вныхъ, в~_i: стiхw'въ, п~f: знамена'нiй 
че'рныхъ,%> з~: %<без\ъ червле'ныхъ.%>


