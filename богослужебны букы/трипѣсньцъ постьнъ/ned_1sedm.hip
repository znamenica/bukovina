<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. рм~г w=б.)

%<%[Недjь'ля пе'рвая ст~а'гw поста`%],%>

%<въ ню'же правосла'вiе воспомина'ется.%>

%<Бдjь'нiе _о=бы'чное.%>

%<Въ суббw'ту ве'чера, на ма'лjьй вече'рни поста'вимъ 
стiхи` д~, и= пое'мъ стiхи` подw'бныя. Творе'нiе 
нiкола'а, гла'съ а~.%>

%<Подо'бенъ: Н%>б\сныхъ чинw'въ:

%<Н%>ы'нjь бл~гоче'стiя свjь'тлость всjь^мъ 
распростре'ся, разгоня'ющи ле'сть нече'стiя jа='кw 
_о='блакъ, просвjьща'ющи же сердца` бл~гочести'выхъ: 
прiиди'те вси` припаде'мъ, бл~гочестивому'дреннw 
честны^мъ i=кw'намъ хр\стw'вымъ покланя'ющеся 
правосла'внiи.

%<С%>щ~енноwбра'зными i=кw'нами ны'нjь о_у=краша'ется, 
jа='кw невjь'ста о_у=кра'шена хр\сто'ва цр~ковь, и= 
всjь'хъ созыва'етъ дх~о'внw пра'здновати: сни'демся во 
_е=диномы'слiи и= вjь'рjь, ра'достнw велича'юще гд\са.

%<М%>i'ре ве'сь весели'ся: се' бо гд\сь низложи` съ 
высоты` нече'стiя держа'ву неизрече'ннымъ промышле'нiемъ. 
и= смире'ннiи вознесо'хомся дне'сь къ вjь'рjь 
правосла'вiя, бл~гочести'вою цари'цею наставля'еми.

%<К%>ъ первоwбра'зному но'сится, глаго'летъ васi'лiй, 
че'сть i=кw'ны: сегw` ра'ди въ любви` почита'емъ i=кw'ны 
сп~са хр\ста`, и= ст~ы'хъ всjь'хъ: да си'хъ собра'вше, 
никогда'же ны'нjь sлоче'стiемъ w\тведе'мся.

%<Сла'ва, и= ны'нjь: бг~оро'диченъ. Подо'бенъ:%>

%<Б%>езнача'льнымъ, и= бж~е'ственнымъ _е=стество'мъ 
неви'димый, человjь'къ ви'дjьнъ бы'сть _о=трокови'це, w\т 
чи'стыхъ твои'хъ крове'й, за кра'йнее бл~гоутро'бiе: 
_е=гw'же пло'ти написа'вше подо'бiе, че'стнw покланя'емся 
вси` вjь'рнiи, и= бл~гоче'стнw велича'емъ.

%<На стiхо'внjь, гла'съ в~. Подо'бенъ: Д%>о'ме 
_е=vфра'fовъ:

%<Г%>уби'тельства тлетво'рнагw и=збjь'гше 
sлосла'вныхъ, правосла'вiя сiя'нiемъ, сердца'ми 
просвjьти'мся вjь'рнiи бг~а сла'вяще.

%<Стi'хъ: П%>ринеси'те гд\сви че'сть и= сла'ву.

%<А='%>рiева нечи'стая о_у=праздни'ся пре'лесть, 
македо'нiа, петра`, севи'ра же и= пv'рра: и= свjь'титъ 
свjь'тъ трисо'лнечный.

%<Стi'хъ: П%>оклони'теся _е=му` во дворjь` ст~jь'мъ 
_е=гw`. Не ктому` sлочести'выхъ похваля'ется мра'чное 
о_у=че'нiе: бг~ъ бо правосла^внымъ, и=зволе'нiемъ 
fеодw'ры, же'злъ крjь'пости дае'тъ.

%<Сла'ва, и= ны'нjь, бг~оро'диченъ.%> Подо'бенъ:

%<В%>ознесла` _е=си` смире'нныхъ ро'гъ бц\де, ро'ждшая 
бг~а сло'ва: тjь'мже вjь'рнw тя` вси` чту'ще велича'емъ.

%<Тропа'рь, П%>реч\стому w='бразу твоему`: %<И= 
быва'етъ w\тпу'стъ.%>

%<%[На вели'цjьй вече'рни%],%>

%<по _о=бы'чномъ стiхосло'вiи, Г%>д\си воззва'хъ, %<на 
гла'съ _о=смогла'сника, поста'вимъ стiхw'въ i~: и= пое'мъ 
стiхи^ры воскр\сны г~, и= а=натw'лiевы г~, и= трiw'ди 
подо'бны д~. Гла'съ s~: В%>сю` w\тложи'вше:

%<Т%>я` непостижи'маго, пре'жде денни'цы безнача'льнw 
и=з\ъ невеще'ственнагw возсiя'вшаго, безпло'тнагw же 
чре'ва роди'телева, пр\оро'цы гд\си, твои'мъ дх~омъ 
вдохнове'ни, прореко'ша _о=троча` бы'ти, и=з\ъ 
неискусобра'чныя воплоща'ема, человjь'кwмъ совокупля'ема, 
и= су'щими на земли` зри'ма: и='миже jа='кw ще'дрый 
просвjьще'нiя сподо'би твоегw`, воспjьва'ющихъ 
неизрече'нное, и= честно'е твое` воскр\снiе. (л. рм~д 
w=б.)

%<Подо'бенъ:%>

%<С%>ло'вомъ тя` проповjь'давшiи бг~оглаго'ливiи 
пр\оро'цы, и= дjь'лы поче'тшiи, безконе'чную жи'знь 
приплоди'ша: тва'ри бо вл\дко, па'че тебе` содjь'теля, 
служи'ти не претерпjь'вше, мi'ра всегw` _е=v\гльски 
w\тврати'шася, и= соwбра'зни бы'ша стр\сти твое'й, ю='же 
провозвjьсти'ша: и='хже мл~твами, сподо'би непоро'чнw 
прейти` воздержа'нiя по'прище, _е=ди'не многомл\стиве.

%<_Е=%>стество'мъ неwпи'санный бж~е'ственнымъ твои'мъ 
сы'й, на послjь^дняя вл\дко вопло'щься, и=зво'лилъ _е=си` 
w=писова'тися: пло'ти бо прiя'тiемъ, и= свw'йства вся^ 
сея` взя'лъ _е=си`. тjь'мже ви'дъ тво'й w=бразова'нiя 
w=пису'ющiи любе'знw цjьлу'емъ, къ твое'й любви` 
возвыша'еми, и= и=сцjьле'нiй бл~года'ть почерпа'емъ и=з\ъ 
негw`, а=п\сльскимъ послjь'дующе бж~е'ств_еннымъ 
преда'нi_емъ.

%<П%>речестно'е о_у=краше'нiе хр\сто'ва цр~ковь, 
честны'хъ прiя'тъ и= ст~ы'хъ i=кw'нъ, сп~са хр\ста` и= 
бг~ома'тере, и= всjь'хъ ст~ы'хъ свjьтлjь'йшее 
возставле'нiе, и='мже просвjьща'ется, и= красу'ется 
бл~года'тiю, и= со'нмище w\тлага'етъ _е=ретi'ческое 
и=згоня'щи: и= ра'дующися сла'витъ чл~вjьколю'бца бг~а, 
_е=я` ра'ди претерпjь'вша стр\сти вw'льныя.

%<Сла'ва, гла'съ в~: Б%>л~года'ть возсiя` и='стины, 
проwбразу'емая дре'вле сjьно'внw, ны'нjь jа=вле'ннw 
сконча'ся: се' бо цр~ковь воплоще'ннымъ w='бразомъ 
хр\сто'вымъ, jа='кw прекра'сною о_у='тварiю w=блачи'тся, 
ски'нiи свидjь'нiя w='бразъ пронапису'ющи, и= 
правосла'вную вjь'ру содержа'щи: да _е=го'же почита'емъ, 
сегw` и= w='бразъ держа'ще, не прельща'емся, да 
w=блеку'тся въ сту'дъ си'це невjь'рующiи: на'мъ бо сла'ва 
зра'къ воплоти'вшагwся бл~гоче'стнw покланя'емый, не 
бг~отвори'мый. то'й w=блобыза'юще вjь'рнiи возопiи'мъ: 
бж~е, сп~си` лю'ди твоя^, и= бл~гослови` достоя'нiе 
твое`. (л. рм~_е) 

%<И= ны'нjь, бг~оро'диченъ а~-й гла'са.%>

%<На лiтi'и же, jа='кw _о=бы'чно, стiхи'ра хра'ма.%>

%<Сла'ва, гла'съ в~: Р%>а'дуйтеся пр\оро'цы честнi'и, 
зако'нъ гд\снь до'брjь о_у=чини'вшiи, и= вjь'рою 
jа='вльшiися неwбори'мiи столпи` неукло'ннiи: вы' бо и= 
хода'таи jа=ви'стеся но'вагw завjь'та хр\сто'ва, и= 
преста'вившеся на нб~са`. того` моли'те, о_у=мири'ти 
мi'ръ, и= сп~сти` ду'шы на'шя.

%<И= ны'нjь, бг~оро'диченъ, гла'съ то'йже: В%>се` 
о_у=пова'нiе мое`:

%<На стiхо'внjь _о=смогла'сника.%>

%<Сла'ва, гла'съ в~: И=%>з\ъ нече'стiя во бл~гоче'стiе 
преше'дше, и= свjь'томъ ра'зума просвjьти'вшеся, 
_псало'мски рука'ми воспле'щимъ, бл~года'рственнw хвалу` 
бг~у принося'ще: и= на стjьна'хъ, и= дска'хъ, и= на 
сщ~е'нныхъ сосу'дjьхъ, начерта'ннымъ сщ~_е'ннымъ 
w=бразw'мъ хр\стw'вымъ, и= преч\стыя, и= всjь'хъ ст~ы'хъ, 
че'стнw поклони'мся, w\тлага'юще sлоче'стную sлосла'вныхъ 
вjь'ру: [че'сть бо w='браза, jа='коже глаго'летъ 
васi'лiй, на первоwбра'зное прехо'дитъ,] прося'ще 
мл~твами преч\стыя твоея` мт~ре, хр\сте` бж~е на'шъ, и= 
всjь'хъ ст~ы'хъ, дарова'ти на'мъ ве'лiю мл\сть.

%<И= ны'нjь, бг~оро'диченъ: _W%> чудесе` но'вагw: 
%<Тропа'рь: Б%>ц\де дв~о ра'дуйся: %<два'жды, и= 
пра'здника: П%>реч\стому w='бразу твоему`: %<_е=ди'ножды. 
И= про'чее послjь'дованiе бдjь'нiя.%>

%<На о_у='трени,%>

%<на Б%>г~ъ гд\сь, %<тропа'рь воскр\снъ, два'жды.%>

%<Сла'ва, настоя'щiй, гла'съ в~:%>

%<П%>реч\стому w='бразу твоему` покланя'емся бл~гi'й, 
прося'ще проще'нiя прегрjьше'нiй на'шихъ хр\сте` бж~е: 
во'лею бо бл~говоли'лъ _е=си` пло'тiю взы'ти на кр\стъ, 
да и=зба'виши, jа=`же (л. рм~_е w=б.) созда'лъ _е=си`, 
w\т рабо'ты вра'жiя. тjь'мъ бл~года'рственнw вопiе'мъ 
ти`: ра'дости и=спо'лнилъ _е=си` вся^ сп~се на'шъ, 
прише'дый сп~сти` мi'ръ.

%<И= ны'нjь: В%>ся^ па'че смы'сла, вся^ пресла^вная 
твоя^ бц\де та^инства, чистотjь` запеча'танной, и= 
дв~ству храни'му, мт~и позна'лася _е=си` нело'жна, бг~а 
ро'ждши и='стиннаго: того` моли` сп~сти'ся душа'мъ 
на'шымъ.

%<И= _о=бы'чное стiхосло'вiе: и= про'чее 
послjь'дованiе. Канw'ны: Воскр\сный, и= бц\ды, и= трiw'ди 
на s~. Творе'нiе господи'на fеофа'на, _е=гw'же 
краестро'чiе: Д%>не'сь бл~гоче'стiя бг~освjь'тлая прiи'де 
заря`. %<Гла'съ д~.%>

%<Пjь'снь а~.%> 

%<I=рмо'съ: М%>о'ря чермну'ю:

%<П%>ле'щуще съ весе'лiемъ дне'сь вjь'рнiи возопiи'мъ: 
ко'ль чу'дна дjьла` твоя^ хр\сте`, и= вели'ка си'ла, 
на'ше _е=диномы'слiе и= согла'сiе содjь'лавый!

%<Д%>е'нь ра'достный бг~ому'дреннiи прiиди'те 
соверши'мъ, ны'нjь нб~о и= земля` весели'тся, и= 
а='гг~лwвъ чи'ни, и= человjь'кwвъ собра^нiя и=зря'днw 
пра'зднующе.

%<П%>реве'лiе бл~годjья'нiе ви'дяще, рука'ми 
воспле'щимъ: разстоя'щыяся о_у='ды хр\стw'вы, 
совоку'плены во _е=ди'нство, и= бг~а похва'лимъ ми'ръ 
пода'вшаго.

%<Д%>а'шася цр~кви дне'сь побjьди'т_ельная, 
бг~одви'жнымъ манове'нiемъ и= совjь'томъ, мiхаи'ла же и= 
fеодw'ры, бл~гоче'стнw вjь'ру содержа'щихъ царе'й 
на'шихъ.

%<Бг~оро'диченъ: _О=%>ру'жiя sлочести'выхъ и=счезо'ша 
jа='вjь _е=ресе'й: хра'мъ бо тво'й преч\стая ч\стая, во 
w='бразjьхъ о_у=краша'емый всебл~голjь'пнw зря'ще, ны'нjь 
всесщ~е'ннw ра'дуемся.

%<Катава'сiа: М%>о'ря чермну'ю пучи'ну невла'жными 
стопа'ми дре'внiй пjьшеше'ствовавъ i=и~ль, 
кр\стоwбра'зныма мwv"се'овыма рука'ма, а=мали'кову си'лу 
въ пусты'ни побjьди'лъ _е='сть. (л. рм~s)

%<Пjь'снь г~. I=рмо'съ: В%>есели'тся w= тебjь`:

%<Н%>е ктому` нечести'выхъ _е=ретiкw'въ ны'нjь бро'вь 
взе'млется: бж~iя бо си'ла правосла'вiе о_у=держа'ла 
_е='сть.

%<_О='%>блацы пр\оро'честiи, животворя'щую съ нб~се` 
дне'сь ро'су на'мъ да кропя'тъ, на воста'нiе вjь'ры.

%<Б%>л~гогла'снw та^йныя а=п\слwвъ хр\сто'выхъ трубы^, 
па'че _е=стества` да вопiю'тъ, честны'хъ w=бразw'въ 
и=справле'нiе.

%<В%>оспои'мъ хр\ста`, показа'вшаго на'мъ цр~и'цу 
бл~гочести'вую, хр\столюби'вую, съ бг~овjьнча'нною 
_о='траслiю.

%<Бг~оро'диченъ: С%>еле'нiе твое` сщ~е'нное дости'гше 
вjь'рнiи, преч\стая, свjьтови'дною бл~года'тiю ны'нjь 
w=зари'тися, мо'лимся.

%<Катава'сiа: В%>есели'тся w= тебjь` цр~ковь твоя` 
хр\сте`, зову'щи: ты` моя` крjь'пость гд\си, и= 
прибjь'жище, и= о_у=твержде'нiе.

%<Сjьда'ленъ, гла'съ а~.%>

%<Подо'бенъ: Л%>и'къ а='гг~льскiй:

%<Б%>ж~е'ственный тво'й зра'къ, во w='бразjь 
w=бразу'юще хр\сте`, jа='снw вопiе'мъ рж\ство`, чудеса` 
неизглаго'ланная, во'льное распя'тiе. w\т_ону'дуже 
бjь'сове w\тго'нятся стра'хомъ, и= sлосла'внiи въ 
посупле'нiи рыда'ютъ, jа='кw си'хъ соприча^стницы.

%<Сла'ва: З%>ра'ками пр\оро'кwвъ, а=п\слwвъ ви'дами, 
мч~нкwвъ сщ~е'нныхъ, и= ст~ы'хъ всjь'хъ i=кw'нами, и= 
и=з\ъwбраже'ньми сщ~е'ннw красу'ется: жениха' же 
мы'сленнагw и= невjь'сты о_у=краша'ется о_у='мными 
красова'ньми, мт~и вы'шнiй сiw'нъ.

%<И= ны'нjь, бг~оро'диченъ: Л%>юбо'вiю ч\стая, твою` 
ст~у'ю i=кw'ну почита'ющымъ, и= бж~iю тя` и='стинную 
мт~рь согла'снw возвjьща'ющымъ, и= вjь'рнw покланя'ющымся 
ти`, храни'тельница jа=ви'лася _е=си`, и= держа'вное 
предста'тельство, (л. рм~s w=б.) w\твраща'ющи вся'кое 
лю'тое дале'че си'хъ, jа='кw вся^ могу'щая.

%<Пjь'снь д~. I=рмо'съ: В%>ознесе'на тя`:

%<Н%>аи'тiемъ бж~е'ственнымъ о_у=тjь'шителя, тво'й 
хра'мъ w=ст~и`, и= прише'ствiемъ сегw` _е=ретi'ческую 
пре'лесть w\тжени`, сло'ве бж~iй многомл\стиве.

%<Н%>у'жднjьйшагw и=зба'вивый sлоче'стiя твоя^ лю'ди, 
покажи` бл~гоче'стiя ре'вностiю разжж_е'ны, и= вjь'рою 
взыва'ющыя: сла'ва си'лjь твое'й гд\си.

%<С%>щ~енноwбра'зными и=з\ъwбраже'ньми, w=бразw'въ 
хр\сто'выхъ зря'ще и= бц\ды, сiя^ющая бж~е'ств_енная 
сел_е'нiя, сщ~еннолjь'пнw ра'дуемся.

%<Ц%>р~и'ца по _о=боему` о_у=кра'шена, и='стиннагw 
возжелjь'вши хр\сто'ва цр\ства, сегw` написа` w='бразъ 
преч\стый, и= ст~ы'хъ и=з\ъwбраж_е'нiя.

%<Бг~оро'диченъ: В%>оплоще'нна роди'вши бж~е'ственнаго 
сло'ва, бг~олjь'пное w=сщ~е'нiе бл~года'тная, сего` 
показа'ла _е=си`: тjь'мже тво'й хра'мъ свjьтови'дный 
w=бновля'емъ.

%<Катава'сiа: В%>ознесе'на тя` ви'дjьвши цр~ковь на 
кр\стjь`, сл~нце пра'ведное, ста` въ чи'нjь свое'мъ, 
досто'йнw взыва'ющи: сла'ва си'лjь твое'й гд\си.

%<Пjь'снь _е~:%>

%<I=рмо'съ: Т%>ы` гд\си мо'й:

%<П%>оложи` гд\си твое'й цр~кви о_у=твержде'нiе, 
непрекло'ннjьй пребы'ти въ вjь'къ вjь'ка w\т смяте'нiй 
_е=ресе'й.

%<В%>о всю` зе'млю свjь'тлость возсiя` свы'ше, 
да'ннагw вjь^рнымъ весе'лiя, и= бж~е'ственнагw 
заступле'нiя.

%<_Е=%>ди'не бл~гi'й, и= и=сто'чниче бл~гости, ты` 
возвы'си правосла'вныхъ ро'гъ, чту'щихъ w='бразъ тво'й. 
(л. рм~з)

%<С%>вjь'тъ незаходи'мый на'мъ бл~гоче'стiя возсiя`, 
велjь'нiемъ бг~одухнове'ннымъ вjь'рныхъ па'стырей, и= 
ма'нiемъ бг~ому'дрымъ.

%<Бг~оро'диченъ: W=%>бнови` на'мъ дре'внее 
бл~голjь'пiе, преч\стая бг~ома'ти, и= до'мъ тво'й се'й 
w=ст~и` твое'ю бл~года'тiю.

%<Катава'сiа: Т%>ы` гд\си мо'й, свjь'тъ въ мi'ръ 
прише'лъ _е=си` свjь'тъ ст~ы'й, w=браща'яй и=з\ъ мра'чна 
невjь'дjьнiя, вjь'рою воспjьва'ющихъ тя`.

%<Пjь'снь s~.%>

%<I=рмо'съ: П%>ожру' ти:

%<П%>и'шется и= почита'ется вjь'рнw покланя'емый 
w='бразъ вл\дки, и= прiе'млетъ па'ки цр~ковь 
дерзнове'нiе, бл~гоче'стнw сп~са прославля'ющи.

%<W=%>бнажа'ется сjь'тованiя, и= тьмы` _е=ресе'й 
хр\сто'ва цр~ковь, и= но'ситъ ри'зу весе'лiя, и= 
бж~е'ственною и= свjьтоно'сною покрыва'ется бл~года'тiю.

%<Б%>л~госла'вiя дре'внягw w=сiя^нiя получи` 
правосла'вныхъ собо'ръ, fеодw'ры манове'нiемъ цр~и'цы, и= 
_е=я` сы'на бл~гочести'вагw мiхаи'ла самоде'ржца.

%<Бг~оро'диченъ: Д%>ре'вле свидjь'нiя повелjь'вый 
бы'ти ски'нiи: jа='кw въ ски'нiи слове'снjьй, въ тебjь` 
живе'тъ _е=ди'нъ препросла'вленный, прославля'яй хра'мъ 
тво'й дв~о чудесы`.

%<Катава'сiа: П%>ожру' ти со гла'сомъ хвале'нiя гд\си, 
цр~ковь вопiе'тъ ти`, w\т бjьсо'вскiя кро'ве w=чи'щшися, 
ра'ди мл\сти w\т ре'бръ твои'хъ и=сте'кшею кро'вiю.

%<Конда'къ, гла'съ в~. Самогла'сенъ:%>

%<Н%>еwпи'санное сло'во _о='ч~ее, и=з\ъ тебе` бц\де 
w=писа'ся воплоща'емь: и= w=скве'рншiйся w='бразъ въ 
дре'внее воwбрази'въ, бж~е'ственною добро'тою смjьси`. но 
и=сповjь'дающе сп~се'нiе, дjь'ломъ и= сло'вомъ, сiе` 
воwбража'емъ. (л. рм~з w=б.)

%<I='косъ: С%>iе` смотре'нiя та'инство, дре'вле 
пр\оро'цы бг~ови'днw вдохнове'ни бы'вше, на'съ ра'ди въ 
концы` вjькw'въ дости'гшихъ предвозвjьсти'ша, получи'вше 
сегw` сiя^нiя. ра'зумъ о_у='бw бж~е'ственный w\т негw` 
взе'мше, _е=ди'наго гд\са бг~а зна'емъ, въ трiе'хъ 
v=поста'сjьхъ покланя'емаго: и= тому` _е=ди'ному 
служа'ще, _е=ди'ну вjь'ру, и= _е=ди'но креще'нiе и=му'ще, 
во хр\ста` w=блеко'хомся: но и=сповjь'дающе сп~се'нiе, 
дjь'ломъ и= сло'вомъ, сiе` воwбража'емъ.

%<Сv"на_кса'рь. Стiхи`:%>

%<Н%>елjь'потнw и=змета'_емы i=кw^ны:

%<Р%>а'дуюся лjь'потнw покланя'_емы ви'дя:

%<В%>ъ сi'й де'нь, въ недjь'лю пе'рвую ст~ы'хъ 
постw'въ правосла'вiя, си'рjьчь возставле'нiе ст~ы'хъ и= 
честны'хъ i=кw'нъ, цр~ковь хр\сто'ва пра'здновати 
прiя'тъ, бы'вшее w\т мiхаи'ла и= fеодw'ры ст~ы'я и= 
бл~же'ннjьйшiя цр~и'цы, и= ст~а'гw меfо'дiа, патрiа'рха 
кwнстантiнопо'льскагw, бы'сть же си'це: льву` i=са'vру 
и=з\ъ _о=слятогоне'нiя, и= свинопа'ственнагw житiя`, 
ски'птры ца'рствiя о_у=держа'вшу по бж~iю попуще'нiю. Во 
ст~ы'хъ ге'рманъ тогда` корми^ла цр~кw'вная w=б\ъе'мъ, 
а='бiе призыва'ется w\т _о='нагw, и= слы'шитъ: jа='кw 
мнjь` мни'тся вл\дко, ст~ы^мъ i=кw'намъ ничто'же 
ра'знствовати w\т i='дwлwвъ, повели` о_у='бw _е=ли'кw 
ско'рw и=звести` сiя^ w\т среды`. А='ще и='стиннiи су'ть 
ст~ы'хъ зра'цы, но вы'шше да повjь'сятся, да не со 
грjьхи` валя'ющеся, сiя^ всегда` w=скверня'емъ цjьлу'юще. 
Патрiа'рхъ же толи^кiя ме'рзости царя` w\твраща'ше, не 
ты' ли, глаго'ля, _w царю`, бjьснова'ти о_у='бw нjь'коему 
нjь'когда на ст~ы^я i=кw'ны слы'шимъ, кw'нону же бы'ти 
_е=гw` проименова'нiю; _О='нъ же, но а='зъ, глаго'летъ 
_е=ще` мл\днецъ сы'й нарица'хся. Не повину'ющуся же 
о_у='бw послу'шати _е=гw` патрiа'рху, и=згна` _е=го`, и= 
_е=диному'дренна себjь` возпоставля'етъ а=наста'сiа: и= 
та'кw тогда` со ст~ы'ми i=кw'нами бра'нь нача` jа=вля'ти. 
Глаго'лется же, _е=вре'_емъ пре'жде такову'ю (л. рм~и) 
не'нависть _е=му` подложи'ти, w\т нjь'коегw волше'бства 
предре'кшымъ на ца'рство возведе'нiе, внегда` о_у=бо'гъ 
сы'й, съ ни'ми _о=слятогоне'нiемъ жи'ти веществова'ше. 
_О='ному же sлjь` житiе` w\тто'ргшу, и=з\ъ _о='нагw 
суровjь'йшiй скv'менъ, копронv'мъ кwнстантi'нъ, 
нача'льства, наипа'че же на ст~ы^я i=кw'ны бjьснова'нiя 
прее'мникъ быва'етъ. И= что` подоба'етъ глаго'лати, 
_е=ли^ка и= jа=кова^ и= се'й беззако'нный содjь'ла, но 
_о=ба'че и= _о='ному сту'днjьйше сконча'вшуся. W\т 
хаза'ры сы'нъ _о='нагw на ца'рство поставля'ется, поне'же 
и= то'й _е='же жи'ти sлjь` и=змjь'ри. I=ри'на и= 
кwнстантi'нъ нача'льства наслjь^дницы быва'ютъ. Сi'и w\т 
тара'сiа ст~jь'йшагw патрiа'рха наставля'еми, седьмы'й 
собо'ръ собира'ютъ, и= ст~ы^я i=кw'ны па'ки хр\сто'ва 
цр~ковь прiе'млетъ: си^мъ же ца'рство w\тло'жшымъ, w\т 
ге'нiка нiки'форъ возво'дится. Та'же стаvри'кiй, посе'мъ 
мiхаи'лъ рагкаве'й, бж~е'ств_енныя i=кw^ны чту'ще. 
Мiхаи'ла sвjьрови'дный ле'въ а=рмени'нъ прее'млетъ: и='же 
w\т мона'ха нjь'коегw затво'рника, и= sлочести'вагw, 
ле'стiю растлjь'вся, второ'е i=кwнобо'рство воздвиза'етъ: 
и= па'ки безлjь'потна бж~iя цр~ковь показу'ется. Сегw` 
а=морре'й прее'млетъ мiхаи'лъ: тогw'же па'ки сы'нъ 
fео'фiлъ, на i=кw'ны неи'стовство, про'чыя во вторы'хъ 
полага'юще. Се'й о_у='бw fео'фiлъ мнw'гiя w\т ст~ы'хъ 
_о=т_е'цъ томл_е'нiемъ и= му'камъ разли^чнымъ преда'въ, 
w= i=кw'нахъ честны'хъ, пра'вду тогда` наипа'че 
о_у=своя'ше, jа='кw взыска'ше: а='ще кто` _е='сть во 
гра'дjь, крамо'лю друго'му быва'емь, ни _е=ди'нагw на 
мнw'ги дни^, jа='кw глаго'лютъ, w=брjьсти`. И= 
двана'десяте лjь'тъ самодово'льствовавъ, и= чре'внымъ 
неду'гомъ w=б\ъя'тъ бы'въ, расто'ргнутися хотя'ше w\т 
живота`: о_у=ста` _е=гw` преsjь'льнw w\тверзо'шася, 
jа='коже и= самjь^мъ о_у=тро'бамъ вну'тр_еннимъ 
jа=ви'тися. Цари'ца же fеодw'ра болjь'зненна w= 
приключи'вшемся бы'вши, _е=два` ко сну` w=браща'ется: и= 
во снjь` ви'дjь преч\стую бц\ду, мл\днца w=б\ъе'мшу 
превjь'чнаго, w=бстои'му пресвjь'тлыми а='гг~лы: fео'фiла 
же сея` му'жа w\т тjь'хъ бiе'ма, и= о_у=ничижа'ема. 
Jа='кw о_у='бw w\ти'де w\т нея` со'нъ, и= fео'фiлъ ма'лw 
въ себе` (л. рм~и w=б.) прише'дъ, возопи`: о_у=вы` мнjь` 
_о=кая'нному, ст~ы'хъ ра'ди i=кw'нъ бiе'нъ _е='смь. 
А='бiе полага'етъ верху` _е=гw` цр~и'ца бг~оро'дичный 
w='бразъ, моля'щися се'й со слеза'ми. Fео'фiлъ о_у='бw 
си'це и=мы'й, ви'дjьвъ нjь'коего w\т предстоя'щихъ 
нося'ща @_е=гко'лпiй,@ {нанjь'дренникъ} похи'тивъ w\т 
негw`, w=блобыза'ше. И= а='бiе на i=кw'ны шата^вшаяся 
о_у=ста`, и= безсту'днw зи'нувый горта'нь, въ пе'рвый 
чи'нъ о_у=строя'шеся, и= w\т содержа'щiя бjьды` и= ну'жды 
преста` и= о_у=сну`, бы'ти и=сповjь'давъ добро` ст~ы^я 
i=кw^ны почита'ти. И=зне'сши о_у='бw цари'ца w\т свои'хъ 
ковче'жцwвъ ст~ы^я и= честны^я w='бразы лобыза'ти, и= 
все'ю душе'ю почита'ти fео'фiла о_у=строя'ше. Пома'лjь 
о_у='бw и=счеза'етъ w\т житiя` сегw` fео'фiлъ. Fеодw'ра 
же су'щихъ во и=згна'нiихъ и= въ темни'цахъ всjь'хъ 
воззва'вши, свобо'днjь пребыва'ти повелjь`. И= 
низверга'ется о_у='бw w\т патрiа'ршескагw престо'ла 
i=wа'ннъ, и='же и= а=ннi'съ, волхвонача'льникъ, и= 
бjьсонача'льникъ наипа'че, не'жели патрiа'рхъ. хр\сто'въ 
же и=сповjь'дникъ меfо'дiй восхо'дитъ на престо'лъ, 
мнw'га пострада'въ пре'жде, и= во гро'бjь жи'въ 
затворе'нъ бы'сть. Си^мъ же та'кw и=му'щымъ, посjьще'нiе 
нjь'кое быва'етъ бж~е'ственное i=wаннi'кiю вели'кому, во 
_о=лv'мбовjьхъ гора'хъ w=бучева'ющемуся. Вели'кiй о_у='бw 
по'стникъ а=рсаа'кiй прише'дъ къ нему` глаго'ла: бг~ъ мя` 
къ тебjь` посла`, jа='кw да къ прп\дбному му'жу и=са'iи 
затво'рнику въ нiкомидi'ю прише'дше, w\т негw` научи'мся, 
_е=ли^ка су'ть любw'вна бг~у, и= прикла^дна _е=гw` 
це'ркви. И= о_у='бw къ прп\дбному и=са'iи прише'дше, 
слы'шатъ w\т негw`: та'кw глаго'летъ гд\сь, се` 
прибли'жися коне'цъ врагw'мъ моегw` и=з\ъwбраже'нiя, вы` 
о_у='бw къ цр~и'цjь fеодw'рjь, но и= къ патрiа'рху 
меfо'дiю ше'дше, рцы'те си'це: w=ста'ви вся^ не 
свящ_е'нныя, и= та'кw со а='гг~лы же'ртву мнjь` 
принесе'ши, зра'ка моегw` w='бразъ и= кр\ста` почита'яй. 
Сiя^ о_у=слы'шавше, въ кwнстантi'нь гра'дъ а='бiе 
достига'ютъ, и= реч_е'нная меfо'дiю патрiа'рху, и= 
и=збра'ннымъ всjь^мъ бж~iимъ возвjьща'ютъ. Собра'вшеся же 
къ цр~и'цjь прехо'дятъ, и= поко'рну сiю` во всjь'хъ 
w=брjьта'ютъ: w\т _о=т_е'цъ бо бя'ше (л. рм~f) 
бл~гочести'ва и= бг~олюби'ва. А='бiе о_у='бw цр~и'ца 
бг~оро'дичный w='бразъ на вы'и w=бвjьша'емый и=зне'сши, 
всjь^мъ зря'щымъ: лобза'ше глаго'лющи: а='ще кто` си^мъ 
не покланя'ется, и= не цjьлу'етъ любе'знjь, не 
служе'бнjь, не jа='кw бо'ги, но jа='кw w='бразы, 
первоwбра'зныхъ ра'ди любве`: бу'ди про'клятъ. _О=ни' же 
ве'лiею ра'достiю возра'довашася. Проти'ву же про'ситъ и= 
сiя^ w\т ни'хъ, jа='кw да бы` моле'нiе w= му'жjь _е=я` 
fео'фiлjь сотвори'ли. _О=ни' же вjь'ру _е=я` ви'дjьвше, 
а='ще и= w\трица'ющеся, _о=ба'че же повину'ются. И='бо во 
ст~ы'хъ меfо'дiй патрiа'рхъ лю'ди вся^ собра'въ, и= 
приче'тъ ве'сь и= а=рхiер_е'и, въ вели'кую бж~iю цр~ковь 
та'мw прихо'дятъ. Въ ни'хже бя'ху и=збра'ннiи сi'и: и=з\ъ 
_о=лv'мба вели'кiй i=wаннi'кiй, и= а=рсаа'кiй, наvкра'тiй 
же, и= о_у=ченицы` fео'дwра студi'та, и= вели'кагw села` 
fеофа'нъ, и= fео'дwръ пи'саннiи, и= и=сповjь^дницы: 
мiхаи'лъ ст~огра'децъ, и= сv"гге'лъ, и= и=нi'и 
мно'жайшiи, моле'нiе всено'щное къ бг~у сотворя'ютъ w= 
fео'фiлjь, всjь^мъ моля'щымся со слеза'ми, и= 
протяже'ннымъ моле'нiемъ: и= сiе` во всю` пе'рвую 
седми'цу постw'въ соверша'шеся, и= само'й цари'цjь 
fеодw'рjь подо'бнjь съ жена'ми, и= про'чими людьми` 
содjьва'ющи. Си^мъ же си'це и=му'щымъ, fеодw'ра цари'ца 
w= о_у='трjь w=заря'ющымъ пятка` на со'нъ w=бра'щшися, 
возмнjь` w=брjьсти'ся о_у= столпа` кре'стнагw, и= 
нjь'котwрыя съ шу'момъ проходи'ти пу'ть, разли^чная 
мучи'т_ельная _о=ру^дiя нося'щыя ви'дjь: посредjь' же 
си'хъ ведо'ма свя'зана и= царя` fео'фiла, созади` 
свя'заныма рука'ма: сего' же позна'вши, послjь'доваше и= 
та` съ веду'щими. _Е=гда' же до мjь'дяныхъ вра'тъ 
достиго'ша, ви'дjь преесте'ственнымъ видjь'нiемъ, му'жа 
нjь'коего сjьдя'ща пред\ъ w='бразомъ хр\сто'вымъ, 
_е=гw'же проти'ву fео'фiла поста'виша: сегw' же нога'мъ 
прикосну'вшися цари'ца, w= царjь` моля'шеся. _О='нъ же 
_е=два` w\тве'рзлъ о_у=ста`, ве'лiя твоя` вjь'ра, же'но, 
глаго'летъ: разумjь'й о_у='бw, jа='кw сле'зъ ра'ди 
твои'хъ и= вjь'ры, _е=ще' же и= ра'ди проше'нiя и= 
моле'нiя рабw'въ мои'хъ, и= сщ~е'нникwвъ мои'хъ, 
проще'нiе даю` му'жу твоему` fео'фiлу. Та'же глаго'летъ 
веду'щымъ: разрjьши'те _е=го`, (л. рм~f w=б.) и= 
предади'те женjь` _е=гw`. _О=на' же взе'мши сего`, 
w\тступи` веселя'щися и= ра'дующися: и= а='бiе ю=` со'нъ 
w=ста'ви. сiя^ о_у='бw fеодw'ра цари'ца ви'дjь. 
Патрiа'рхъ же меfо'дiй, мл~твамъ и= моле'нi_емъ 
быва'_емымъ w= не'мъ, хартiю` но'ву взе'мъ, написа` въ 
не'й всjь'хъ _е=ретiкw'въ царе'й и=мена`, вчини'въ и= 
того` fео'фiла, и= под\ъ ст~о'ю трапе'зою взе'мъ вся^ 
положи`. W= пятцjь' же ви'дитъ и= то'й нjь'коего а='гг~ла 
стра'шна вели'каго, входя'ща во хра'мъ, и= къ нему` 
прише'дша рещи`, глаго'лется: о_у=слы'шася моле'нiе твое` 
_е=пi'скопе, и= проще'нiе получи` ца'рь fео'фiлъ, не 
ктому` о_у='бw про'чее w= се'мъ стужа'й бж~еству`. _О='нъ 
же и=скуша'я, а='ще и='стинно _е='сть ви'димое, w\т 
мjь'ста своегw` сше'дъ, и= хартiю` взе'мъ, и= разви'въ, 
w=брjь'те, _w бж~iихъ суде'бъ! загла'жено w\т бг~а 
вся'чески fео'фiлово и='мя. Сiе` о_у=вjь'дjьвши цари'ца, 
преwбра'довася sjьлw`, и= къ патрiа'рху посыла'етъ, вся^ 
лю'ди собра'ти съ честны'ми кр\сты`, и= со ст~ы'ми 
w='бразы, въ вели'кую цр~ковь: jа='кw да о_у='тварь 
ст~ы'хъ w=бразw'въ се'й w\тда'стся, и= но'вое бж~iе чу'до 
всjь^мъ позна'но бу'детъ. И= о_у='бw всjь^мъ вско'рjь въ 
цр~ковь собра'вшымся со свjьща'ми, и= цари'ца съ сы'номъ 
прiи'де. И= лiтi'и та'мw бы'вшей, со ст~ы'ми i=кw'нами, 
и= бж~е'ственными и= честны'ми древесы` кр\стными, и= 
сщ~е'ннымъ и= бж~е'ственнымъ _е=v\глiемъ, да'же и= до 
глаго'лемагw по'прища и=зыдо'ша, Гд\си поми'луй, 
взыва'юще. И= та'кw па'ки въ цр~ковь возврати'вшеся, 
бж~е'ственную лiтургi'ю соверши'ша. Возста'вл_еннымъ 
ст~ы^мъ и= ч\стны^мъ i=кw'намъ w\т предрече'нныхъ ст~ы'хъ 
муже'й, проповjь^даннымъ о_у='бw бл~гочести^вымъ и= 
правосла'вящымъ: проти^внымъ же и= нече'ствующымъ, и= 
ст~ы'хъ i=кw'нъ че'сти не прiе'млющымъ, w\треч_е'ннымъ, 
и= преда^ннымъ прокля'тiю. И= w\тто'лjь w=предjьли'ша 
сi'и ст~i'и и=сповjь^дницы, лjь'тному си'це сему` 
сщ~е'нному торжеству` быва'ти, да не когда` и= па'ки въ 
то'жде sлоче'стiе впаде'мъ. Неизмjь'нный w='бразе 
_о='ч~iй, мл~твами ст~ы'хъ твои'хъ и=сповjь'дникwвъ, 
поми'луй на'съ. а=ми'нь. (л. р~н)

%<Пjь'снь з~.%>

%<I=рмо'съ: В%>ъ пещи` а=враа'мстiи:

%<Д%>а сликовству'етъ цр~ко'внjьй свjь'тлости любо'вiю 
бж~е'ственною а='гг~льское во'инство, бг~ому'дреннw 
воспjьва'ющее: бл~гослове'нъ _е=си` въ хра'мjь сла'вы 
твоея` гд\си.

%<Ц%>е'рковь перворожде'нныхъ, и= торжество` 
ра'дуется, зря'ще ны'нjь бж~е'ств_енныя лю'ди, 
_е=диному'дреннw воспjьва'ющыя: бл~гослове'нъ _е=си` въ 
хра'мjь сла'вы твоея` гд\си.

%<И=%>зба'влени пре'жде мра'чныя _е='реси, ма'нiемъ 
fеодw'ры достолjь'пныя цари'цы, воспjьва'емъ: 
бл~гослове'нъ _е=си` въ хра'мjь сла'вы твоея` гд\си.

%<Бг~оро'диченъ: П%>а'че вы'шнихъ ликостоя'нiй, 
вознесла'ся _е=си` всеч\стая, _е=ди'на бы'вши мт~и 
вседjь'теля. ра'дующеся о_у='бw взыва'емъ: бл~гослове'нна 
ты` _е=си` въ жена'хъ, всенепоро'чная вл\дчце.

%<Катава'сiа: В%>ъ пещи` а=враа'мстiи _о='троцы 
персi'дстjьй, любо'вiю бл~гоче'стiя па'че, не'жели 
пла'менемъ w=паля'еми взыва'ху: бл~гослове'нъ _е=си` въ 
хра'мjь сла'вы твоея` гд\си.

%<Пjь'снь и~.%>

%<I=рмо'съ: Р%>у'цjь распросте'ръ:

%<З%>ако'ны цр~кве _о=те'ческiя сохраня'юще, w='бразы 
пи'шемъ, и= лобза'имъ о_у=сты`, и= се'рдцемъ, и= 
хотjь'нiемъ хр\стw'вы, и= _е=гw` ст~ы'хъ, зову'ще: 
бл~гослови'те вся^ дjьла` гд\сня гд\са.

%<Н%>а первоwбра'зное jа='вjь w='браза, по'честь и= 
поклоне'нiе вознося'ще, чти'мъ, бг~оглаго'ливыхъ 
о_у=че'нi_емъ послjь'дующе, и= хр\сту` вjь'рою зове'мъ: 
бл~гослови'те вся^ дjьла` гд\сня гд\са.

%<О_у='%>мъ w=зари'вши просвjьще'нiемъ бж~е'ственнагw 
дх~а, честна'я цари'ца, плоды` бг~ому'др_енныя и=му'щи, 
бл~голjь'пiе (л. р~н w=б.) возлюби` цр~кве хр\сто'вы, и= 
красоту`, бл~гословя'щи ку'пнw съ вjь'рными i=и~са 
бг~очеловjь'ка.

%<Бг~оро'диченъ: Л%>уча'ми свjь'та о_у='мнагw, 
w=свjьща'емый бж~е'ственный до'мъ тво'й, w=сjьня'етъ 
ны'нjь всjь'хъ _о='блакомъ дх~а, и= w=сщ~а'етъ вjь^рныя 
согла'снw пою'щыя: бл~гослови'те вся^ дjьла` гд\сня 
гд\са.

%<Катава'сiа: Р%>у'цjь распросте'ръ данiи'лъ, львw'въ 
зiя^нiя въ ро'вjь затче`: _о='гненную же си'лу 
о_у=гаси'ша, добродjь'телiю препоя'савшеся, бл~гоче'стiя 
рачи'тели _о='троцы, взыва'юще: бл~гослови'те вся^ дjьла` 
гд\сня гд\са.

%<Пjь'снь f~.%>

%<I=рмо'съ: К%>а'мень нерукосjь'чный:

%<С%>щ~еннописа'ньми w=бразw'въ о_у=кра'шеную, зря'ще 
па'ки честну'ю цр~ковь, со бл~гоговjь'нiемъ вси` 
притеце'мъ и= бг~у возопiи'мъ: тебе` велича'емъ 
трист~ы'й.

%<Ч%>е'сть и= сла'ву стяжа'вши цр~ковь, кр\стъ тво'й 
и= честны^я i=кw^ны, и= ст~ы'хъ и=з\ъwбраж_е'нiя, съ 
весе'лiемъ вл\дко и= ра'достiю велича'етъ тя`.

%<W=%>свjьти` бж~е'ственною твое'ю сла'вою лю'ди на'ши 
ще'дрый, и= w=полче'ньми а='гг~льскими, и= все_ору'жествы 
сiя^ w=гради`, jа=зы'кwвъ свирjь'пство покаря'я и=`мъ 
вл\дко.

%<Бг~оро'диченъ: В%>зя'тся прама'тере _е='vы 
w=сужде'нiе бц\де, jа='кw ты` всjь'хъ вл\дку несказа'ннw 
ч\стая родила` _е=си`: _е=гw'же и= ны'нjь подо'бiе на 
i=кw'нахъ цjьлу'емъ.

%<Катава'сiа: К%>а'мень нерукосjь'чный w\т несjько'мыя 
горы` тебе` дв~о, краеуго'льный w\тсjьче'ся, хр\сто'съ, 
совокупи'вый разстоя^щаяся _е=ст_ества`. тjь'мъ 
веселя'щеся, тя` бц\де велича'емъ.

%<_Е=_ксапостiла'рiй о_у='треннiй воскр\сный, 
_е=ди'ножды.%>

%<И= настоя'щiй.%>

%<Подо'бенъ: С%>о о_у=ч~нки` взы'демъ:

%<В%>зыгра'йте, восплещи'те, съ весе'лiемъ воспо'йте: 
ко'ль чу^дная и= стра^нная твоя^ хр\сте`, вопiю'ще, 
дjьла`! и= кто` (л. рн~а) возмо'жетъ и=зрещи` сп~се 
могу^тства, тебе`, на'ше _е=диномы'слiе и= согла'сiе во 
_е=ди'ну соедини'вшагw цр~ковь;

%<Бг~оро'диченъ: _О=%>ру^жiя ны'нjь w=скудjь'ша 
вражде'бныя _е='реси, и= па'мять _е=я` и=счезе` съ 
шу'момъ: хра'мъ бо тво'й всеч\стая всебл~голjь'пнw 
зря'ще, о_у=кра'шенный бл~года'тьми честны'хъ i=кw'нъ, 
ра'дости и=сполня'емся вси`.

%<На хвали'техъ стiхи^ры воскр\сны, д~: и= 
а=нато'лiевъ а~: и= трiw'ди подо'бны три`, гла'съ д~.%>

%<Подо'бенъ: Д%>а'лъ _е=си` зна'менiе:

%<В%>ъ тебjь` ны'нjь ра'дуется цр~ковь чл~вjьколю'бче 
женисjь` и= созда'телjь свое'мъ, сiю` во'лею бг~олjь'пною 
w\т i='дwльскiя ле'сти и=зба'вльшемъ, и= себjь` 
w=бручи'вшемъ честно'ю кро'вiю, свjь'тлw прiе'млющи 
сщ~е'нное возставле'нiе i=кw'нъ, и= ра'дующися тя` 
пое'тъ, и= сла'витъ вjь'рнw.

%<Стi'хъ: И=%>сповjь'мся тебjь` гд\си бж~е мо'й, 
всjь'мъ се'рдцемъ мои'мъ.

%<П%>ло'ти и=з\ъwбраже'нiе твое` возставля'юще, гд\си, 
любе'знw лобыза'емъ, вели'кое та'инство смотре'нiя 
твоегw` и=з\ъясня'юще: не мнjь'нiемъ бо, jа='коже 
глаго'лютъ бг~обо'рнiи дjь'ти ма'нентwвы, на'мъ jа=ви'лся 
_е=си` чл~вjьколю'бче, но и='стиною и= _е=стество'мъ 
пло'ти, тобо'ю возводи'ми къ твое'й любви`, и= жела'нiю.

%<Стi'хъ: В%>озвеселю'ся и= возра'дуюся w= тебjь`:

%<Д%>е'нь ра'достный, и= весе'лiя и=спо'лненный 
jа=ви'ся дне'сь: свjь'тлость бо догма^тъ и='стиннjьйшихъ 
блиста'етъ, и= сiя'етъ цр~ковь хр\сто'ва о_у=кра'шена 
возставле'ньми i=кw'нъ ст~ы'хъ ны'нjь, и= и=з\ъwбраже'нiй 
сiя'ньми, и= _е=диномы'слiе быва'етъ вjь'рныхъ 
бг~опочте'нное.

%<Та'же глаго'лемъ стi'хъ, гла'съ s~:%>

%<В%>оскр\сни` гд\си бж~е мо'й, да вознесе'тся рука` 
твоя`, не забу'ди о_у=бо'гихъ твои'хъ до конца`. (л. рн~а 
w=б.)

%<И= пое'мъ самогла'сенъ дне`, гла'съ s~:%>

%<М%>wv"се'й во вре'мя воздержа'нiя зако'нъ прiя'тъ, 
и= лю'ди привлече`: и=лiа` пости'вся нб~са` заключи`: 
трiе' же _о='троцы а=враа'мстiи, мучи'теля беззако'ннующа 
поще'нiемъ побjьди'ша. и='мже и= на'съ сп~се сподо'би 
воскр\снiе о_у=лучи'ти, си'це вопiю'щихъ: ст~ы'й бж~е, 
ст~ы'й крjь'пкiй, ст~ы'й безсме'ртный, поми'луй на'съ.

%<Сла'ва, па'ки то'йже. И= ны'нjь: П%>ребл~гослове'нна 
_е=си` бц\де:

%<Славосло'вiе вели'кое. И= w\тпу'стъ.%>

%<Сла'ва, и= ны'нjь, стiхи'ра _е=v\гльская, и= ча'съ 
а~- й. На лiтургi'и, бл~же'нны гла'са, на s~: и= w\т 
канw'на дне`, пjь'снь s~, на д~. Прокi'менъ, гла'съ д~. 
Пjь'снь _о=тц_е'въ: Б%>л~гослове'нъ _е=си` гд\си бж~е 
_о=т_е'цъ на'шихъ, и= хва'льно и= просла'влено и='мя 
твое` во вjь'ки. %<Стi'хъ: Jа='%>кw прв\днъ _е=си` w= 
всjь'хъ, jа=`же сотвори'лъ _е=си` на'мъ.

%<А=по'столъ къ _е=вре'_емъ, зача'ло тк~f w\т полу`. 
А=ллилу'iа, гла'съ и~: М%>wv"се'й и= а=арw'нъ во 
i=ере'ехъ _е=гw`, и= саму'илъ въ призыва'ющихъ и='мя 
_е=гw`. %<Стi'хъ: П%>ризыва'ху гд\са, и= то'й послу'шаше 
и='хъ. %<_Е=v\глiе w\т i=wа'нна, зача'ло _е~. 
Прича'стенъ: Х%>вали'те гд\са съ нб~съ: %<Другi'й: 
Р%>а'дуйтеся прв\днiи w= гд\сjь: %<На трапе'зjь же 
jа=ди'мъ варе'нiе со _е=ле'емъ, а= не ры^бы. А='ще же 
прилучи'тся, пiе'мъ вiно`, о_у=ста'вленное въ сла'ву 
бж~iю, по двjь` ча'ши: Та'кожде и= въ ве'черъ по двjь`.%>

%<%[Въ недjь'лю ве'чера во свjьти'льничное%],%>

%<поста'вимъ стiхw'въ i~, и= глаго'лемъ стiхи^ры 
о_у=мили'т_ельныя _о=смогла'сника, покая'нны д~: и= 
трiw'ди подо'бны господи'на i=w'сифа, гла'съ д~: 
Подо'бенъ: Д%>а'лъ _е=си` зна'менiе:

%<Д%>а'ждь ми` о_у=миле'нiе, и= sлы'хъ w\тчужде'нiе, 
и= соверше'нное и=справле'нiе, въ стра'сти тjьле'снjьй 
ны'нjь погруже'ному, и= w\тдале'ному w\т тебе` бж~е 
всецр~ю`, и= ниw\тку'дуже (л. рн~в) о_у=пова'нiя и=му'щу: 
и= сп~си' мя блу'днаго за мно'гую бл~гость, i=и~се 
всеси'льне, сп~се ду'шъ на'шихъ.

%<М%>wv"се'й ди'вный, посто'мъ w=чи'щься, ви'дjь 
жела'емаго. сему` о_у='бw поревнова'вши смире'нная душе` 
моя`, потщи'ся въ де'нь воздержа'нiя w\т sлы'хъ 
w=чи'ститися, jа='кw да гд\са даю'щаго тебjь` 
w=ставле'нiе, и= w=чище'нiе и= и=збавле'нiе, о_у='зриши 
су'щаго бл~га'го и= чл~вjьколюби'ваго.

%<Другi'й кv'ръ fео'дwра, гла'съ s~:%>

%<Подо'бенъ: А=%>рха'гг~льски:

%<П%>остw'въ ны'нjь двоеседми'чiе свjь'тлw начне'мъ, 
соверша'юще де'нь w\т дне` бра'тiе, колесни'цу _о='гненну 
содjь'лавше на'мъ, jа='коже и=лiа` fесвi'тянинъ, четы'ре 
вели^кiя добродjь'т_ели, о_у='мъ возвы'симъ 
безстра'стiемъ, пло'ть воwружи'мъ чистото'ю, теку'ще и= 
побjьжда'юще врага`.

%<И= мине'и г~. Сла'ва, и= ны'нjь, бг~оро'диченъ. 
Вхо'дъ. С%>вjь'те ти'хiй: %<Прокi'менъ, гла'съ и~: 
Д%>а'лъ _е=си` достоя'нiе боя'щымся тебе` гд\си. %<Стi'хъ 
а~: W\т%> кон_е'цъ земли` къ тебjь` воззва'хъ. %<Стi'хъ 
в~: П%>окры'юся въ кро'вjь кри'лъ твои'хъ. %<Стi'хъ г~: 
Т%>а'кw воспою` и='мени твоему` во вjь'ки. %<И= па'ки: 
Д%>а'лъ _е=си` достоя'нiе боя'щымся: %<Подоба'етъ 
вjь'дати, jа='кw сiя^ два` вели^кiя прокi'мены, _е='же 
_е='сть: Н%>е w\тврати` лица` твоегw`: %<и= Д%>а'лъ 
_е=си` достоя'нiе: %<Со стiха'ми и='хъ, _е=ди'нъ по 
_е=ди'ному пое'тся чрез\ъ ве'сь ст~ы'й по'стъ: Начина'емъ 
w\т недjь'ли сы'рныя, до недjь'ли пя'тыя поста`. И= w\т 
С%>подо'би гд\си: %<Начина'ются покло'ны.%>

%<На стiхо'внjь самогла'сенъ дне` два'жды, гла'съ и~: 
%>

%<П%>рiиди'те, w=чи'стимъ себе` ми'лостынями и= 
щедро'тами о_у=бо'гихъ, не трубя'ще, ни jа=вля'юще на'ше 
бл~готворе'нiе, да не о_у=вjь'сть шу'ица десни'цы дjь'ло, 
да не расточи'тъ тщесла'вiе пло'дъ мл\стыни, но въ 
та'йнjь та^йная вjь'дущему воззове'мъ: _о='ч~е w=ста'ви 
прегрjьш_е'нiя на^ша, jа='кw чл~вjьколю'бецъ. (л. рн~в 
w=б.)

%<Мч~нченъ: М%>ч~нцы гд\сни, вся'ко мjь'сто 
w=сщ~а'ете, и= вся'къ неду'гъ врачу'ете: и= ны'нjь 
моли'те, и=зба'витися сjь'тей вра'жiихъ душа'мъ на'шымъ, 
мо'лимся.

%<Сла'ва, и= ны'нjь, бг~оро'диченъ: Н%>б\сная пою'тъ 
тя`, w=бра'дованная мт~и безневjь'стная, и= мы` 
славосло'вимъ неизслjь'дованное твое` рж\ство`, бц\де, 
моли` сп~сти'ся душа'мъ на'шымъ.

%<И= про'чее послjь'дованiе, jа='кw _о=бы'чно.%>

%<%[На повече'рiи%]%>

%<пое'мъ канw'нъ ст~ы^мъ пр\оро'кwмъ, _е=гw'же 
краегране'сiе: Л%>и'къ да пле'щетъ пр\оро'кwвъ 
бл~гото'чнw. %<Fеофа'ново, гла'съ _е~.%>

%<Пjь'снь а~.%>

%<I=рмо'съ: К%>оня` и= вса'дника въ мо'ре чермно'е:

%<Б%>л~года'ть мнjь` да'ти бж~е'ственнагw дх~а, 
честну'ю ва'шу па'мять пою'щу, всевино'внаго хр\ста` 
о_у=моли'те, и= согрjьше'нiй w=ставле'нiе, jа='кw 
пр\оро'цы бж~е'ственныя бл~года'ти.

%<С%>осу'ды бг~одухнове'нныхъ слове'съ согла^сныя, и= 
зерца^ла бж~е'ственнагw блиста'нiя, jа=вле'нiе 
бж~е'ственно прiе'млющыя, пр\оро'ки вся^ бг~ому^дрыя 
воспои'мъ.

%<Г%>лаго'лы закw'нныя на горjь` сiна'йстjьй мwv"се'й 
бг~ови'децъ w\т бг~а прiе'мь, лице'мъ просвjьти'ся 
бг~овидjь'нiя, бл~года'тiю зна'менуемь чу'дный.

%<Сла'ва: Т%>у'чами бг~оразу'мiя, мо'ре jа=зы^къ 
многобо'жiя бл~года'тiю _о='блацы бж~iи, съ шу'момъ 
разори'ша, _е=динонача'льную си'лу бг~ому'дреннw 
проповjь'дающе.

%<Бг~оро'диченъ: Т%>рубы^ бг~огла^сныя, мт~рь тя` 
бж~iю напослjь'докъ вjькw'въ ро'ждшую преч\стая пр\оро'цы 
вjьща'ютъ, научи'вшеся свы'ше бц\де твои^мъ та'йнамъ. (л. 
рн~г)

%<Пjь'снь г~.%>

%<I=рмо'съ: В%>одрузи'вый на ничесо'мже:

%<Ц%>jьвни^цы дх~w'вныя, бряца'ломъ о_у=даря'емы, 
пр\оро'цы вси`, подо'бный гла'съ твоегw` позна'нiя 
хр\сте`, всjь^мъ бг~оглася'ще, бг~олюб_е'знымъ 
воспjьва'ютъ, свы'ше богатя'ще сiя'нiемъ.

%<_О=%>ру^жiя востаю^щая повелjь'нiемъ твои'мъ, 
пр\оро'цы вси` многомяте'жную ле'сть пресjьца'ютъ 
хр\сте`, бж~е'ственною твое'ю си'лою бл~гоче'стнw 
w=дjь'явшеся, и= непостижи'мою держа'вою твое'ю.

%<Сла'ва: Б%>ж~е'ств_енныя и= мы'сл_енныя ча'шы 
ра'зума, пр\оро'цы всю` зе'млю о_у=пои'ша, проwбража'юще 
jа='вjь твоегw` смотре'нiя неудо'бное та'инство, и='ный 
и='накw тебе` проповjь'дающе.

%<Бг~оро'диченъ: Д%>ре'вле повелjь'нное дв~о 
та'инство, и= пре'жде вjькw'въ предразумjьва'емое, вся^ 
вjь'дущимъ бг~омъ, въ послjь'днее вре'мя во чре'вjь 
твое'мъ пренепоро'чная, коне'цъ прiе'мшее jа=ви'ся.

%<Пjь'снь д~.%>

%<I=рмо'съ: Б%>ж~е'ственное твое`:

%<Д%>х~омъ пр\оро'цы вjьща'юще, и='стины неле'стнiи 
свjьти'льницы jа=ви'стеся прему'дрiи, просвjьща'юще вся^ 
jа=зы'ки житiя` свjь'тлостiю.

%<С%>е` ны'нjь сбытiя^ зря'ще рече'нныхъ w\т ва'съ, 
пр\оро'цы бж~е'ственнiи, сла'вимъ ва'ми проповjь'даннаго, 
и= дjь'ломъ прореч_е'нiя и=спо'лньшаго.

%<Сла'ва: П%>рему'дростiю бж~е'ственнiи просвjьща'еми, 
jа=зы'кwвъ приведе'нiе бж~iею бл~года'тiю проразумjь'сте, 
i=и~лево же паде'нiе и= всjь'хъ бл~ги'хъ запустjь'нiе.

%<Бг~оро'диченъ: Б%>г~а воплоще'нна зря'ще, на 
бж~е'ственнjьй стра'жи ста'вше, сего` всебога'тiи 
сподо'бистеся ви'дjьти, w\т горы` дjь'выя приходя'ща. (л. 
рн~г w=б.)

%<Пjь'снь _е~.%>

%<I=рмо'съ: W=%>дjья'йся свjь'томъ:

%<О_у='%>тренева ду'хъ тво'й, къ сjьдя'щему на 
пр\сто'лjь превознесе'ннjь, и=са'iе прему'дре, и= съ 
вы'шними ли'ки воспjь'лъ _е=си`.

%<Я=%>зы'ки ду'хомъ дви'жуще ст~i'и, сегw` словеса` 
вселе'ннjьй бл~гопостоя'ннw проповjь'дующе, бг~оразу'мiя 
зарю` о_у=ясни'сте.

%<Сла'ва: Jа='%>коже жили^ща бж~iя бы'вше, вы'ше 
_е=стества` соверша'юща, сего` въ себjь` и=мjь'сте: 
_е=му'же ны'нjь предстоя'ще, w= на'съ моли'теся.

%<Бг~оро'диченъ: О_у='%>мъ сво'й прему'дрый, и= 
дре'внiй совjь'тъ ва'мъ пр\оро'цы и='стины, бг~ъ сказа'лъ 
_е='сть, w\т дв~ы рожде'йся, jа='кw _е=ди'нъ мл\срдъ.

%<Пjь'снь s~.%>

%<I=рмо'съ: Н%>еи'стовствующееся бу'рею:

%<Ж%>итiе` бж~е'ственное, бл~гоче'стiя сло'во 
и='стинное стяжа'вше, проповjь^дницы бы'сте всеи'стиннiи 
бж~е'ственнагw воплоще'нiя ст~i'и.

%<С%>и'лу бж~е'ственную и=му'ще, царе'й неудержа'нное 
стремле'нiе и= sвjьре'й о_у=ста` загради'сте, и=з\ъ 
чре'ва ки'това цjь'лы сп~со'стеся.

%<Сла'ва: И=%>з\ъ ложе'снъ ст~i'и мi'ру сiя'юще 
всему`, добродjь'тели о_у=чи'телiе бы'сте, и= 
насади'телiе пр\оро'цы вси` пребога'тiи.

%<Бг~оро'диченъ: Б%>г~олюби^вая и=му'ще помышл_е'нiя, 
рж\ство` твое` пр\оро'цы вл\дчце, провозвjьсти'ша 
многоwбра'зными начерта'ньми и= w='бразы ч\стая.

%<Сjьда'ленъ, гла'съ в~, самогла'сенъ:%>

%<Л%>и'къ пр\оро'ческiй съ мwv"се'омъ и= а=арw'номъ, 
весе'лiемъ ра'дуется дне'сь, jа='кw коне'цъ пр\оро'чества 
наводя'й: сiя'етъ кр\стъ, и='мже на'съ сп~слъ _е=си`. 
тjь'хъ мл~твами хр\сте` бж~е поми'луй на'съ. (л. рн~д)

%<Пjь'снь з~. I=рмо'съ: П%>ревозноси'мый _о=тц_е'въ:

%<Н%>еизче'тная си'ла гд\сня велjь'нiя, въ ро'вjь 
львы` w=бузда`, вопiю'щу пр\оро'ку: бж~е бл~гослове'нъ 
_е=си`.

%<Т%>р\оцы равночи'сленнiи честны'я су'ще, пла'мень 
о_у=гаси'ша всему'дрiи _о='троцы твои`, согла'снw пою'ще: 
бж~е бл~гослове'нъ _е=си`.

%<Сла'ва: Jа='%>кw свjьти^ла сiя'юще, 
добродjь'тельными цвjь'ты зе'млю w=небеси'вше, 
а=враа'мстiи _о='трасли, пр\оро'цы пою'ще: бж~е 
бл~гослове'нъ _е=си`.

%<Бг~оро'диченъ: З%>ако'ны _е=стества` превозшла` 
_е=си` вл\дчце, ро'ждши гд\са зако'номъ w=блада'юща, 
_е=му'же вси` пое'мъ: бж~е бл~гослове'нъ _е=си`.

%<Пjь'снь и~.%>

%<I=рмо'съ: Т%>ебjь` вседjь'телю:

%<В%>ну'трь сла'дости ра'йскiя су'ще, пр\оро'цы 
бг~опрiя'тнiи, ли'къ соста'вльше, всjь^мъ вjь'рою ва'съ 
восхваля'ющымъ, и=зба'витися w\т бjь'дъ, хр\ста` 
о_у=моли'те.

%<П%>jь'нiе вjь'рнiи бг~огла^снымъ всjь^мъ пр\оро'кwмъ 
принесе'мъ, ли'къ и=спле'тше вси`, си'хъ словесы` 
о_у=тверди'вшеся: да мл~твами и='хъ w=правди'мся.

%<Сла'ва: С%>осу'ди мы'сленнiи бл~гоуха'нiя вси`, 
пр\оро'цы jа='вjь дх~у бы'сте, вся^ jа=зы'ки къ ра'зуму 
наставля'юще, и= превознося'ще хр\ста` во вjь'ки.

%<Бг~оро'диченъ: W\т%> _о=ц~а` безнача'льную зарю`, 
дв~о родила` _е=си` пло'ти прiя'тiемъ: тjь'мже, ра'дуйся, 
непреста'ннw тебjь` зове'мъ, и= превозно'симъ ч\стая во 
вjь'ки.

%<Пjь'снь f~.%>

%<I=рмо'съ: И=%>са'iе лику'й:

%<_Е=%>диному'дреннw прiиди'те ны'нjь, пр\оро'ки вся^ 
бж~iя всеч\стны^я, чуде'съ соверши'тели 
преесте'ственныхъ, вjь'твь (л. рн~д w=б.) честну'ю, 
и=збра'нiе i=а'кwвле, jа='кw проповjь'давшыя хр\ста` 
восхва'лимъ. 

%<Р%>а'дости всемi'рныя провозвjь^стницы, 
проповjь^дницы jа='вjь, и= ра'зума сокрw'вища: свjь'тлiи 
бж~е'ственнiи прему'дрости бы'сте всеи'стинныя, о_у=ста` 
ч\стая, я=зы'цы дх~а ст~а'гw всечестнi'и.

%<Сла'ва: Jа='%>кw пр\оро'цы прему'дрiи, всjь'хъ 
созда'теля и= бг~а jа='кw си'льна зря'ще, и= w\т негw` 
свjь'томъ w=свjьща'еми, ва'шу па'мять бл~гоче'стнw 
вjь'рою чту'щихъ w\т бjь'дъ сп~са'йте.

%<Бг~оро'диченъ: С%>п~се'нiя хода'таица человjь'кwмъ 
была` _е=си` ч\стая, ро'ждши пло'тски содjь'теля и= 
гд\са, тебе` ра'ди всjь^мъ w=чище'нiе велича'ющымъ тя` 
дв~о подаю'щаго.

%<Та'же стiхи^ры пр\оро'кwмъ, гла'съ а~. Подо'бенъ: 
П%>рехва'льнiи:

%<П%>р\оро'цы пресла'внiи, вы` царя` w=бличи'сте, 
лю'демъ же де'рзwстнымъ сопроти'вистеся, въ тр\оцjь 
_е=ди'наго бг~а проповjь'дающе, и= те'плjь w\тгоня'юще 
w\т земли` ле'сть многобо'жную: и= ны'нjь моли'теся, 
дарова'ти душа'мъ на'шымъ ми'ръ и= ве'лiю мл\сть.

%<П%>р\оро'цы пресла'внiи, вы` бл~гоче'стнw 
заблужда'юще въ пусты'няхъ и= гора'хъ, и= w=sлобля'еми въ 
гла'дjь и= жа'ждjь, jа='кw бж~iи о_у=гw'дницы, со 
хр\сто'мъ на нб~сjь'хъ водворя'етеся: и= ны'нjь 
моли'теся, дарова'ти душа'мъ на'шымъ ми'ръ и= ве'лiю 
мл\сть.

%<П%>р\оро'цы прехва'льнiи, вы` терпjьли'внw 
претре'ни, ка'менiемъ же побива'еми, и= о_у=мерщвля'еми 
ме'чнымъ о_у=сjьче'нiемъ, бл~гоче'стiя ра'ди свjь'тли 
страда'ньми бы'сте: и= ны'нjь моли'теся, дарова'ти 
душа'мъ на'шымъ ми'ръ и= ве'лiю мл\сть.

%<Сла'ва, и= ны'нjь, бг~оро'диченъ: В%>ои'стинну па'че 
о_у=ма` чу^дная, бг~оневjь'сто, вели^чiя рж\ства` 
твоегw`, jа=`же проповjь'даша пр\оро'цы вси` 
всепресла'вное зача'тiе, и= рж\ство` всепjь'тая, 
недомы'сленное и= несказа'нное, и='мже мi'ръ сп~се'ся. 


