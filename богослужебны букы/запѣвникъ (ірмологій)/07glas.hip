<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Гла'съ седмы'й. 

Пjь'снь а~.

Ма'нiемъ твои'мъ на земны'й w='бразъ преложи'ся, пре'жде 
о_у=доборазлива'емое водно'е _е=стество`, гд\си. тjь'мже 
немо'креннw пjьшеше'ствовавъ i=и~ль, пое'тъ тебjь` пjь'снь 
побjь'дную.

[Въ недjь'лю и~-ю:] По'нтомъ покры` фараw'на съ 
колесни'цами, сокруша'яй бра^ни мы'шцею высо'кою: пои'мъ 
_е=му`, jа='кw просла'вися.

[_О=смогла'сника:]

Поспjь'шествовавшему бг~у во _е=гv'птjь мwv"се'ови, 
и=звести` i=и~ля, тому` _е=ди'ному пои'мъ, jа='кw 
просла'вися. %{! im. 0175.tif л. _п~и}

Сокруши'вшему бра^ни мы'шцею свое'ю, вса'дники трiста'ты 
погрузи'вшему, пои'мъ _е=му`, jа='кw и=зба'вителю на'шему 
бг~у, jа='кw просла'вися.

И=стря'сшему бг~у фараw'на въ мо'ри чермнjь'мъ, пjь'снь 
побjь'дную пои'мъ, jа='кw просла'вися.

W\т стру'й чермна'гw, стjь'ну сотво'ршему лю'демъ, и= 
покры'вшему глубино'ю фараw'на со всево'инствомъ, пои'мъ 
гд\севи: сла'внw бо просла'вися.

Погрузи'вшему фараw'на въ чермнjь'мъ мо'ри, побjь'дную 
пjь'снь пои'мъ, jа='кw просла'вися.

Мwv"се'йскiй же'злъ бж~е'ственною си'лою чермно'е про'йде 
мо'ре, и= проведе` лю'ди пою'щыя и= глаго'лющыя: пои'мъ 
ди'вному бг~у на'шему побjь'дную пjь'снь, jа='кw 
просла'вися.

Пои'мъ гд\севи погрузи'вшему всю` си'лу фараw'нову въ мо'ри, 
побjь'дную пjь'снь, jа='кw просла'вися. %{! im. 0176.tif л. 
_п~и w=б.}

И=змjь'ншему бг~у i=и~ля w\т мо'ря чермна'гw, побjь'дную 
пjь'снь пои'мъ, jа='кw просла'вися.

Пjь'снь в~.

Лю'дiе, внемли'те бж~iю снизхожде'нiю, jа='кw w\т дв~ы 
ст~ы'я роди'ся, jа='кw бл~говоли`: тому` дади'мъ сла'ву и= 
хвале'нiе.

Ви'дите ви'дите, jа='кw а='зъ _е='смь бг~ъ ва'шъ, дв_е'ри 
нб\сныя w\тве'рзый, и= w=дожди'вый ма'нну лю'демъ 
и=збра^ннымъ, jа='кw возмw'жна мнjь` вся^: творю' бо, 
_е=ли^ка хощу`.

Вонми` нб~о, и= возглаго'лю, и= воспою` хр\ста` сп~са мi'ра 
_е=ди'наго, чл~вjьколю'бца.

Пjь'снь г~.

Въ нача'лjь нб~са` всеси'льнымъ сло'вомъ твои'мъ 
о_у=твержде'й гд\си сп~се, и= вседjь'тельнымъ и= бж~iимъ 
дх~омъ всю` си'лу и='хъ, на %{! im. 0177.tif л. _п~f} 
недви'жимjьмъ мя` ка'мени и=сповjь'данiя твоегw` 
о_у=тверди`.

[Въ недjь'лю и~-ю:] Съ высоты` си'лою о_у=ч~нкw'мъ хр\сте`, 
до'ндеже w=блеце'теся, ре'клъ _е=си` сjьди'те во 
i=ер\сли'мjь: а='зъ же jа='кw мене` о_у=тjь'шителя и=но'го, 
дх~а моего' же и= _о='ч~а послю`, въ не'мже о_у=твердите'ся.

[_О=смогла'сника:]

О_у=тверди'ся се'рдце мое` въ гд\сjь, вознесе'ся ро'гъ мо'й 
въ бз~jь мое'мъ, разшири'шася на враги` моя^, о_у=ста` моя^, 
возвесели'хся w= сп~се'нiи твое'мъ.

О_у=тверди'ся вjь'рою хр\сто'ва цр~ковь, и='бо непреста'ннw 
пjь'сньми вопiе'тъ, пою'щи: ст~ъ _е=си` гд\си: и= тя` пое'тъ 
ду'хъ мо'й. 

Нб~са` о_у=тверди'вый сло'вомъ, и= земно'е w=снова'нiе 
о_у=крjьпи'вый на вода'хъ мно'гихъ, о_у=тверди` мо'й о_у='мъ 
въ во'лю твою` чл~вjьколю'бче.

На вода'хъ зе'млю w=снова'вый, сло'ве хр\сте` бж~е, и= на^ша 
сердца` сла'вити тя` о_у=тверди`. %{! im. 0178.tif л. _п~f 
w=б.}

О_у=тверди' мя хр\сте` къ твоему` славосло'вiю, и= 
о_у=крjьпи` пjь'ти а='ннину пjь'снь тебjь`, поя` во всjь'хъ: 
ст~ъ _е=си` гд\си, содержа'й вся^.

Въ правосла'вной вjь'рjь и=сповjь'данiя о_у=тверди` мя` 
гд\си, да не подви'гнетъ мя` вра'гъ до конца`.

И='же w\т безнача'льнагw _о=ц~а` сло'ве, сн~е 
_е=диноро'дный, просвjьти` сердца` на^ша.

О_у=твержде'нiе мнjь` бу'ди, сло'вомъ о_у=тверди'вый нб~са` 
и= о_у=крjьпи'вый зе'млю на вода'хъ, и= и=зба'ви jа='кw 
бг~ъ, w\т вся'кагw w=бстоя'нiя.

Въ мокрота'хъ тя'жестну зе'млю о_у=крjьпи'вый всеси'льне 
водны'хъ, и= нб~са` на ничесо'мъ сло'вомъ водрузи'вый, 
вну'тренняго сляче'наго моего` страстьми` человjь'ка 
возвлекi'й хр\сте`, недви'жимомъ твоея` вjь'ры ка'мени 
о_у=тверди`.

Пjь'снь д~.

_О='ч~а нjь'дра не w=ста'вль, и= соше'дъ на зе'млю хр\сте` 
бж~е та'йну о_у=слы'шахъ  %{! im. 0179.tif л. _ч~} 
смотре'нiя твоегw`, и= просла'вихъ тя` _е=ди'не 
чл~вjьколю'бче.

[Въ недjь'лю и~-ю:] Смотря'яй пр\оро'къ въ послjь^дняя твое` 
хр\сте` прише'ствiе, вопiя'ше: твою` о_у=слы'шахъ гд\си 
си'лу, jа='кw вся^ сп~сти` пома^занная твоя^ прише'лъ 
_е=си`. 

[_О=смогла'сника:]

Покры'ла _е='сть нб~са` хр\сте` бж~е, смотре'нiемъ твои'мъ, 
добродjь'тель неизрече'нныя му'дрости твоея`, 
чл~вjьколю'бче.

О_у=слы'шахъ слу'хъ тво'й, и= о_у=боя'хся, разумjь'хъ дjьла` 
твоя^, и= о_у=жасо'хся, гд\си.

Плотско'е прише'ствiе твое` хр\сте` о_у=вjьря'я пр\оро'къ 
а=вваку'мъ взыва'ше: сла'ва си'лjь твое'й гд\си.

О_у=слы'шахъ слу'хъ тво'й гд\си, jа='кw jа=ви'лся _е=си` на 
земли`, за _е='же сп~сти' ны. тjь'мъ вопiе'мъ: сла'ва си'лjь 
твое'й гд\си.

О_у=слы'шахъ слу'хъ тво'й, и= о_у=боя'хся, гд\си, разумjь'хъ 
дjьла` твоя^, и= о_у=жасо'хся: jа='кw %{! im. 0180.tif л. ч~ 
w=б.} кр\сто'мъ твои'мъ разруши'лъ _е=си` сме'рть, живо'тъ 
на'мъ дарова'вый.

Нб~са` покры'ла _е='сть добродjь'тель твоя` гд\си, и= 
твоегw` хвале'нiя вся^ и=спо'лнилъ _е=си`: сла'ва си'лjь 
твое'й чл~вjьколю'бче.

Бж~е'ственнымъ пред\ъявле'ннjь а=вваку'мъ w=чи'стився 
дх~омъ, между` двою` живw'тну прише'ствiе твое` проповjь'да: 
тре'петомъ же содержи'мь хр\сте` мо'й, слу'хъ ди'вныхъ 
твои'хъ о_у=слы'шавъ, взыва'ше, о_у=боя'хся.

Пjь'снь _е~.

Но'щь не свjьтла` невjь'рныхъ хр\сте`, вjь^рнымъ же 
просвjьще'нiе въ сла'дости слове'съ твои'хъ. сегw` ра'ди къ 
тебjь` о_у='треннюю, и= воспjьва'ю твое` бж~ество`.

[Въ недjь'лю и~-ю:] Стра'ха ра'ди твоегw` зача'тый гд\си, во 
чре'вjь пр\оро'кwвъ, и= рожде'нный на земли` дх~ъ сп~се'нiя, 
а=п\сльская сердца` %{! im. 0181.tif л. _ч~а} созида'етъ 
чи^ста: и= въ вjь'рныхъ пра'вый w=бновля'ется: свjь'тъ бо и= 
ми'ръ, зане` твоя^ повелjь'нiя.

[_О=смогла'сника:]

О_у='тренююще сло'ве, въ сла'ву твою` и= хвалу`, 
восхваля'емъ непреста'ннw w='бразъ кр\ста` твоегw`, _е=го'же 
да'лъ _е=си` на'мъ _о=ру'жiе въ по'мощь.

Разгна'вый но'щь страстну'ю, возсiя'й ми` свjь'тъ о_у='мный, 
началоро'дную тьму` w\тгна'въ бе'здны, и= первозда'нный 
свjь'тъ возсiя'вый мi'ру, содjь'телю всjь'хъ.

Гд\си бж~е мо'й, w\т но'щи о_у='треневавъ тебjь` молю'ся: 
пода'ждь ми` w=ставле'нiе прегрjьше'нiй мои'хъ, и= къ 
свjь'ту твои'хъ повелjь'нiй пути^ моя^ напра'ви, молю'ся.

О_у='тренюетъ ду'хъ мо'й къ тебjь` бж~е, зане` свjь'тъ 
_е=си`, и= твоя^ повелjь^нiя бы'ша и=сцjьл_е'нiя рабw'мъ 
твои^мъ чл~вjьколю'бче.

Свjь'та мнjь'нiемъ ко тьмjь` низри'нувшая помрачи'ся 
пре'лесть: свjь'тъ бо вои'стинну %{! im. 0182.tif л. ч~а 
w=б.} непристу'пный и= и='стинный бг~оявле'нiя возсiя`. 
тjь'мже бж~е'ственнjь w\т но'щи о_у='тренююще, пjь'снь 
воспjьва'емъ.

Роса`, jа=`же w\т тебе` хр\сте` бж~е, и=сцjьле'нiе вjь^рнымъ 
на'мъ jа=ви'ся: земли' же нече'ствующихъ sлочести'во 
паде'нiе w=бjьща'ется. тjь'мже w\т но'щи о_у='тренююще, 
пjь'снь ти` прино'симъ. 

Но'щiю мя` страсте'й помраче'ннаго, w=зари` свjь'те 
непристу'пный воздви'жима, да о_у='тренюя зову' ти: свjь'тъ 
и= ми'ръ повелjь^нiя твоя^. 

Къ тебjь` о_у='тренюю, и= тебjь` вопiю` бл~гоутро'бне гд\си: 
w=мраче'нную грjьхми` ду'шу мою`, свjь'томъ w=зари'въ 
за'повjьдей твои'хъ, наста'ви.

Пjь'снь s~.

I=w'на и=з\ъ чре'ва а='дова вопiя'ше: возведи` w\т тли` 
живо'тъ мо'й. мы' же тебjь` вопiе'мъ: всеси'льне сп~се, 
поми'луй на'съ. %{! im. 0183.tif л. ч~в}

[Въ недjь'лю и~-ю:] Пла'вающаго въ молвjь` жите'йскихъ 
попече'нiй, съ корабле'мъ потопля'ема грjьхи`. и= 
душетлjь'нному sвjь'рю примета'ема, jа='кw i=w'на хр\сте` 
вопiю' ти`: и=з\ъ смертоно'сныя глубины` возведи' мя.

[_О=смогла'сника:]

Во глубину` грjьхо'вную впа'дся, бл~же, jа='кw i=w'на w\т 
ки'та вопiю' ти. возведи` w\т тли` живо'тъ мо'й, и= сп~си' 
мя чл~вjьколю'бче.

И=з\ъ глубины` возве'лъ _е=си` i=w'ну пр\оро'ка твоего` 
гд\си, и= мене` вопiю'ща и=з\ъ глубины` безмjь'рныхъ мои'хъ 
прегрjьше'нiй возведи` мл\стиве, jа='кw чл~вjьколю'бецъ.

Возопи'хъ, гд\си внегда` скорбjь'ти ми` къ тебjь`, и= 
возве'лъ _е=си` живо'тъ мо'й многоми'лостиве.

Возопи'хъ внегда` скорбjь'ти ми` къ тебjь`: о_у=глjьбо'хъ бо 
въ тимjь'нiи глубины` прегрjьше'нiй мно'гихъ, и= jа='влься 
возведи' мя w\т тли`. %{! im. 0184.tif л. ч~в w=б.}

Возопи'хъ, гд\си, внегда` скорбjь'ти ми` и= сп~со'хся, и= 
воспою' тя сп~са моего`.

W\т мно'жества прегрjьше'нiй мои'хъ, jа='кw i=w'ну w\т ки'та 
и=зба'ви мя`, _е=ди'не чл~вjьколю'бче.

Пjь'снь з~.

Пе'щь _о='троцы _о=гнепа'льну дре'вле, росоточа'щу 
показа'ша, _е=ди'наго бг~а воспjьва'юще и= глаго'люще: 
превозноси'мый _о=тц_е'въ бг~ъ и= препросла'вленъ.

[Въ недjь'лю и~-ю:] Въ пе'щь _о='гненную вве'ржени прп\дбнiи 
_о='троцы, _о='гнь въ ро'су преложи'ша, воспjьва'нiемъ си'це 
вопiю'ще. бл~гослове'нъ _е=си`, гд\си бж~е _о=т_е'цъ 
на'шихъ.

[_О=смогла'сника:]

Пе'щь горя'щую w=роси'лъ _е=си` сп~се, _о='троки сп~слъ 
_е=си` пою'щыя и= глаго'лющыя: бл~гослове'нъ _е=си` во 
вjь'ки, гд\си бж~е _о=т_е'цъ на'шихъ.

Су'щымъ въ пещи` _о=трокw'мъ твои^мъ сп~се не прикосну'ся, 
ниже` стужи` _о='гнь, тогда` %{! im. 0185.tif л. ч~г} трiе` 
jа='кw _е=ди'нjьми о_у=сты` поя'ху, и= бл~гословля'ху 
глаго'люще: бл~гослове'нъ _е=си` бж~е _о=т_е'цъ на'шихъ.

Въ пещи` w=бличи'лъ _е=си` jа='влься персi'йское безу'мное 
златотво'рное и=гра'нiе. тjь'мже _о='троцы позна'вше тя` 
неизмjь'ннаго w='браза _о='ч~а, бл~гослове'нъ _е=си`, 
зовя'ху, бж~е _о=т_е'цъ на'шихъ.

А='гг~ломъ _о='троки въ пещи` сп~сы'й, и= пла'мень въ ро'су 
и=`мъ преложи'вый, бл~гослове'нъ _е=си` гд\си бж~е _о=т_е'цъ 
на'шихъ.

Херувi'мwвъ w=бузда'телю, и= созда'телю всjь'хъ, _о='троки 
въ пещи` сп~сы'й, бл~гослове'нъ _е=си` во вjь'ки гд\си бж~е 
_о=т_е'цъ на'шихъ.

Мучи'телева повелjь'нiя _о='троцы не послу'шаша, пе'щи не 
о_у=боя'шася, бг~у же воспjьва'ху: _о=тц_е'въ бж~е 
бл~гослове'нъ _е=си`.

Въ пещи` су'ще халде'йстjьй, а=враа'мстiи _о='троцы 
ликова'ху со а='гг~ломъ, глаго'люще: _о=т_е'цъ на'шихъ бж~е 
бл~гослове'нъ _е=си`. %{! im. 0186.tif л. ч~г w=б.}

Пjь'снь и~.

Въ пещи` _о='троки подража'юще, дх~о'вную ро'су прiе'мшiи, 
вjь'рою зове'мъ: бл~гослови'те дjьла` гд\сня гд\са.

[Въ недjь'лю и~-ю:] Неwпа'льная _о=гню` въ сiна'и 
прича'щшаяся купина` бг~а jа=ви`: медленноязы'чному и= 
гугни'вому мwv"се'ови, и= _о='троки ре'вность бж~iя три` 
непребори^мыя во _о=гни` пjьвцы` показа`: вся^ дjьла` гд\сня 
гд\са по'йте, и= превозноси'те во вся^ вjь'ки.

[_О=смогла'сника:]

_Е=ди'наго безнача'льнаго цр~я` сла'вы, _е=го'же 
бл~гословя'тъ нб\сныя си^лы, и= трепе'щутъ чи'ни 
а='гг~льстiи, по'йте сщ~е'нницы, лю'дiе превозноси'те _е=го` 
во вjь'ки.

А='гг~льми немо'лчнw въ вы'шнихъ сла'вимаго бг~а, нб~са` 
нб~съ, земля` и= го'ры и= хо'лми, и= глубина`, и= ве'сь 
ро'дъ человjь'ческiй, пjь'сньми того` jа='кw созда'теля и= 
и=зба'вителя бл~гослови'те. %{! im. 0187.tif л. ч~д}

Всjь'хъ зижди'теля, и= сп~са ду'шъ на'шихъ, по'йте лю'дiе 
хр\ста` бг~а на'шего, и= превозноси'те _е=го` во вjь'ки.

Гд\са вся^ дjьла` бл~гослови'те, jа='кw зижди'теля и= 
творца` всjь'хъ.

_О='троцы зовя'ху въ пещи` w=роше'ни: тва'рь да 
бл~гослови'тъ вся'ч_еская сло'вомъ созда'вшаго, и= 
превозно'ситъ _е=го` во вjь'ки.

Вои'стинну су'щаго бг~а, и= всjь'хъ существа` вино'внаго, 
хр\ста` превозно'симъ, и= славосло'вимъ во вся^ вjь'ки.

Пе'щь дре'вле _о=гне'мъ w=паля'емую бг~очести'вiи попра'ша 
_о='троцы. не бо` стра'хъ мучи'телеву покори'шася, но 
любо'вiю же па'че бг~оче'стiя пали'ми глаго'лаху: 
бл~гослови'те вся^ дjьла` гд\сня гд\са.

Стра'шнаго херувi'мwмъ, и= чу'днаго серафi'мwмъ, и= мi'ру 
творца`, сщ~е'нницы, и= раби`, и= ду'си прв\дныхъ, по'йте, 
бл~гослови'те, и= превозноси'те _е=го` во вjь'ки. %{! im. 
0188.tif л. ч~д w=б.}

Пjь'снь f~.

Па'че _е=стества` мт~рь, и= по _е=стеству` дв~у, _е=ди'ну въ 
жена'хъ бл~гослове'нную, пjь'сньми вjь'рнiи бц\ду 
велича'емъ.

[Въ недjь'лю и~-ю:] Нетлjь'нiя и=скуше'нiемъ ро'ждшая, и= 
всехитрецу` сло'ву пло'ть взаимода'вшая, мт~и 
неискусому'жная дв~о бц\де, прiя'телище нестерпи'магw, село` 
невмjьсти'магw, зижди'теля твоегw`, тя` велича'емъ.

[_О=смогла'сника:]

Всепjь'тая нб~съ превы'шшая, безнача'льное сло'во 
безсjь'меннw заче'ншая, и= воплоще'ннаго бг~а ро'ждшая 
человjь'кwмъ: тjь'мъ тя` вси` велича'емъ.

Мт~и бж~iя и= дв~а, ро'ждшая и= дв~ствующая па'ки, не 
_е=стества` дjь'ло, но бж~iя снизхожде'нiя: тjь'мъ jа='кw 
_е=ди'ну бж~iихъ чуде'съ сподо'бльшуюся, тя` при'снw 
велича'емъ.

Воплоще'ннаго сло'ва безсjь'меннw w\т тебе` бг~олjь'пнw 
родила` _е=си` дв~о бц\де, и= тя` велича'емъ. %{! im. 
0189.tif л. ч~_е}

Безсjь'менно рж\ства` зача'тiе кто` ска'жетъ w\т человjь^къ; 
нетлjь'ннагw рж\ства` рожде'нiю кто` не почуди'тся w\т 
земноро'дныхъ; тjь'мъ тя` племена` земна^я бц\де велича'емъ.

Тя` ски'нiю ст~у'ю, w=душевле'нный ковче'гъ, ю='же 
прему'дрость бж~iя созда`, и='стинную бц\ду пjь'сньми 
велича'емъ.

Тя` преч\стую мт~рь и= дв~у, невмjьсти'мое сло'во во 
о_у=тро'бу вмjьсти'вшую, и= роди'вшую пло'тiю, пjь'сньми 
велича'емъ.

Ра'дуйся невjь'сто свjь'тлая, мт~и свjьтода'вца, ра'дуйся 
вмjьсти'вшая невмjьсти'маго во о_у=тро'бjь твое'й: ра'дуйся 
самjь'хъ херувi'мwвъ ч\стнjь'йшая, ро'ждшая сп~са ду'шъ 
на'шихъ. %{! im. 0190.tif л. ч~_е w=б.}


