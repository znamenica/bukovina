<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 611)

%<Мjь'сяца тогw'же въ к~f-й де'нь.%>

%<Пренесе'нiе моще'й ст~а'гw сщ~енному'ченика i=гна'тiа 
бг~оно'сца.%>

%<На Г%>д\си, воззва'хъ, %<стiхи^ры на s~, гла'съ д~. 
Подо'бенъ: Jа='%>кw до'бля:

%<Б%>г~осло'вwвъ кра'йнiй бы'въ прее'мникъ, * _о='ныхъ 
стопа'мъ послjь'довалъ _е=си`, * w\т восто'ка 
о_у=стреми'вся, * и= на за'падjь jа=вля'яся, * и= 
просвjьща'я мо'лнiями * бж\ственнагw проповjь'данiя: * 
и=дjь'же, всему'дре, w\т мi'ра о_у='бw заше'дъ, * къ бг~у же 
возсiя'лъ _е=си`, * сiя'нiемъ вjьнча'емь благода'ти.

%<С%>вяще'ннjь w\тда'шася твоя^ гра'ду твоему` мо'щи, * 
бг~оно'се всему'дре, * страда'нiя ра'ди w=свящ_е'ны 
свjьтлjь'е, * и= благода'тiю сiя'ющыя, * возвраще'нiемъ 
на'мъ, * торжества` хода'тая содjь'лавша, * весе'лiя 
наполня'юще бг~одохнове'ннагw, * и= w=боня'нiемъ насыща'юще 
* благоче'стнw тя` почита'ющыя.

%<W\т%> восто'ка о_у='бw * пе'рвjье денни'ца, i=гна'тiе, 
* на за'падjьхъ просiя'лъ _е=си` свjьтлjь'йше: * ны'нjь же 
бж\ственныхъ моще'й твои'хъ возвраще'нiемъ * зари` на земли` 
w\т ве'чера просте'рлъ _е=си`, * и= мо'лишися хр\сту`, * w\т 
тли` и= бjь'дъ и=зба'вити * вjь'рою соверша'ющихъ * 
всечестну'ю па'мять твою`.

%<Сла'ва, гла'съ и~. А=нато'лiево:%>

%<Б%>г~оно'се i=гна'тiе, твоего` жела'емаго хр\ста` 
впери'въ, мзду` воспрiя'лъ _е=си` священнодjь'йства 
_е=v\глiа хр\сто'ва, _е='же (с. 612) сконча'тися кро'вiю. 
Тjь'мъ пшени'ца бы'въ безсме'ртнагw дjь'лателя, зубы` 
sвjьре'й сомлjь'лся _е=си`, и= хлjь'бъ сла'докъ тому` 
показа'лся _е=си`: моли` w= на'съ, страда'льче бл~же'нне.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _W%> пресла'внагw чудесе`!

%<Ч%>то` зри'мое видjь'нiе, * _е='же мои'ми _о=чесы` 
ви'дится, _w вл\дко! * содержа'й всю` тва'рь * на дре'во 
воздви'женъ бы'въ, * и= о_у=мира'еши всjь^мъ дая'й жи'знь, * 
бц\да пла'чущи глаго'лаше, * _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.

%<На стiхо'внjь _о=ктw'иха. Сла'ва, гла'съ а~. 
Студi'тово:%>

%<_W%> тве'рдыя и= а=дама'нтскiя твоея` души`, 
достоблаже'нне i=гна'тiе! ты' бо къ су'щему твоему` 
рачи'телю неwсла'бно и=мjь'я жела'нiе, глаго'лалъ _е=си`: 
нjь'сть во мнjь` _о='гнь любовеще'ственъ, вода' же па'че 
жива'я, и= глаго'лющая во мнjь`, вну'трь ми` глаго'лющи: 
гряди` ко _о=ц~у`. Тjь'мже бж~е'ственнымъ дх~омъ 
распаля'емь, sвjь'ри и=зво'лилъ _е=си`, мi'ра тя` скорjь'е 
разлучи'ти, и= къ жела'емому препосла'ти хр\сту`. _е=го'же 
моли`, спасти` ду'шы на'шя.

%<И= ны'нjь, бг~оро'диченъ, и=ли` кр\стобг~оро'диченъ. 
Подо'бенъ: В%>сехва'льнiи му'ч_еницы:

%<О_у=%> кр\ста` предстоя'щи * сн~а и= бг~а твоегw`, * 
и= долготерпjь'нiе тогw` смотря'ющи, * глаго'лала _е=си` 
пла'чущи, * мт~и ч\стая: * о_у=вы` мнjь`, ча'до сладча'йшее, 
* что` сiя^ стра'ждеши непра'веднw, * сло'ве бж~iй, * да 
спасе'ши человjь'чество;

%<Тропа'рь, гла'съ д~:%>

%<И=%> нра'вwмъ прича'стникъ, и= пр\сто'лwмъ 
намjь'стникъ а=п\слwмъ бы'въ, дjья'нiе w=брjь'лъ _е=си`, 
бг~одохнове'нне, въ видjь'нiя восхо'дъ: сегw` ра'ди сло'во 
и='стины и=справля'я, и= вjь'ры ра'ди пострада'лъ _е=си` 
да'же до кро'ве, сщ~енному'чениче i=гна'тiе, моли` хр\ста` 
бг~а спасти'ся душа'мъ на'шымъ. (с. 613)



%<На о_у='трени _о='ба канw'на _о=ктw'иха: И= ст~а'гw на 
s~, _е=гw'же краегране'сiе:%>

%<I=%>гна'тiа восто'чную въ пjь'снехъ sвjьзду` пою`. 
%<Fеофа'ново.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй 
пjьшеше'ствовавъ i=и~ль, кресто_обра'зными мwv"се'овыма 
рука'ма а=мали'кову си'лу въ пусты'ни побjьди'лъ _е='сть.

%<Н%>апра'вивъ къ добродjь'тели житiе` мое`, свjь'томъ 
w=зари` всели'вшiяся бл~года'ти въ тебjь`, бг~оно'се 
i=гна'тiе, страсте'й смуще'нiе твои'ми моли'твами разори`.

%<Jа='%>коже земля` ро'днjьйшая бы'лъ _е=си`, 
стори'чествующи плодонося'й сjь'мя хр\сту`, бг~оно'се 
i=гна'тiе, ду'шы напоя'ющему w=дожде'нiемъ дх~а.

%<Р%>азумjь'въ прозна'тельною си'лою твоея` бл~горо'дiе 
души` всjь'хъ вл\дка и= бг~ъ, бг~оно'се i=гна'тiе, сiя'ньми 
бл~года'ти бг~освjь'тлыми просвjьти`.

%<Л%>уча'ми о_у='мнагw w=сiя'емь сл~нца, всему'дре, w\т 
восто'ка о_у=стреми'вся свjь'тлw, jа='коже чу'вственное 
со'лнце, мра'къ за'падный w=заря'я проповjь'данiемъ.

%<Бг~оро'диченъ:%>

%<Т%>р\оцы пребж\ственныя, всеч\стая, _е=ди'наго родила` 
_е=си`, и=зъ теб_е` пло'тiю jа='вльшагося по на'мъ, 
благоволе'нiемъ роди'теля и= содjь'йствомъ дх~а всест~а'гw, 
бг~оневjь'сто.

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище, и= 
о_у=твержде'нiе.

%<И=%>сцjьли` о_у='мъ мо'й, w=sло'бленный лю'тыми 
страстьми` плотски'ми, i=гна'тiе мч~ниче хр\сто'въ 
всеприснопа'мятне.

%<_Е=%>диному'дренна тя` хр\сто'съ а=п\слwвъ до'брjь 
вjь'дый, поста'ви бж~е'ственнымъ свjь'томъ сiя'юща всjь^мъ 
цр~квамъ о_у=чи'теля. (с. 614)

%<О_у=%>мерщвля'ема теб_е` ра'ди жизнода'вца зря`, 
поте'клъ _е=си` тогw` ра'ди сме'рть любо'вiю претерпjь'ти, 
i=гна'тiе.

%<Бг~оро'диченъ:%>

%<С%>ло'во _о='ч~ее, пред\ъwчи'стившися, _w ч\стая! 
дх~омъ, слове'снагw _е=стества` на благодjья'нiе родила` 
_е=си`.

%<Сjьда'ленъ, гла'съ г~. Подо'бенъ: Б%>ж~е'ственныя 
вjь'ры:

%<Б%>ж~е'ственнымъ дх~омъ просвjьще'нъ, свирjь'пство 
мучи'телей дерзнове'нiемъ па'стырскимъ велему'дреннw 
посрами'лъ _е=си`, и= преве'зся пре'лести пучи'ну, ко 
приста'нищу бж\ственному дости'глъ _е=си`, _о='ч~е 
преподо'бне, хр\ста` бг~а моли` дарова'ти на'мъ ве'лiю 
ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ж~е'ственнагw _е=стества` не w\тлу'чся, пло'ть 
бы'въ во чре'вjь твое'мъ, но бг~ъ вочеловjь'чся пребы'сть, 
и='же по рождествjь` мт~рь тя` дв~у, jа='кw пре'жде рж\ства` 
сохрани'въ всенепоро'чну, _е=ди'нъ гд\сь: того` прилjь'жнw 
моли`, дарова'ти на'мъ ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~ома'ти, 
на кр\стjь` зря'щи повjь'шена, и='же и=зъ нея` 
безболjь'зненнw прозя'бшаго, матеролjь'пнw рыда'ющи, 
вопiя'ше: о_у=вы` мнjь`, ча'до мое`, ка'кw стра'ждеши 
во'лею, хотя` и=зба'вити w\т страсте'й безче'стiя 
человjь'ка.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<Б%>г~оно'сецъ нарица'емь тезоиме'ннw, во хр\ста' бо 
w=дjь'яся житiе'мъ, вся^ помазу'еши свjь'тлw, мч~никwвъ 
о_у=твержде'нiе, жела'нiемъ вjьнцы` воспрiя'ти.

%<В%>жиля'емь, i=гна'тiе, си'лою на кр\стjь` 
пригво'ждшагwся теб_е` ра'ди, бг~оно'се: sвjь'ри бо 
и=зво'лилъ _е=си` мi'ра w\тлучи'ти тя` къ твоему` жела'емому 
рачи'телю. (с. 615)

%<В%>озжела'въ красоты` вл\дчни, и= къ нему` раче'нiе 
неwсла'бно и=мjь'я, сегw` страда'нi_емъ о_у=се'рднw 
поревнова'лъ _е=си`, мч~ниче бг~оно'се i=гна'тiе.

%<О_у=%>кра'шенъ багряни'цею твои'хъ крове'й, ст~и'телю, 
и= ма'стiю свяще'нства, таи'нниче, сiя'еши, хр\сту` зовы'й 
ра'дуяся: сла'ва си'лjь твое'й, гд\си.

%<Бг~оро'диченъ:%>

%<И=%>зъ не су'щихъ вся'ч_еская бж\ственною си'лою 
содjьва'я, роди'ся и=зъ теб_е`, бг~ома'ти, мi'ръ просвjьща'я 
свjь'тлыми луча'ми бж\ства`, и= бг~оразу'мiя свjь'тлостiю.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=з\ъ мра'чна невjь'дjьнiя 
вjь'рою воспjьва'ющыя тя`.

%<Н%>ы'нjь ты` лице'мъ къ лицу` хр\ста` зря`, i=гна'тiе, 
зерца'лwмъ вои'стинну разрjь'шшымся, соедини'лся _е=си` 
твоему` рачи'телю.

%<П%>ривле'клъ _е=си` просвjьще'нiе, w\т и=сто'чника 
свjьтода'тельнагw, i=гна'тiе, преч\стыми бо тя` хр\сто'съ 
дла'ньми держа'въ w=святи`.

%<О_у='%>мъ дх~омъ бж~iимъ стяжа'въ просвjьще'нъ, 
i=гна'тiе, бг~опи^санныя посыла'еши jа='кw скрижа^ли зако'ны 
бл~года'ти.

%<Бг~оро'диченъ:%>

%<С%>вы'ше тебjь` гла'съ ра'достнw возопи` а='гг~лъ, 
бц\де, вл\дки неизрече'нно возвjьща'я тебjь` зача'тiе.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

%<М%>у'дрости _е='ллинскiя разори'лъ _е=си` догма'ты, 
v=поста'сную и=мjь'я бж~iю му'дрость, сщ~еннотаи'нниче, и= 
съ шу'момъ пре'лести па'мять погуби'лъ _е=си`.

%<Н%>е преста'й w= соверша'ющихъ па'мять твою` моля'ся, 
всебл~же'нне, напа'стей и=зба'витися лютjь'йшихъ и= бjь'дъ, 
свяще'нникъ jа=ви'вся благопрiя'тенъ. (с. 616)

%<М%>у'жествомъ и= му'дростiю преизя'ществовавъ, 
прп\дбне, пра'вды же добро'тою, бг~оно'се мч~ниче, и= 
цjьлому'дрiя, и= w=круже'нiемъ добродjь'телей jа=ви'лся 
_е=си` о_у=краша'емь.

%<Бг~оро'диченъ:%>

%<Т%>я` _е=ди'ну посредjь` те'рнiя w=брjь'тъ, jа='кw 
пречи'стый крi'нъ, и= о_у=до'льный цвjь'тъ, _w бг~ома'ти! 
жени'хъ и=зъ о_у=тро'бы твоея` сло'во происхо'дитъ.

%<Конда'къ, гла'съ д~. Подо'бенъ: Jа=%>ви'лся _е=си` 
дне'сь.

%<W\т%> восто'ка дне'сь возсiя'лъ _е=си`, и= тва'рь всю` 
просвjьти'вый о_у=че'ньми, му'ченичествомъ о_у=краси'ся, 
бг~оно'сный и= бж~е'ственный i=гна'тiй.

%<I='косъ:%>

%<I=%>еремi'ю бг~ъ и=зъ о_у=тро'бы w=святи'въ, и= 
пре'жде _е='же роди'тися вjь'дый, jа='кw провjь'децъ, 
прiя'телище бы'ти того` дх~а ст~а'гw, наполня'етъ сего` 
а='бiе w\т ю='ностна житiя`, и= пр\оро'ка же сего` и= 
проповjь'дника, всjь^мъ предвозвjьща'ти посыла'етъ ст~о'е на 
зе'млю свое` прише'ствiе: ро'ждся о_у='бw и= са'мъ бг~ъ w\т 
дв~ы, къ про'повjьди прише'дъ, w=брjь'те w\т младе'нства 
досто'йна своея` бл~года'ти о_у=ченика`, бг~оно'снаго и= 
бж~е'ственнаго i=гна'тiа.

%<Пjь'снь з~. I=рмо'съ:%>

%<В%>ъ пе'щи а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

%<С%>щ~е'нства о_у=кра'шенъ мv'ромъ, преподо'бне, 
бж~е'ственнымъ, и= му'ченическою кро'вiю о_у=добре'нъ, во 
_о=бои'хъ просiя'лъ _е=си`, благослове'нъ _е=си` въ хра'мjь, 
зовы'й, сла'вы твоея`, гд\си.

%<З%>аконоположе'нiемъ просвjьти'въ мi'ръ ве'сь, 
хлjь'бомъ нб\снымъ напита'лъ _е=си` вjь^рныя, вл\дцjь 
твоему` зову'щыя: бл~гослове'нъ _е=си` въ хра'мjь сла'вы 
твоея`, гд\си. (с. 617)

%<С%>вjьтолу'чными заря'ми, всебл~же'нне, просвjьща'емь, 
заре'ю свjьтонача'льнагw ли'тiя w=сiя'вся, нб\сное прiя'лъ 
_е=си` ра'дуяся наслажде'нiе, бг~оно'се, му'ченикwвъ 
похвало`.

%<П%>шени'ца сы'й бж~iя, jа='коже ре'клъ _е=си`, 
всеприснопа'мятне, челюстьми` сомле'нъ бы'лъ _е=си`, 
му'чениче, sвjьре'й, и= пита'ющему вся'ч_еская бж~е'ственною 
бл~гостiю, чистjь'йшiй хлjь'бъ бы'лъ _е=си`.

%<Бг~оро'диченъ:%>

%<В%>ы'шнягw w=свяще'нное бж~е'ственное селе'нiе, 
ра'дуйся, тобо'ю бо даде'ся ра'дость, бц\де, зову'щымъ: 
бл~гослове'на ты` въ жена'хъ _е=си`, всенепоро'чная вл\дчце.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ 
ро'вjь затче`: _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са.

%<С%>тоя` на суди'щи, му'дре, тр\оцу несозда'нную 
бг~осло'вилъ _е=си` о_у=ма` чистото'ю, ст~е: мы'сленною же 
свjь'тлостiю не о_у=страши'вся мучи'тельскихъ престо'лwвъ 
суровства`, но вопiя'лъ _е=си`: бл~гослови'те, вся^ дjьла` 
гд\сня, гд\са.

%<О_у=%>пра'вивъ разу'мнjь тво'й о_у='мъ бж~е'ственными 
догма'ты, бл~же'нне i=гна'тiе, sлоде'мwна томи'теля, 
пре'лести предста'теля, му'дрости то'ки весьма` потопи'лъ 
_е=си`, вопiя`: бл~гослови'те, вся^ дjьла` гд\сня, гд\са.

%<Б%>езмjь'рнымъ сiя'я свjь'томъ бж~ества`, му'чениче 
непобjьди'ме, безбо'жiя непостоя'нную прогна'лъ _е=си` тму`, 
посла^нiя свjьтови^дная посыла'я пою'щымъ: бл~гослови'те, 
вся^ дjьла` гд\сня, гд\са.

%<Н%>еи'стовства и= зiя'нiя sвjьре'й не о_у=страши'лся 
_е=си`, бж\ственный i=гна'тiе: высоча'йшагw бо си'ла и=зъ 
дв~ы возсiя'вши, все_ору'жiемъ кр\ста' тя w=бложи`, пою'ща: 
бл~гослови'те, вся^ дjьла` гд\сня, гд\са. (с. 618)

%<Бг~оро'диченъ:%>

%<Т%>ы` _е=ди'на во всjь'хъ ро'дjьхъ, дв~а преч\стая, 
мт~и jа=ви'лася _е=си` бж~iя, ты` бж\ства` была` _е=си` 
жили'ще, всенепоро'чная, не w=пали'вшися _о=гне'мъ 
непристу'пнагw свjь'та. Тjь'мже вси' тя бл~гослови'мъ, 
мр~i'е бг~оневjь'стная.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. Тjь'мъ веселя'щеся, тя`, бц\де, 
велича'емъ.

%<Р%>аче'нiе бж\ственнjьйшее, бл~же'нне, о_у=держа'въ 
души` твоея`, мi'ра веще'ств_енныя печа^ли _о=гне'мъ 
невеще'ственнымъ вся^ попали`: и= жела'нiй кра'ю 
вjьнцено'сца тя` предста'ви.

%<В%>ъ приста'нище свjь'тло о_у=стреми'лся _е=си` 
тиша'йшее, бг~оно'се, бу'ри волне'нiй и=збjь'гъ, стремле'нiя 
свирjь'пыхъ и= слове'сныхъ sвjьре'й, и= ны'нjь 
наслажда'ешися, прiи'мъ вjь'чное наслажде'нiе.

%<И=%>спещре'ннымъ о_у=краша'емь вjьнце'мъ, 
священнотаи'нниче преизя'ществуеши: сщ~е'нства бо въ тебjь` 
въ _е=ди'но сни'деся, и= свидjь'тельства сла'ва, и= 
_о=бои'ми jа='кw прича'стникъ твоему` вл\дцjь спросла'вился 
_е=си`.

%<Jа='%>кw священноявле'нъ сы'й, дерзнове'нiе и=мjь'я къ 
твоему` вл\дцjь и= бг~у, соверша'ющымъ вjь'рою па'мять 
твою`, w\т напа'стей, i=гна'тiе, ны'нjь и=зба'витися, 
моли'ся.

%<Бг~оро'диченъ:%>

%<О_у=%>гаси` страсте'й мои'хъ пла'мень росолу'чною 
твое'ю моли'твою, jа='же во о_у=тро'бjь прiе'мши _о='гнь 
бж~е'ственный неwпа'льнw, всеч\стая: тя' бо наде'жду и='мамъ 
спасе'нiя моегw`, бг~оневjь'сто.

%<Свjьти'ленъ. Подо'бенъ: С%>вjь'те неизмjь'нный:

%<И='%>мать свjь'тлый пра'здникъ тво'й хр\сто'ва 
цр~ковь, jа='кw неw\те'млемое бога'тство, твоя^ прiе'мши (с. 
619) бж~е'ств_енныя мо'щи, и=дjь'же и= мv'ро и=сточа'ютъ 
всjь^мъ, i=гна'тiе бг~оно'се.

%<Сла'ва, и= ны'нjь, бг~оро'диченъ:%>

%<С%>вjь'тъ возсiя'вый безлjь'тнjь w\т _о=ц~а` пре'жде 
вjь^къ, въ лjь^та ны'нjь напослjь'докъ и=зъ теб_е`, дв~о, 
и=зы'де на спасе'нiе мi'ра: къ нему'же не преста'й w= 
лю'дехъ твои'хъ моли'ти.

%<На стiхо'внjь _о=ктw'иха. Сла'ва, гла'съ а~. 
Студi'тово:%>

%<С%>то'лпъ w=душевле'нъ и= вдохнове'нный _о='бразъ, 
лjь'тнiй тво'й наста` пра'здникъ, бг~оно'се i=гна'тiе, 
та^инства твоя^ и= до'бл_ести твоя^ проповjь'дающiй, _е='же 
за вjь'ру да'же до кро'ве противостоя'нiе: блаже'нный _о='нъ 
и= приснопа'мятный гла'съ, и='же jа='кw пшени'ца _е='смь 
бж~iя, глаго'лющiй, и= зубы` sвjьре'й мелю'ся. тjь'мже 
подража'тель стра'сти хр\ста` твоегw` бы'въ, моли` спасти'ся 
душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ. 
Подо'бенъ: В%>сехва'льнiи мч~ницы:

%<З%>аколе'нiе твое` непра'ведное, хр\сте`, * дв~а 
зря'щи, пла'чущи вопiя'ше ти`: ча'до сладча'йшее, * ка'кw 
безъ пра'вды о_у=мира'еши; * ка'кw на дре'вjь ви'сиши, * 
всю` зе'млю повjь'сивый на вода'хъ; * не w=ста'ви мен_е` 
_е=ди'ну, * бл~годjь'телю многоми'лостиве, * мт~рь и= рабу` 
твою`, молю'ся.

%<На лiтургi'и, Бл~ж_е'нна _о=ктw'иха, на д~: и= ст~а'гw 
пjь'снь г~-я, на д~. Прокi'менъ, гла'съ з~: В%>озвесели'тся 
пра'ведникъ w= гд\сjь, и= о_у=пова'етъ на него`. %<Стi'хъ: 
О_у=%>слы'ши, бж~е, гла'съ мо'й, внегда` моли'тимися къ 
тебjь`. %<А=п\слъ къ _е=вре'_емъ, зача'ло та~_i. А=ллилу'iа, 
гла'съ д~: П%>ра'ведникъ, jа='кw фi'нi_ксъ процвjьте'тъ, 
jа='кw ке'дръ, и='же въ лiва'нjь, о_у=мно'жится. %<_Е=v\глiе 
ма'рка, зача'ло м~а. Прича'стенъ: В%>ъ па'мять вjь'чную 
бу'детъ пра'ведникъ:


