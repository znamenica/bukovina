<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 514)

%<Мjь'сяца тогw'же въ к~в-й де'нь.%>

%<Ст~а'гw а=п\сла тiмоfе'а.%>

%<И= ст~а'гw прп\дбномч~ника а=наста'сiа пе'рсскагw.%>

%<На Г%>д\си, воззва'хъ, %<стiхи^ры а=п\сла, гла'съ а~. 
По\д: В%>сехва'льнiи мч~ницы:

%<Л%>уча'ми дх~а * jа='вjь ты` просвjьща'емь, * 
священноявле'нне тiмоfе'е, * свjьтлjь'йшiй jа='кw 
свjьти'льникъ jа=ви'лся _е=си`, * w=бтека'я всю` зе'млю, * 
и= просвjьща'я благода'тiю: * и= ны'нjь моли'ся, * дарова'ти 
душа'мъ на'шымъ * ми'ръ и= ве'лiю мл\сть.

%<Б%>г~ому'дре тiмоfе'е, * сла'дости пото'къ пи'лъ 
_е=си`, * и= (с. 515) бг~ому'дреннw напои'лъ _е=си` * 
ра'зума бж~iя * те'плjь жела'ющыя, * хр\сту` подража'я: * къ 
нему'же ны'нjь ра'достнw w\тше'лъ _е=си`, * сла'ву созерца'я 
тр\оцы пресвjь'тлую * и= ми'ръ безмjьрноси'льный.

%<П%>а'vлу повину'яся, * писа'нiемъ бесjь'дуя дх~а, * 
свjьтосiя'ненъ ве'сь бы'лъ _е=си`, * дjь'латель неску'денъ, 
* и= те'плъ о_у=го'дникъ гд\сень, всему'дре, * 
цjьлому'дреннjь, бл~гоче'стнjь, * _w тiмоfе'е! 
жи'тельствовавъ: * и= вjьнц_е'въ сподо'бился _е=си` 
побjь'ды, jа='кw зако'нный страда'лецъ.

%<Стiхи^ры прп\дбному'ченика, гла'съ и= подо'бенъ 
то'йже:%>

%<М%>у'ченикwвъ похвала`, * свjь'тлы возста'вивъ 
побjь'ды на пре'лесть, * тезоимени'тное, всебл~же'нне, 
благосла'вiе, * твои'мъ зва'нiемъ но'сиши, * всю'ду 
w=бноси'мь, * jа='кw тве'рдъ побjьди'тель, а=наста'сiе: * и= 
ны'нjь возста'ви * w\т грjьхо'вныхъ паде'нiй * вjь'рою 
чту'щыя па'мять твою`.

%<М%>у'чениче а=наста'сiе, * свjь'тлую возста'вивъ 
побjь'ду на ле'сть, * воспрiя'лъ _е=си` сугу'бъ вjьне'цъ 
по'стничества твоегw`, * и= тве'рдагw страда'нiя, * и= да'же 
до сме'рти противле'нiя. * И= чуде'съ тебjь` досто'йнw 
дjь'йство * вл\дка хр\сто'съ дарова`.

%<М%>i'ра концы` * твоя^ ны'нjь пою'тъ чудеса`, * 
чудодjь'йственне а=наста'сiе, чудодjь'йствiями бо * 
возме'здивъ хр\сто'съ о_у=краси` тя`, * му^ки _е=гw` ра'ди 
претерпjь'вша, * и= по сме'рти безсме'ртнагw * 
о_у=досто'ился _е=си` благосла'вiя * и= бл~же'нства.

%<Сла'ва, гла'съ и~:%>

%<Б%>г~омъ пред\ъwпредjьле'нъ и= му'дрому па'vлу 
о_у=чени'къ бы'въ, научи'лся _е=си` бж~е'ств_еннымъ, до'брjь 
жи'тельствовавъ, и= вjь'ру да'же до кро'ве несомнjь'ннw 
соблю'дъ, и= вjь'ренъ а=рхiере'й показа'лся _е=си`, тiмоfе'е 
а=п\столе: тjь'мже i=дwлонеи'стовствующыя w=бличи'лъ _е=си`, 
дреко'лiемъ и= ка'менiемъ о_у=раня'емь, прiя'лъ _е=си` 
муче'нiя вjьне'цъ. Сегw` (с. 516) ра'ди, всеблаже'нне, 
моли'ся w= на'съ, вjь'рою соверша'ющихъ всечестну'ю па'мять 
твою`.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: М%>у'ч_еницы гд\сни:

%<Ю='%>ница нескве'рная, ю=нца` ви'дящи на дре'вjь 
пригвожда'ема во'лею, рыда'ющи жа'лостнjь, о_у=вы` мнjь`, 
вопiя'ше, люби'мjьйшее ча'до: что' ти со'нмъ воздаде` 
безблагода'тный _е=вре'йскiй, хотя' мя w=безча'дствовати w\т 
теб_е`, вселюбе'зне;

%<На стiхо'внjь _о=ктw'иха. та'же глаго'лемъ 
припjь'въ:%>

%<В%>о всю` зе'млю и=зы'де вjьща'нiе и='хъ, и= въ концы` 
вселе'нныя глаго'лы и='хъ.

%<И= пое'мъ стiхи'ру самогла'сну а=п\сла, гла'съ а~:%>

%<С%>вjьти'льника вjь'рныхъ и= а=п\сла, во _е=v\глiи 
просiя'вшаго тiмоfе'а, прiиди'те, лю'дiе, воспои'мъ, 
глаго'люще: ра'дуйся, кра'сное вjь'ры прозябе'нiе, 
бж\ственнагw па'vла сынотворе'нiя. Ра'дуйся, честны'й 
зна'телю добродjь'телей, многому^драя о_у=ста` сло'ва. 
Ра'дуйся, конц_е'въ бг~овjьща'нная цjьвни'це. Ра'дуйся, 
вjь'ры сто'лпе и= цр~кве о_у=твержде'нiе.

%<Сла'ва, гла'съ в~:%>

%<В%>озвели'чилъ _е=си`, хр\сте`, jа='кw въ i=уде'и и= 
въ вавv"лw'нjь, ч\стна'гw кр\ста` си'лу, о_у=вjь'дjьша бо 
_е=гw` ра'ди животво'рнагw воста'нiя пра'здникъ. И= бы'сть 
и=`мъ плjьне'нный свободи'тель i=дwлонеи'стовства, и= 
мч~никъ неwпи'санъ чуде'съ, ны'нjь благохва'льный 
а=наста'сiй сла'вный страда'лецъ, со а='гг~лы лику'я, и= 
моля'ся w= душа'хъ на'шихъ.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _Е=%>гда` w\т дре'ва:

%<Б%>олjь^зни претерпjь'вши мнw'гiя въ распя'тiи сн~а и= 
бг~а твоегw`, преч\стая, стоня'ше слезя'щи и= восклица'ющи: 
о_у=вы` мнjь`, ча'до сла'дкое, безъ пра'вды ка'кw 
стра'ждеши, хотя` и=зба'вити jа=`же w\т а=да'ма 
земнорw'дныя; тjь'мже, преч\стая дв~о, тебе` мо'лимъ 
вjь'рою: ми'лостива на'мъ того` содjь'лай. (с. 517)

%<Тропа'рь а=п\стола, гла'съ д~:%>

%<Б%>ла'гости научи'вся, и= трезвя'ся во всjь'хъ бл~го'ю 
со'вjьстiю, сщ~еннолjь'пнw w=бо'лкся, поче'рплъ _е=си` w\т 
сосу'да и=збра'ннагw неизреч_е'нная, и= вjь'ру соблю'дъ, 
ра'вное тече'нiе соверши'лъ _е=си`, а=п\сле тiмоfе'е, моли` 
хр\ста` бг~а, спасти'ся душа'мъ на'шымъ.

%<Тропа'рь мч~ника, гла'съ то'йже:%>

%<М%>ч~никъ тво'й, гд\си, а=наста'сiй во страда'нiи 
свое'мъ вjьне'цъ прiя'тъ нетлjь'нный w\т теб_е`, бг~а 
на'шегw: и=мjь'яй бо крjь'пость твою`, мучи'телей низложи`, 
сокруши` и= де'мwнwвъ немощны^я де'рзwсти, тогw` моли'твами 
спаси` ду'шы на'шя.



%<На о_у='трени канw'нъ _о=ктw'иха _е=ди'нъ, и= ст~ы'хъ 
два`, на и~.%>

%<Канw'нъ а=п\стола, _е=гw'же краегране'сiе:%>

%<Т%>iмоfе'а а=п\стола пjь'сньми честву'ю. %<Творе'нiе 
fеофа'ново.%>

%<Гла'съ а~. Пjь'снь а~. I=рмо'съ:%>

%<Т%>воя` побjьди'тельная десни'ца бг~олjь'пнw въ 
крjь'пости просла'вися: та' бо, безсме'ртне, jа='кw 
всемогу'щая, проти^вныя сотре`, i=и~льтянwмъ пу'ть глубины` 
новосодjь'лавшая.

%<В%>оста^нiя страсте'й и= невjь'дjьнiя мра'къ, 
моли'твами твои'ми, блаже'нне, разори` свjь'тлою 
безстра'стiя благода'тiю, jа='кw да бг~оявле'нна ны'нjь 
досто'йнw воспою' тя.

%<В%>и'дjьвъ предвjь'децъ и= бг~ъ твоегw` о_у=ма` 
добро'ту, тiмоfе'е, бж~е'ств_еннымъ а=п\слwмъ тя` 
сослужи'теля о_у=досто'ивъ показа`, му'дрымъ про'мысломъ w= 
на'съ промышля'я.

%<_Е=%>ди'но пресу'щественное нача'ло, проразумjьва'ющее 
вся^, вjь'мы: w\т _е='ллинъ бо а=п\слъ хр\сто'вою 
просвjьще'нъ бл~года'тiю, ны'нjь бж~е'ственному па'vлу 
счисля'ется тiмоfе'й.

%<Му'ченика:%>

%<О_у='%>тромъ свjьтлjь'йшимъ твоегw`, хр\сте`, 
воста'нiя w=сiява'емь, сегw` тезоимени'тый, w\т восто'ка 
о_у=стреми'вся jа='кw со'лнце, ны'нjь цр~ковь w=заря'етъ 
чудесы`. (с. 518)

%<Б%>ж~е'ственныя любве` и=спо'лненъ, терпjьли'внw му'ки 
претерпjь'лъ _е=си`, му'чениче а=наста'сiе: и= хр\сту` 
по'стническими о_у=кра'шенъ добро'тами, ра'дуяся приве'лся 
_е=си`, благово'нная же'ртва, бл~же'нне.

%<Бг~оро'диченъ:%>

%<Р%>а'дуйся, благода'ти и=сто'чниче, ра'дуйся, 
лjь'ствице и= две'ре нб\сная, ра'дуйся, свjь'щниче и= 
ста'мно злата'я, и= горо` несjько'мая, jа='же жизнода'вца 
хр\ста` мi'ру ро'ждшая.

%<Пjь'снь г~. I=рмо'съ:%>

%<_Е=%>ди'не вjь'дый человjь'ческагw существа` не'мощь, 
и= ми'лостивнw въ не` воwбра'жся, препоя'ши мя` съ высоты` 
си'лою, _е='же вопи'ти тебjь`, ст~ы'й w=душевле'нный хра'ме, 
неизрече'нныя сла'вы твоея`, чл~вjьколю'бче.

%<И=%>злiя'ся, всебл~же'нне, бога'тнw бл~года'ть во 
о_у=стна'хъ твои'хъ, и= рjь'ки догма'тwвъ и=сточи`, цр~ковь 
хр\сто'ву напая'ющыя, и= многопло'денъ принося'щыя пло'дъ, 
тiмоfе'е хр\стопроповjь'дниче, бг~ому'дре а=по'столе.

%<Н%>о'ги твоя^ пр\оро'чески, всеблаже'нне, 
о_у=краси'шася, вся'къ бо о_у='мъ jа='вjь преиму'щiй, 
благовjьсти'лъ _е=си` ми'ръ, всему'дре, дре'внюю 
разруши'вшагw человjь'кwвъ бра'нь, сп~са всjь'хъ и= гд\са.

%<О_у=%>мертви'въ твоя^ о_у='ды плотскi^я, сло'ву 
повину'лъ _е=си` ху^ждшая, блаже'нне тiмоfе'е, влады'чество 
пода'въ лу'чшему, и= стра^сти о_у=держа'въ, ду'шу 
о_у=ясни'лъ _е=си`, наставля'емь па'vловыми о_у=ч_е'нiи.

%<Му'ченика:%>

%<С%>тезю` ше'ствовавъ тjь'сную, пе'рвjье о_у='бw 
поще'нiемъ, къ му'ченической сла'вjь пред\ъуспjь'лъ _е=си`, 
муче'нiя ра'ди наслажде'нiе w=брjь'тъ болjь'зньми, сла'вне 
мч~ниче а=наста'сiе, небе'сную красоту` прiе'мля.

%<Б%>олjь'знь страда'нiя твоегw` во всю` и=зы'де 
вселе'нную, му'чениче непобjьди'ме: проти'ву бо грjьха` 
да'же до кро'ве (с. 519) сопроти'вився, побjьдоно'сецъ бы'лъ 
_е=си`, и= вjьнце'мъ побjь'ды о_у=краси'лся _е=си`.

%<Бг~оро'диченъ:%>

%<И=%>зъ теб_е` прозябе`, ч\стая, цвjь'тъ неувяда'емый, 
бл~гоуха'ющiй все` человjь'чество бж\ственнымъ мv'ромъ 
_е=стества` своегw`, и='же _о=ц~у` собезнача'льный, и= и=зъ 
теб_е` бы'въ подъ лjь'томъ, дв~о всенепоро'чная.

%<Сjьда'ленъ, гла'съ д~. Подо'бенъ: С%>ко'рw предвари`:

%<Б%>ж~е'ственными дарова^нiи о_у=кра'шенъ, о_у=добри'лъ 
_е=си`, сла'вне, _е=фе'сскую свjь'тлую митропо'лiю, а=п\сле: 
проповjь'дникъ бо показа'лся _е=си`, съ па'vломъ 
бж\ственнымъ всjь^мъ провозвjьсти'лъ _е=си` спаси'тельное 
сло'во. тjь'мже торжеству'емъ вjь'рою па'мять твою`.

%<Сла'ва, му'ченика, гла'съ то'йже.%>

%<С%>ла'вою соверше'нства jа=ви'лся _е=си` прече'стенъ, 
jа='кw бж~е'ственными просвjьти'въ свjьтозар_е'нiи о_у='мъ, 
и= позна'въ креста` крjь'пость: преподо'бенъ посто'мъ, и= 
кровьми` му'ченикъ бы'лъ _е=си` бг~ому'дреннjь, а=наста'сiе 
блаже'нне: тjь'мже и= чуде'съ тобо'ю то'читъ да'ръ 
хр\сто'съ.

%<И= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, со безпло'тными того` непреста'ннw моли`, 
w=ставле'нiе прегрjьше'нiй и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<Кр\стобг~оро'диченъ:%>

%<Н%>а крестjь' тя возвы'шена jа='кw о_у=зрjь` преч\стая 
мт~и твоя`, сло'ве бж~iй, мт~рски рыда'ющи вjьща'ше: что` 
но'вое и= стра'нное сiе` чу'до, сн~е мо'й; ка'кw, жи'знь 
всjь'хъ, вкуша'еши сме'рть, w=живи'ти м_е'ртвыя хотя`, 
jа='кw милосе'рдъ.

%<Пjь'снь д~. I=рмо'съ:%>

%<Г%>о'ру тя`, благода'тiю бж~iею приwсjьне'нную, 
прозорли'выма а=вваку'мъ о_у=смотри'въ _о=чи'ма, и=зъ теб_е` 
и=зы'ти i=и~леву провозглаша'ше ст~о'му, во спасе'нiе на'ше 
и= w=бновле'нiе. (с. 520)

%<З%>ако'ннw, всеблаже'нне, пострада'ти и=зво'ливъ, 
воздержа'нiемъ всеконе'чнымъ треволн_е'нiя страсте'й о_у=му` 
покори'лъ _е=си`, добродjь'тели прiе'мъ соверше'нiе, 
великопроповjь'дниче бг~ому'дре тiмоfе'е.

%<W=%>блиста'въ jа='кw со'лнце па'vелъ, и=спусти` 
jа='коже зарю` свjь'тлу, вселе'нную бога'тнымъ свjь'томъ 
просвjьща'я, свjьтоявле'ннw тя`, бг~оявле'нне тiмоfе'е, къ 
наставле'нiю на'шему и= о_у=твержде'нiю.

%<В%>озжела'въ те'плjь жела'нiй кра'йнjьйшее, и= 
любо'вiю сраствори'вся, раче'нiемъ на другу'ю жи'знь 
преше'лъ _е=си`, бг~опрiя'тне, всегда` твоего` созира'я 
рачи'теля, и= тогw` видjь'нiя насыща'яся.

%<Му'ченика:%>

%<Н%>ичто'же тя` су'щiя ко хр\сту` любве` w\тлучи`, ни 
о_у=дw'въ w\тсjьче'нiе, ни ра'нъ преще'нiе, ни ме'чь, ни 
сме'рть, но ниже` _о='гнь, ниже` гла'дъ, а=наста'сiе, 
нб\снагw ликова'нiя купносе'льниче.

%<С%>о о_у=се'рдiемъ на ра'мо кре'стъ тво'й взе'мъ, 
послjь'довалъ _е=си` хр\стw'вымъ спаси'т_ельнымъ 
за'повjьдемъ: и= сегw` бы'въ подража'тель да'же до сме'рти, 
всеизря'днjьйше, ны'нjь наслажда'ешися тогw` свjь'тлости.

%<Бг~оро'диченъ:%>

%<Р%>а'дость тебjь` jа='вjь съ нб~се` прише'дъ 
а=рхiстрати'гъ, ч\стая, благовjьсти`, ре'къ: бг~ъ и=зы'детъ 
съ пло'тiю и=зъ теб_е`, дв~о всечи'стая, во спасе'нiе 
любо'вiю пою'щихъ тя`.

%<Пjь'снь _е~. I=рмо'съ:%>

%<Б%>г~ъ сы'й ми'ра, _о=ц~ъ щедро'тъ, вели'кагw совjь'та 
твоегw` а='гг~ла, ми'ръ подава'юща, посла'лъ _е=си` на'мъ: 
тjь'мъ бг~оразу'мiя къ свjь'ту наста'вльшеся, w\т но'щи 
о_у='тренююще, славосло'вимъ тя`, чл~вjьколю'бче.

%<П%>е'рвагw и= всjь'хъ вино'внагw свjь'та 
невеще'ственными сiя^нiи просвjьща'емь, мi'ръ о_у=ясни'лъ 
_е=си` проповjь'данiемъ честны'мъ: свjьти'льникъ 
бл~гоче'стiя жи'зни сло'во преимjь'нiя проявле'ннw jа=ви'лся 
_е=си`, сщ~еннотаи'нниче всебл~же'нне. (с. 521)

%<П%>а'vла бж~е'ственнагw и='стинный о_у=чени'къ 
о_у=чи'теля стопа'мъ послjь'дуетъ, сегw` сjь'я о_у=ч_е'нiя 
вjь^рнымъ: и='миже благоче'стiя къ свjь'ту наставля'еми, 
и=зъ но'щи о_у='тренююще славосло'вимъ тя`, человjьколю'бче.

%<П%>росвjьще'нiемъ па'vелъ вторы'й jа=вля'ешися, 
служа'щiй пе'рвjьй свjь'тлости, сея` позна'нiемъ просвjьти` 
на'съ. Сегw` сво'инникъ тiмоfе'й jа=ви'ся, тогw` 
все_ору'жiемъ побjьди'тельнw w=гражда'емь.

%<Му'ченика:%>

%<Д%>ре'вле хваля'йся безмjь'рнw, и= зе'млю претя` 
w=б\ъя'ти, и= всу'е гордя'ся мо'ре, му'дре, все` потреби'ти, 
твои'ми благому'жествы, а=наста'сiе мч~ниче, попира'ется 
бг~опроти'вный.

%<З%>ако'ннw пострада'въ мч~никъ хр\сто'въ, и= 
побjьди'въ, страда^нiи возм_е'здiя, чуде'съ дjь'йство 
прiе'млетъ jа='вjь: неду'ги бо цjьли'тъ и= де'мwны 
w\тгоня'етъ, хр\сто'вою си'лою чудодjь'йствуя а=наста'сiй.

%<Бг~оро'диченъ:%>

%<П%>рокля'тiе _е='vы, всjь'хъ мт~ре, твои'мъ 
рж\ство'мъ, дв~о, о_у=праздни'ла _е=си`, мi'ру 
благослове'нiе и=зрасти'вши хр\ста`: тjь'мъ тя` ра'дующеся, 
и= о_у=сты` и= я=зы'комъ бц\ду вои'стинну и=сповjь'дающе 
велича'емъ.

%<Пjь'снь s~. I=рмо'съ:%>

%<И=%>зъ о_у=тро'бы i=w'ну младе'нца и=зблева` морскi'й 
sвjь'рь, jа=кова` прiя'тъ: въ дв~у же все'льшееся сло'во, и= 
пло'ть прiе'мшее про'йде сохра'ншее нетлjь'нну. _Е=гw'же бо 
не пострада` и=стлjь'нiя, ро'ждшую сохрани` неврежде'нну.

%<К%>олесни'ца бж~iя jа=ви'лся _е=си`, тiмоfе'е, нося'щи 
тогw` бж\ственное и='мя, предъ лице'мъ безбо'жныхъ 
мучи'телей, бг~опрiя'тне, не о_у=жаса'яся си'хъ 
свирjь'пства: ты' бо въ непобjьди'мую сп~са крjь'пость 
w=дjь'ялся _е=си`.

%<В%>jьне'цъ благолjь'пенъ прiя'лъ _е=си`, пребога'те 
тiмоfе'е, бг~ому'дре а=по'столе: дiади'мою цр\ствiя 
досто'йнw w=бложи'лся _е=си`, и= предста'лъ _е=си` пр\сто'лу 
вл\дки твоегw`, съ па'vломъ ра'дуяся въ се'лjьхъ нб\сныхъ, 
блаже'нне. (с. 522)

%<М%>v'ромъ о_у='мнагw, тiмоfе'е всече'стне, пло'тiю 
на'съ ра'ди и=стоще'ннагw хр\ста` w=бонява'емь, благово'нiе 
сегw` прiя'лъ _е=си`: и= пре'далъ _е=си` вjь'рою тебjь` 
притека'ющымъ, таи'нниче неизрече'нныхъ свя'те, тогw` 
мы'сленныя любве`.

%<Му'ченика:%>

%<З%>аре'ю кре'стною jа='вjь просвjьща'емь, пре'лести 
мра'къ разрjьши'лъ _е=си`, и= побjьди'лъ _е=си` спле'тся съ 
мучи'телемъ, всесла'вне: и= ра'дуяся прiя'лъ _е=си` твоя^ 
побjьди'т_ельная, мч~ниче хр\сто'въ а=наста'сiе, лику'я съ 
му'ченическими во'инствы.

%<Бг~оро'диченъ:%>

%<В%>е'сь ли'къ w\т бг~а науче'нъ пр\оро'ческiй, твое` 
прорече` та'инство несказа'ннагw и= бж~е'ственнагw зача'тiя, 
_е='же и=зъ теб_е` бж~е'ственнагw сло'ва, мт~и дв~о: ты' бо 
и='стиннjьйшiй и= дре'внiй совjь'тъ jа=ви'ла _е=си`.

%<Конда'къ, гла'съ а~. Подо'бенъ: Л%>и'къ а='гг~льскiй:

%<Б%>ж~е'ственнагw о_у=ченика` и= спутеше'ственника 
па'vлова тiмоfе'а, вjь'рнiи, воспои'мъ вси`: съ си'мъ 
почита'юще му'драго а=наста'сiа, возсiя'вшаго w\т персi'ды 
jа='кw sвjьзду`, и= w\тгоня'щаго душ_е'вныя на'шя стра^сти, 
и= неду'ги тjьл_е'сныя.

%<I='косъ:%>

%<С%>о'лнца мно'жае возсiя` лjь'тнее ст~ы'хъ торжество`, 
и= вjь^рныя просвjьти`, и= де'мwнскую тмо_обра'зную си'лу 
w\тгна` всю`, и= неду'ги w=чи'сти, и= прош_е'нiя прося'щихъ 
и=спо'лни. тjь'мже притека'ю а='зъ _о=кая'нный, и= молю'ся 
w\т болjь'зни стра'стнагw моегw` се'рдца, да прiиму` jа=`же 
хощу`, и= w=бря'щу jа=`же тре'бую: премjьне'нiе печа'ли, и= 
житiе` безпеча'льно, и= прегрjьше'нiй w=ставле'нiе, и= 
бж~е'ственное врачева'нiе, душе'вное и= тjьле'сное.

%<Пjь'снь з~. I=рмо'съ:%>

%<Т%>ебе` о_у='мную, бц\де, пе'щь разсмотря'емъ, 
вjь'рнiи, jа='коже бо _о='троки спасе` три` превозноси'мый, 
мi'ръ w=бнови`, во чре'вjь твое'мъ всецjь'лъ, хва'льный 
_о=ц~_е'въ бг~ъ и= препросла'вленъ. (с. 523)

%<С%>лико'вникъ нб\снагw чи'на ты` по досто'инству 
бы'въ, весели'шися ра'достнw, зари` свjьтода'тельныя, 
блаже'нне, насыща'яся, священнотаи'нниче тiмоfе'е, 
хва'льнаго возвjьща'я бг~а и= препросла'вленнаго.

%<С%>вященнодjь'йствуя хр\сто'во _е=v\глiе, w\т 
добродjь'тельныхъ высо'тъ, бг~опи^санная посла^нiя па'vелъ 
бж~е'ственнjьйшiй ра'дуяся посла`, jа='кw о_у=ченику` 
тебjь`, тiмоfе'е, хва'льнаго возвjьща'я бг~а и= 
препросла'вленнаго.

%<Н%>емощно'е пло'ти о_у=крjьпля'ше благомо'щiемъ души`, 
jа='кw безтjьле'сенъ бо на земли` ты` жи'тельствовавъ, 
му'ченикъ бы'лъ _е=си` во главу` сокруша'емь, 
священнодjь'телю та'инствъ бж~iихъ, бг~облаже'нне.

%<Му'ченика:%>

%<С%>трада'лецъ вjь^рныя поуща'етъ, jа='вjь _о='бразъ 
показа'въ му'жество свое`, бж~е'ственнjьй ны'нjь подража'ти 
стр\сти во'льнjьй, ю='же за ны` претерпjь` хва'льный 
_о=ц~_е'въ бг~ъ и= препросла'вленъ.

%<Р%>авномо'щная тр\оца вjь'руется бл~гоче'стiя 
рачи'телемъ: до'блiи бо страда'льцы за сiю` пострада'ша, 
крw'ви и=злива'юще, му'ченически борю'щеся, и= ду'шы 
предаю'ще jа='вjь, и= о_у=бива'еми.

%<Бг~оро'диченъ:%>

%<Р%>а'дуйся, ч\стая, и=зъ теб_е` про'йде па'стырь, 
и='же во а=да'мову ко'жу w=дjь'явся, вои'стинну 
превозноси'мый, во всего' мя человjь'ка, за благоутро'бiе 
непости'жное хва'льный _о=ц~_е'въ бг~ъ и= препросла'вленъ.

%<Пjь'снь и~. I=рмо'съ:%>

%<Ч%>у'да преесте'ственнагw росода'тельная и=з\ъwбрази` 
пе'щь _о='бразъ: не бо` jа=`же прiя'тъ, пали'тъ ю='ныя, 
jа='кw ниже` _о='гнь бж~ества` дв~ы, въ ню'же вни'де 
о_у=тро'бу. тjь'мъ воспjьва'юще воспое'мъ: да благослови'тъ 
тва'рь вся` гд\са, и= превозно'ситъ во вся^ вjь'ки.

%<С%>тоя'нiя а='гг~льскагw сподобля'емь, показа'лся 
_е=си`, (с. 524) тiмоfе'е блаже'нне, небе'сныхъ чинw'въ, 
научи'вся бо преесте'ственнw, свjь'тлости си'хъ подража'лъ 
_е=си`, му'дре. съ ни'миже воспjьва'еши веселя'ся: да 
бл~гослови'тъ тва'рь вся` гд\са, и= превозно'ситъ во вся^ 
вjь'ки.

%<С%>и'лою w=дjь'явся съ нб~се`, jа='кw а=п\слъ 
jа=ви'лся _е=си`, бг~ому'дре, наше'дшею странно_обра'знw 
о_у=ч~никw'мъ сло'ва и= самови'дц_емъ, _w тiмоfе'е! съ 
ни'миже воспjьва'еши ра'дуяся: да бл~гослови'тъ тва'рь вся` 
гд\са, и= превозно'ситъ во вся^ вjь'ки.

%<С%>та'лъ _е=си`, жела'нiя jа='вjь, всеблаже'нне, 
кра'йнjьйшагw jа='кw дости'глъ до'брыхъ, тiмоfе'е 
бг~опроповjь'дниче, всегда` w=сiя'емь свjь'томъ тр\оческимъ 
jа='снw. и= ны'нjь воспjьва'еши веселя'ся: да бл~гослови'тъ 
тва'рь вся` гд\са, и= превозно'ситъ во вся^ вjь'ки.

%<Му'ченика:%>

%<W\т%> земли` ты` къ нб~с_е'мъ вjьнцено'сецъ, му'чениче 
а=наста'сiе, возлетjь'лъ _е=си`, ле'сти вся'кiя де'мwнскiя 
и=збjь'гъ, и= попра'лъ _е=си` i='дwльская чти^лища. тjь'мже 
и= зове'ши ны'нjь ра'дуяся: да благослови'тъ тва'рь вся` 
гд\са, и= превозно'ситъ во вся^ вjь'ки.

%<W=%>мочи'лъ _е=си` му'ченическими твои'ми кровьми` 
твою` _о=де'жду, пребога'те му'чениче: кр\стъ же jа='кw 
ски'птръ нося`, со хр\сто'мъ ца'рствуеши во вjь'ки, 
а=наста'сiе, _е=му'же ны'нjь воспjьва'еши, ра'дуяся: да 
бл~гослови'тъ тва'рь вся` гд\са, и= превозно'ситъ во вся^ 
вjь'ки.

%<Бг~оро'диченъ:%>

%<А=%>рха'гг~льскими пjьснослw'вiи сла'вимый бога'тное 
сло'во на'съ ра'ди w=бнища`, тя` мт~рь добро'ту i=а'кwвлю, 
благослове'нная, и=збра'въ. тjь'мже воспjьва'юще пое'мъ: да 
благослови'тъ тва'рь вся` гд\са, и= превозно'ситъ во вся^ 
вjь'ки.

%<Пjь'снь f~. I=рмо'съ:%>

%<_О='%>бразъ чи'стагw рождества` твоегw` _о=гнепали'мая 
купина` (с. 525) показа` неwпа'льная, и= ны'нjь на на'съ 
напа'стей свирjь'пjьющую о_у=гаси'ти, мо'лимся, пе'щь, да 
тя`, бц\де, непреста'ннw велича'емъ.

%<Р%>ече'нiе дв~дово и=спо'лнися, jа='кw бо мо'лнiя 
вселе'ннjьй jа=ви'лся _е=си`, проповjь'данiемъ w=заря'я 
концы`, всеприснопа'мятне бл~же'нне тiмоfе'е: тjь'мъ тя` 
бг~оявле'нне, непреста'ннw велича'емъ.

%<З%>аре'ю свjьтонача'льною, прему'дре, бг~онача'льнымъ 
трисо'лнечнымъ w=сiя'нiемъ насыща'яся, и= чи'стw 
наслажда'яся, пою'щыя тя`, бл~же'нне, спаса'й w\т мра'ка 
прегрjьше'нiй, священнотаи'нниче всече'стне.

%<Р%>а'вна тя` _о=ц~у` и= дх~у, _е=диноро'дне, пра'вjь 
му'дрствующе, сла'вимъ, о_у=че'ньми а=п\столwвъ твои'хъ, 
вл\дко, о_у=твержда'еми, па'vла, проповjь'дника твоегw` 
смотре'нiя, и= тiмоfе'а бг~ому'драгw.

%<Му'ченика:%>

%<С%>труя'ми твои'хъ крове'й, сла'вне, i='дwльскую 
ле'сть всю` погаси'лъ _е=си`, и=сполне'нiе же цр~кве 
о_у=ясни'лъ _е=си`, w= не'йже моля'ся всеизря'днjьйше не 
преста'й вл\дцjь, да тя` вси` блажи'мъ.

%<_W%> па'че сло'ва сла'вы твоея`, и= неизрече'ннагw 
бж\ственнагw вои'стинну w=сiя'нiя! _е=гw'же причасти'лся 
_е=си` jа='кw побjьди'тель, а=наста'сiе, вл\дцjь хр\сту` 
предстоя`: _е=го'же и= ны'нjь моли` w= на'съ, воспjьва'ющихъ 
тя`.

%<Бг~оро'диченъ:%>

%<_W%> стра'шнагw твоегw` чудесе`! ты' бо, дв~о бц\де, 
та'инство, пре'жде родw'въ и= пре'жде вjькw'въ сокрове'нное 
въ бз~jь, вся^ созда'вшемъ, ро'ждши бг~а сло'ва несказа'ннw, 
jа=ви'ла _е=си`.

%<Свjьти'ленъ. Подо'бенъ: С%>вjь'те неизмjь'нный:

%<Д%>ва` свjьти^ла въ мi'рjь сiя'ютъ свjьтоно'снw, 
тiмоfе'й же вели'кiй въ хр\сто'выхъ а=п\столjьхъ и= 
а=наста'сiй мч~никъ во _е=дино_обра'зныхъ, и=`хже 
восхва'лимъ вку'пjь. (с. 526)

%<Сла'ва, и= ны'нjь, бг~оро'диченъ:%>

%<В%>си` вjь'рнiи тя` хода'таицу, ко и=зъ теб_е` ны'нjь 
ро'ждшемуся предлага'емъ, прест~а'я: мы' же лу'чшагw ра'ди 
сраспина'емся сему`. тjь'мже не преста'й w= на'съ моля'щи.

%<На стiхо'внjь _о=ктw'иха. Сла'ва, гла'съ _е~:%>

%<П%>реподо'бне _о='ч~е, побjьди'тель ми'дwвъ и= 
халде'_евъ бы'въ мы'сленныхъ, всю` вавv"лw'на пре'лесть 
низложи'въ си'лою кр\ста`, ни гла'дкостiю сласте'й 
о_у=мягчи'лся _е=си`, ни _о=гня` и=скуше'нiй о_у=боя'лся 
_е=си`: сегw` ра'ди хр\сто'съ бг~ъ на'шъ, почестьми` 
побjьди'тельными тя` вjьнча`. тjь'мже со а='гг~лы предстоя` 
ко гд\су моли'ся, прося` ми'ра, и= душа'мъ на'шымъ ве'лiя 
ми'лости.

%<И= ны'нjь, бг~оро'диченъ, и=ли` кр\стобг~оро'диченъ. 
Подо'бенъ: Р%>а'дуйся:

%<_Е=%>гда` гро'здъ насажде'нъ су'щъ, jа='кw лоза` 
w\трасти'ла _е=си`, о_у=зрjь'вши на дре'вjь повjь'шена, 
прободе'на же копiе'мъ въ бж\ств_енная ре'бра, что` сiе`, 
глаго'лала _е=си`, сн~е и= бж~е мо'й; ка'кw и='же неду'ги 
вся^ и= стра^сти и=сцjьля'яй, стр\сти терпи'ши, 
безстра'стенъ сы'й по _е=стеству` бж\ственному; что` тебjь` 
безблагода'тнiи лю'дiе, бл~годjь'телю, сiя^ возда'ша 
вмjь'стw благодjья'нiй; вопiя'ла _е=си`, пречи'стая: но 
тогw` страстьми`, страсте'й мя` свободи'ти моли` 
непреста'ннw, jа='кw да сла'влю тя`.

%<На лiтургi'и, блаж_е'нна _о=ктw'иха на д~: И= а=п\сла 
пjь'снь г~-я, на д~. Прокi'менъ, гла'съ и~: В%>о всю` зе'млю 
и=зы'де вjьща'нiе и='хъ, и= въ концы` вселе'нныя глаго'лы 
и='хъ. %<Стi'хъ: Н%>б~са` повjь'даютъ сла'ву бж~iю: 
%<А=п\слъ къ тiмоfе'ю, зача'ло с~ч, w\т полу`: Ч%>а'до 
тiмоfе'е, благодарю` бг~а: %<А=ллилу'iа. И=%>сповjь'дятъ 
нб~са` чудеса` твоя^, гд\си, и='бо и='стину твою` въ цр~кви 
ст~ы'хъ. %<_Е=v\глiе луки`, зача'ло н~. Прича'стенъ: В%>о 
всю` зе'млю и=зы'де вjьща'нiе и='хъ:


