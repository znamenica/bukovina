<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 49)

%<Мjь'сяца тогw'же въ г~-й де'нь.%>

%<Предпра'зднство просвjьще'нiя:%>

%<И= ст~а'гw пр\оро'ка малахi'и:%>

%<И= ст~а'гw мч~ника гордi'а.%>

%<На Г%>д\си, воззва'хъ, %<стiхи^ры пр\оро'ка, г~, и= 
мч~ника, г~.%>

%<Пр\оро'ка стiхи^ры, гла'съ и~. Подо'бенъ: Г%>д\си, 
а='ще и= на суди'щи:

%<Г%>л~го'лы * бг~одви'жимагw твоегw` я=зы'ка * 
сбыва'емы зря`, * тя` ны'нjь о_у=блажа'ю, пр\оро'че, 
и='стинjь о_у=дивля'емь: * ты' бо гла'сомъ свjь'тлымъ * 
мi'ръ w=блиста'лъ _е=си`, * гд\сне провозглаша'я * 
прише'ствiе сп~си'тельное.

%<А='%>гг~лъ, * а=гг~лоподо'бнымъ твои'мъ житiе'мъ, * на 
земли` бы'лъ _е=си`, * и= прозва'нiемъ а='гг~ла * 
всеподо'бнw w=богати'лся _е=си`, * добро'ту душе'вную * 
добро'тjь тjьле'снjьй * сугу'бw сочета'въ, * малахi'е 
всеблаже'нне.

%<Г%>д\си, * къ тебjь` твоего` пр\оро'ка, * моле'бника 
и= моли'твенника предлага'ю. * _е=гw'же мольба'ми, ще'дре, 
и= (с. 50) моли'твами, * jа='кw бл~гоутро'бенъ, * 
w\тча'янныя души` * согрjьш_е'нiя разрjьши`, * суще'ственную 
и=мjь'я * и= _е=сте'ственную бл~госты'ню.

%<И='ны стiхи^ры мч~ника, гла'съ то'йже. Подо'бенъ: _W%> 
пресла'внагw чудесе`!

%<П%>ревозвы'шенную ви'дjьвъ * пре'лести мглу`, * 
бjь'гая о_у=дали'лся _е=си`, * страстоте'рпче гордi'е, * 
бг~а w=жида'я, * мно'гими же болjь'зньми и=скуша'емь, * и= 
а='лчбами томи'мь, * jа='коже вjь'дый свою` си'лу 
подви'жникъ, * о_у=стреми'лся _е=си` самозва'нъ къ 
противобо'рцу.

%<В%>ельми` о_у=пова'въ, * прише'лъ _е=си` къ 
проти'вныхъ мно'жеству, * всесла'вный гордi'е, въ ничто'же 
вмjьни'въ беззако'нныхъ собо'рище: * и= ста'въ посреди` 
проповjь^дникъ самовла'стенъ, велегла'снw хр\ста` 
проповjь'далъ _е=си`, * зижди'теля и= гд\са, * _о=ц~у` 
собезнача'льна и= ч\стно'му дх~у * _е=диноче'стна и= 
соприсносу'щна.

%<М%>ече'мъ во главу` о_у=сjька'емь, * w\т жи'зни въ 
жи'знь *, w\т сме'рти въ безсме'ртiе, * и= w\т тлjь'нiя къ 
нетлjь'нiю проявле'ннw прише'лъ _е=си`, * не пожда'въ 
_е=стества` ме'ртвости, * но самоизво'льнw ведо'мь 
о_у=мре'ти. * _W подвигw'въ твои'хъ, страстоно'сче гордi'е, 
* и='миже хр\ста`, му'чениче, возвели'чилъ _е=си`, * 
_е=ди'наго бл~гоутро'бнаго!

%<Сла'ва, и= ны'нjь гла'съ д~. I=wа'нна мона'ха:%>

%<_W%> пресла'внагw чудесе`! и='же дх~омъ ст~ы'мъ 
креща'яй и= _о=гне'мъ на i=_орда'нъ гряде'тъ кр\сти'тися w\т 
i=wа'нна: бг~ъ не на'гъ, ниже` человjь'къ про'стъ, но во 
двою` _е=ст_еству`, _е=ди'нъ то'йжде сн~ъ _е=диноро'дный, 
и=ща'й о_у='бw креще'нiя, jа='кw человjь'къ, w\т сме'ртнагw, 
взима'я же, jа='кw бг~ъ, грjь'хъ мi'ра, и= подая` всjь^мъ 
ве'лiю ми'лость.

%<На стiхо'внjь стiхи^ры, гла'съ s~. Подо'бенъ: 
Т%>ридне'венъ:

%<С%>е` просвjьще'нiе вjь'рныхъ, се` w=чище'нiе на'ше 
вни'ти хо'щетъ во струи^ рjь^чныя, jа='кw да скве'рну 
w\тмы'етъ sло'бы человjь'ческiя, и= w=бнови'тъ сокруш_е'нныя 
ны`. (с. 51)

%<Стi'хъ: С%>егw` ра'ди помяну'хъ тя` w\т земли` 
i=_орда'нски и= _е=рмwнiи'мски.

%<Jа='%>кw ви'дjь тя` гряду'ща пр\дте'ча тво'й, гд\си, 
и= прося'ща крести'тися w\т негw`, со стра'хомъ вопiя'ше: 
бж~е мо'й, содjь'телю мо'й, ка'кw тя` крещу` нескве'рнаго;

%<Стi'хъ: В%>и'дjьша тя` во'ды, бж~е, ви'дjьша тя` 
во'ды, и= о_у=боя'шася.

%<С%>ни'демся, вjь'рнiи, о_у='мнjь ко i=_орда^нскимъ 
струя'мъ, jа='кw да чу'до ве'лiе ви'димъ jа='вjь: зижди'тель 
бо всjь'хъ jа=ви'ся зри'мь, и= кр\сти'тися прише'лъ _е='сть.

%<Сла'ва, и= ны'нjь, гла'съ _е~:%>

%<Н%>а i=_орда'нскую рjьку` хр\сто'съ бг~ъ на'шъ 
прихо'дитъ ко креще'нiю w=чи'стити хотя' ны w\т беззако'нiй 
на'шихъ свои'мъ jа=вле'нiемъ, jа='кw _е=ди'нъ бл~гъ и= 
чл~вjьколю'бецъ.

%<Тропа'рь, му'ченика, гла'съ д~:%>

%<М%>ч~никъ тво'й, гд\си, гордi'й, во страда'нiи свое'мъ 
вjьне'цъ прiя'тъ нетлjь'нный w\т теб_е`, бг~а на'шегw: 
и=мjь'яй бо крjь'пость твою`, мучи'телей низложи`, сокруши` 
и= де'мwнwвъ немощны^я де'рзwсти. тогw` мл~твами спаси` 
ду'шы на'шя.

%<Тропа'рь, предпра'зднства, гла'съ то'йже:%>

%<Г%>ото'вися, завулw'не, и= красу'йся, нефfалi'ме: 
i=_орда'не рjько`, ста'ни: под\ъими` взыгра'я кр\сти'тися 
гряду'ща вл\дку: весели'ся, а=да'ме съ прама'терiю, не 
кры'йта себе`, jа='коже въ раи` пре'жде: и='бо на'ги 
ви'дjьвъ вы` jа=ви'ся, да w=блече'тъ въ пе'рвую _о=де'жду. 
хр\сто'съ jа=ви'ся, всю` тва'рь хотя` w=бнови'ти.



%<На повече'рiи трипjь'снецъ. I=рмосы` по два'жды: 
тропари' же на s~.%>

%<Гла'съ в~. _Е=гw'же краегране'сiе: Ч%>етве'ртому пою`.

%<Пjь'снь г~. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^. Возвесели'бося ду'хъ 
мо'й, внегда` пjь'ти: нjь'сть ст~ъ, jа='коже бг~ъ на'шъ, и= 
нjь'сть пра'веденъ, па'че теб_е`, гд\си. (с. 52)

%<С%>у'етное бы'сть о_у=мышле'нiе и='рwдово, хотя'щагw 
о_у=лучи'ти свобо'ду, беззако'ннw о_у=бива'ющагw дjь'ти: 
хр\сто'съ бо, и=зба'витель на'шъ, жи'знь да'руетъ всjь^мъ 
неубi'йственну, креща'яся.

%<Л%>ю'тое совjьща'нiе и='рwдово младе'нц_евъ пе'рвjье 
о_у=би` но'вый во'зрастъ, виfлее'мъ кровми` и=спо'лнивъ: 
ны'нjь же хр\сто'съ гряде'тъ цр~кве ча^да мнw'гая 
креще'нiемъ сотвори'ти.

%<Другi'й трипjь'снецъ, _е=гw'же краегране'сiе: 
П%>редсуббw'тiе же.

%<Гла'съ s~. Пjь'снь _е~. I=рмо'съ:%>

%<К%>ъ тебjь` о_у='тренюю, бл~гоутро'бiя ра'ди, себе` 
и=стощи'вшему непрело'жнw, и= раба` руко'ю крести'тися 
восхотjь'вшему, сло'ве бж~iй: ми'ръ пода'ждь ми` па'дшему, 
чл~вjьколю'бче.

%<W=%>чи'стивше о_у=мы`, и= пред\ъизмы'вшеся та'инства 
прича'стiемъ стра'шнагw смотре'нiя, вси` вjь'рнiи, гряду'ща 
хр\ста` сря'щемъ i=_орда'нскими струя'ми w=чи'стити ны`.

%<З%>ри'те, дру'зи, гла'съ сло'ва, сл~нца свjьти'льника, 
дру'га женихо'ва, пока'йтеся, лю'демъ вопiю'ща, и= 
потщи'теся w=чи'ститися зижди'теля на срjь'тенiе.

%<Пjь'снь и~. I=рмо'съ:%>

%<Г%>лаго'лъ мучи'телевъ поне'же превозмо'же, 
седмери'цею пе'щь разже'на бы'сть и=ногда`: въ не'йже 
_о='троцы не w=пали'шася, царе'во попра'вше велjь'нiе, но 
вопiя'ху: вся^ дjьла` гд\сня, гд\са по'йте и= превозноси'те 
во вся^ вjь'ки.

%<И=%>злiя'вше сл_е'зныя и=сто'чники, вjь'рнiи, w\т 
_о=че'съ, w=чи'стимъ вся'ку скве'рну душе'вную, и= свjь'тъ 
во свjь'тjь свjь'томъ о_у='зримъ, кр\сти'тися хр\сту` 
гряду'щу. _Е=му'же присвидjь'тельствуетъ _о=ц~ъ съ нб~се`, 
и= дх~а ст~а'гw блиста'етъ прише'ствiе голуби'нымъ ви'домъ.

%<С%>лезу` вся'кую хр\сто'съ w\те'мля w\т вся'кагw лица` 
предгряде'тъ, ду'шъ многоболjь'зн_енныя неду'ги 
неболjь'зненнw водо'ю о_у=ставля'я, и= w=бветша'вшыя 
человjь'ки w=бновля'я пакибытiе'мъ, превознося'щыя _е=го` во 
вjь'ки. (с. 53)

%<С%>вященнодjь'йствуются ду'шы креще'нiя бг~ода'нною 
ба'нею, и= дх~а _о=гне'мъ, стра^сти w=чища'ющагw, и= ве'щь 
попаля'ющагw всю` скве'рныя sло'бы, и= благода'ть даю'щагw 
вопи'ти во о_у=миле'нiи: тя` превозно'симъ, хр\сте`, во 
вjь'ки.

%<И='нъ. I=рмо'съ:%>

%<С%>толпу` sло'бы лю'тагw и='рwда:

%<W\т%> вjь'ждей душе'вныхъ sло'бы со'нъ w\ттря'сше, 
лука^вствiя w\ти'мемъ, вjь'рнiи, w\т серде'цъ на'шихъ, и= 
слеза'ми те'плыми w=мы'емъ смы'слы, jа='кw да зри'телiе 
jа='вльшагwся jа=ви'мся, хр\ста` сла'вяще во вjь'ки.

%<С%>кве'рно сло'во лука'выхъ помышле'нiй да не 
внесе'мъ: сло'ву же бж\ственному поучи'вшеся, пjь^сни да 
принесе'мъ сло'ву, на'съ ра'ди пло'тiю jа='вльшемуся, и= 
просвjьща'ющему су'щыя во тмjь`. _е=го'же вся` тва'рь 
благосло'витъ, сла'вящи во вjь'ки.

%<Г%>лубина` прему'дрости сокрове'ннагw та'инства ны'нjь 
jа=вля'ется человjь'кwмъ, бж~iихъ суде'бъ бе'здна ны'нjь 
вjь^рнымъ w\ткрыва'ется, бг~у съ пло'тiю на земли` 
jа='вльшуся на w=бновле'нiе человjь'ческагw ро'да. _е=го'же 
вся` тва'рь бл~госло'витъ, сла'вящи во вjь'ки.

%<W\т%>рица'ешися, i=wа'нне, _е='же да содjь'лаеши 
вско'рjь, повину'яся мнjь`: w=ста'ви о_у='бw ны'нjь, та'кw 
бо подоба'етъ на'мъ вся'ку и=спо'лнити вои'стинну пра'вду, 
вл\дка рабу` рече`. _е=го'же вся` тва'рь бл~госло'витъ, 
сла'вящи во вjь'ки.

%<Та'же:%>

%<Х%>ва'лимъ, благослови'мъ, покланя'емся гд\севи, 
пою'ще и= превознося'ще во вся^ вjь'ки.

%<I=рмо'съ:%>

%<С%>толпу` sло'бы лю'тагw и='рwда вси` поруга'вшеся, на 
i=_орда'нъ прiиди'те: и='демъ, вjь'рнiи, да о_у='зримъ 
хр\ста`, и=зба'вителя, w\т пр\дте'чи креща'емаго пло'тiю во 
струя'хъ. _е=го'же вся` тва'рь благослови'тъ, сла'вящи во 
вjь'ки. (с. 54)

%<Пjь'снь f~. I=рмо'съ:%>

%<Д%>уша'ми чи'стыми и= нескве'рными о_у=стна'ми, 
прiиди'те, возвели'чимъ нескве'рную и= преч\стую мт~рь 
_е=мману'илеву: _е='юже, и=з\ъ нея` къ рожде'нному 
принося'ще моли'тву, пощади` ду'шы на'шя, хр\сте` бж~е, и= 
спаси` на'съ.

%<Н%>еразу'менъ никто'же, и= ко хр\сту` неблагода'ренъ 
да бу'детъ, долготерпjь'нiе пожда'нiя _е=гw` и= бла'гость 
о_у=коря'я, да не преwби'дитъ: но со стра'хомъ и= ра'достiю 
да порабо'таемъ _е=му`, пою'ще: пощади` ду'шы на'шя, хр\сте` 
бж~е, и= спаси` на'съ.

%<Г%>лаго'летъ лю'демъ непокори^вымъ пр\дте'ча: кто` 
ва'мъ показа` w\т гнjь'ва о_у=бjьжа'ти гряду'щагw, 
_е=хi'днwва и=сча^дiя; покая'нiя о_у='бw плоды` покажи'те 
достw'йны, вопiю'ще: пощади` ду'шы на'шя, хр\сте` бж~е, и= 
спаси` на'съ.

%<_W%> слjь'потнагw неразу'мiя де'рзости! _е=му'же бо 
и=ноплем_е'нницы, jа='кw и=зба'вителю хр\сту`, поклони'шася, 
съ да'ры почествова'вше: дома'шнiи же неи'стовнjь и=ска'ху 
о_у=би'ти рожде'ннаго. пощади` ду'шы на'шя, хр\сте` бж~е, и= 
спаси` на'съ.

%<И='нъ. I=рмо'съ: Ч%>естнjь'йшую херувi^мъ:

%<В%>сегуби'тельное паде'нiе а=да'мово ны'нjь 
и=справля'я, jа=ви'ся но'вый а=да'мъ, свобожде'нiе па'ки 
бытiя` подая` пресла'внw креще'нiемъ.

%<З%>ако'нъ и= пр\оро'ки и=сполня'я и= пра'вду 
скончава'я, всjь'хъ сп~съ ны'нjь под\ъ дла'нь прекланя'ется 
раба`, w\т рабо'ты восхища'я вра'жiя человjь'ка.

%<Jа=%>зы'кwмъ возсiя` вели'кiй свjь'тъ, w=мрач_е'ннымъ 
бж\ственная просiя` заря`, въ сjь'ни дре'вле сме'ртнjьй 
сjьдя'щымъ сл~нце сла'вы хр\сто'съ возсiя`.

%<W=%>кружа'ху а='гг~льская вw'инства во i=_орда'нjь 
креща'емаго и=зба'вителя, и= тре'петомъ вели'кое та'инство 
воспjьва'ху, сегw` неизглаго'ланное соше'ствiе. (с. 55)

%<Та'же i=рмо'съ:%>

%<Ч%>естнjь'йшую херувi^мъ, и= сла'внjьйшую без\ъ 
сравне'нiя серафi^мъ, без\ъ и=стлjь'нiя бг~а сло'ва 
ро'ждшую, су'щую бц\ду тя` велича'емъ.

%<И= покло'нъ.%>



%<На о_у='трени, на Б%>г~ъ гд\сь, %<тропа'рь 
предпра'зднства, два'жды.%>

%<Сла'ва, му'ченика: И= ны'нjь, предпра'зднства.%>

%<По а~ стiхоло'гiи, сjьда'ленъ, гла'съ г~. Подо'бенъ: 
К%>расотjь` дв\ства:

%<Н%>еwпи'санъ сы'й бж\ство'мъ, w=пи'санъ ве'щiю 
тjьле'сною хо'щетъ прiити` вода'ми i=_орда'нскими 
крести'тися. Сего` чистото'ю мы'сленною прiи'мемъ: всjь^мъ 
бо содjь'лати w=бновле'нiе хо'щетъ. Къ нему'же возопiи'мъ со 
стра'хомъ: сла'ва, хр\сте`, jа=вле'нiю твоему`.

%<Сла'ва, и= ны'нjь, подо'бенъ то'йже:%>

%<Jа='%>вльшуся тебjь` во i=_орда'нjь, сп~се, въ вода'хъ 
крести'тися пло'тiю, а='гг~льская вw'инства о_у=жаса'хуся, 
зря'ще рабу` предстоя'ща вл\дку тва'ри: свы'ше проповjь'да 
тя` _о=ц~ъ пребезнача'льный. Тjь'мже съ весе'лiемъ вопiе'мъ 
ти`: сла'ва бг~у крести'вшемуся.

%<По в~ стiхоло'гiи, сjьда'ленъ, гла'съ _е~. Подо'бенъ: 
С%>обезнача'льное сло'во:

%<_Е=%>диноче'стное сло'во _о=ц~у` и= дх~у, воплоще'нно 
за милосе'рдiе и= креща'емо, а='гг~льстiи ли'цы, ви'дяще, 
трепета'ху: и= i=_орда'нская рjька`, о_у=стыдjь'вшися и= 
о_у=боя'вшися, возврати'ся вспя'ть, на'съ возводя` къ 
высотjь` спасе'нiя, страстьми` и=стлjь'вшыя.

%<Сла'ва, и= ны'нjь, то'йже подо'бенъ:%>

%<С%>обезнача'льное сло'во _о=ц~у` и= дх~у, воwбра'жся 
за милосе'рдiе ны'нjь въ чужде'е, крести'тися, на'съ ра'ди, 
о_у=же` гряде'тъ. О_у=сря'щемъ _е=го` мы'слiю чи'стою, 
бл~гослове'нъ _е=си`, вопiю'ще, хр\сте`, сп~се 
бл~годjь'телю, w=ст~и'ти на'съ приходя'й. (с. 56)

%<Канw'ны три`: предпра'зднства со i=рмосо'мъ на s~: и= 
пр\оро'ка на д~: и= му'ченика на д~.%>

%<Канw'нъ предпра'зднства, _е=гw'же краегране'сiе по 
а=лфави'ту, i=w'сифъ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою`, ра'дуяся, тоя^ чудеса`.

%<Б%>_е'здны повелjь'нiемъ сотвори'въ, чл~вjьколю'бче, 
и='же зе'млю на вода'хъ повjь'сивый, гд\си, смиря'яся, 
предгряде'ши крести'тися рjь'чными струя'ми, w=мыва'я мя` 
w\т скве'рныхъ страсте'й.

%<Х%>отjь'нiемъ w=бнища'лъ _е=си`, самово'льнw 
w=бнища'вшаго sлы'ми дjья'ньми мене` w=богаща'я, хр\сте`, и= 
къ вода'мъ предгряде'ши i=_орда^нскимъ, креще'нiя прося`, 
безгрjь'шный.

%<W=%>бветша'вшiй прегрjьше'ньми мi'ръ w=бновля'я, 
человjьколю'бче, стра'нно порожде'нiе гряде'ши сотвори'ти 
водо'ю и= дх~омъ человjь'кwмъ. тjь'мже твое` сла'вимъ 
jа=вле'нiе.

%<Д%>в~дъ, бж~е'ственнымъ дх~омъ предвозглаша'я, 
вjьща'ше: что' ти _е='сть мо'ре, jа='кw побjь'гло _е=си`; и= 
ты' же, jа='кw возврати'лся _е=си`, i=_орда'не, хр\ста` 
ви'дjьвъ на'га, стоя'ща въ тебjь`;

%<И='нъ канw'нъ пр\оро'ка, _е=гw'же краегране'сiе:%>

%<М%>алахi'ева мно'ю сла'ва да сла'вится. %<Творе'нiе 
fеофа'ново.%>

%<Гла'съ и~. Пjь'снь а~. I=рмо'съ:%>

%<П%>осjь'ченый несjько'маго пресjьче`, и= ви'дjь 
со'лнце зе'млю, ю='же не ви'дjь: лю'таго врага` вода` 
потопи`, и= непроходи'мое про'йде i=и~ль. Пjь'снь же 
воспjьва'шеся: гд\севи пои'мъ, сла'внw бо просла'вися.

%<Г%>о'рнему ли'ку сра'дуяся, и= сему` сликовству'я и= 
свеселя'ся, и= бж~е'ственнагw просвjьще'нiя досто'йнw 
насыща'яся, бг~одухнове'нне, вjь'рою твою` честну'ю па'мять 
пра'зднующыя, гд\су пою'щыя, моли'твою твое'ю сохрани`. (с. 
57)

%<А=%>гг~ло_обра'зныя души` красото'ю и= добро'тою 
сiя'я, па'ки тjьле'сною, вы'шнюю зарю` бж~е'ственнагw 
сiя'нiя прiя'лъ _е=си`, бг~оглаго'ливе, свjь'тлw, и= 
ра'дуяся взыва'лъ _е=си`: гд\су пои'мъ, сла'внw бо 
просла'вися.

%<Н%>епоро'чно соверша'я житiе` твое`, и= _о='бразомъ 
бл~гоукраше'нiя о_у=краша'яся, и= нра'вы бл~ги'ми, 
пребл~же'нне, чи'стя себе`, пр\оро'къ бл~гоче'стiя 
и='стиннагw зовы'й бы'лъ _е=си`: гд\су пои'мъ, сла'внw бо 
просла'вися.

%<Бг~оро'диченъ:%>

%<Ч%>и'стая мт~и бг~а вседержи'теля, jа='же w\т 
ца'рскагw колjь'на, вл\дчце, возра'стши, и= _е=ди'наго бг~а, 
всjь'ми цр\ствующаго, ро'ждши пло'тiю па'че _е=стества`, w\т 
бjь'дъ мя` спаси`, сн~у твоему` пою'ща: сла'внw бо 
просла'вися.

%<Канw'нъ му'ченика, _е=гw'же краегране'сiе:%>

%<М%>у'ченика гордi'а пjь'сньми сла'дкими пою`. 
%<Творе'нiе fеофа'ново.%>

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя` сквозjь` 
чермно'е мо'ре, jа='кw _е=ди'нъ сла'внw просла'вися.

%<С%>видjь'тель и='стины, гордi'е всебл~же'нне, 
познава'емь, свjьтоно'сную мнjь` бл~года'ть съ нб~се` 
пода'ждь моли'твами твои'ми.

%<П%>ои'мъ гд\севи, страстоте'рпца о_у=крjь'пльшему на 
противобw'рныя и= вjьнце'мъ побjь'ды о_у=краси'вшему.

%<С%>и'лою и= все_ору'жiемъ всjь'хъ цр~я` 
о_у=крjьпля'емь, мучи'телей низложи'лъ _е=си` вражду`, 
всесла'вный гордi'е.

%<Бг~оро'диченъ:%>

%<В%>оды`, теку'щiя въ безсме'ртiе, jа=ви'лася _е=си` 
селе'нiе, и=сточа'ющагw всjь^мъ человjь'кwмъ жи'знь, 
бг~оневjь'сто.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя дх~о'внw 
о_у=тверди`, въ бж~е'ственнjьй твое'й сла'вjь вjьнц_е'въ 
сла'вы сподо'би. (с. 58)

%<В%>озвесели'ся пусты'ня жа'ждущая, человjь'ческое 
_е=стество` все`: се`, вода` jа=вля'ется жи'зненная, 
напая'ющи тя` новора'сленною бл~года'тiю, хр\сто'съ, всjь'хъ 
w=бновле'нiе.

%<В%>зыска'ти мя`, ра'зумомъ заблу'ждшаго, предгряде'ши 
на во'ды, хр\сте`: въ ня'же вше'дъ, потопля'еши моя^ 
прегрjьш_е'нiя, и= и=зъ глубины` возво'диши мя` вся'кiя 
sло'бы, jа='кw бл~гоутро'бенъ.

%<С%>о'лнце, зрjь'ти тя` и=му'щее, сло'ве, w=бнаже'на, 
сокрыва'етъ зари^: гряде'ши бо w=бнаже'на мя` ле'стiю 
sмiи'ною, ч\стны'мъ креще'нiемъ во _о=де'жду w=блещи` 
спаси'тельную.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й.

%<Р%>а'дуешися ны'нjь, зря` прорече'нiй сбытiе`, 
бл~же'нне, твои'хъ и= соверше'нiе, малахi'е бг~опрiя'тне.

%<И=%>сцjьле'нiе въ крила'хъ и=мjь'яй, возсiя` со'лнце 
мы'сленное пра'вды, jа='коже проре'клъ _е=си`, 
бг~одохнове'нне.

%<Бг~оро'диченъ:%>

%<В%>сю` наде'жду мою` на тя`, всенепоро'чная, возлага'ю 
всю` къ тебjь`, ра'дуяся, простира'ю и= ду'шу и= 
помышле'нiе.

%<И='нъ. I=рмо'съ:%>

%<Н%>jь'сть ст~ъ, jа='кw гд\сь, и= нjь'сть пра'веденъ, 
jа='кw бг~ъ на'шъ, _е=го'же пое'тъ вся` тва'рь: нjь'сть 
пра'веденъ, па'че теб_е`, гд\си.

%<Т%>еку'щихъ нестоя'тельное помышля'я, и= пребыва'ющихъ 
состоя'нiе, му'чениче сла'вне, воспомина'я, бл~же'нне, без\ъ 
стра'ха въ суди'лище вше'лъ _е=си` страда'нiя.

%<W\т%>ступи'лъ _е=си` привре'меннагw су'етства, и= 
приложи'лся _е=си`, всебога'тне, при'снw пребыва'ющымъ: и= 
бjь'гая w\т человjь^къ, а='гг~лwмъ _е=динокро'вникъ, 
бг~ому'дре, бы'лъ _е=си`.

%<З%>емна^я мудрова^нiя w=ста'вивъ, жи'тельство нб\сное, 
(с. 59) му'чениче, w=брjь'лъ _е=си`: зрjь'ти бо не терпя` 
пре'лести шата'нiя, въ пусты'ню о_у=дали'лся _е=си`.

%<Бг~оро'диченъ:%>

%<Н%>jь'сть непоро'чны, jа='коже ты`, вл\дчце, и= 
нjь'сть пречи'сты, па'че теб_е`, всенепоро'чная: во 
о_у=тро'бjь бо зижди'теля всjь'хъ вмjьсти'ла _е=си`, 
_е=ди'наго многоми'лостиваго.

%<По г~-й пjь'сни конда'къ пр\оро'ка, гла'съ д~. 
Подо'бенъ: Jа=%>ви'лся _е=си`:

%<П%>р\оро'чества дарова'нiемъ богатjь'я, пр\оро'че, 
хр\сто'во предвозвjьсти'лъ _е=си` прише'ствiе jа='вjь, и= 
мi'рови спасе'нiе, _е=гw'же сiя'нiемъ мi'ръ просвjьти'ся.

%<Другi'й конда'къ му'ченика, гла'съ и~. Подо'бенъ: 
Jа='%>кw нача'тки:

%<Т%>воя^ по'ты, пресла'вне, всю` зе'млю напои'ша, и= 
ч\стны'ми кровьми`, гордi'е, мi'ръ ве'сь возвесели'лъ 
_е=си`. Мл~твами твои'ми, бг~ому'дре, спаса'й вся^, вjь'рою 
тя` воспjьва'ющыя и= о_у=блажа'ющыя, вопiю'щыя пjь'снь 
досто'йную, всехва'льне, jа='кw многострада'лецъ.

%<Сjьда'ленъ пр\оро'ка, гла'съ и~. Подо'бенъ: 
П%>рему'дрости:

%<П%>р\оро'чествiя бл~года'тiю w=бога'щся, бу'дущихъ 
зна'нiю бг~олjь'пнw научи'лся _е=си` дх~омъ, малахi'е 
бг~одохнове'нне, и= предглаго'леши всjь^мъ хр\сто'во 
прише'ствiе, и= jа=зы'кwвъ, пребога'те, бж\ственное 
призва'нiе: тjь'мже честну'ю твою` пра'зднуемъ па'мять, и= 
любо'вiю пое'мъ тя`, и= вjь'рнw о_у=блажа'емъ, взыва'юще 
тебjь`, сла'вне: моли` хр\ста` бг~а, грjьхw'въ w=ставле'нiе 
пода'ти чту'щымъ любо'вiю ст~у'ю па'мять твою`.

%<Сла'ва му'ченика, гла'съ то'йже.%>

%<Р%>азже'гся любо'вiю i=и~совою, самово'льнымъ 
хотjь'нiемъ, му'чениче му'дре, о_у=се'рднw на сме'рть себе` 
преда'лъ _е=си`, и= посреди` суди'ща самозва'нъ ста'лъ 
_е=си`, вопiя` мучи'тел_емъ: се`, а='зъ прiидо'хъ. Тjь'мже, 
и= ле'сть дерзнове'нiемъ w=бличи'въ, мече'мъ во главу` 
о_у=сjь'ченъ _е=си`, сла'вне, и= къ жи'зни безконе'чнjьй 
преста'вился _е=си`, всехва'льне. Моли` (с. 60) хр\ста` 
бг~а, грjьхw'въ w=ставле'нiе пода'ти чту'щымъ любо'вiю 
ст~у'ю па'мять твою`.

%<И= ны'нjь, пра'здника, гла'съ то'йже. Подо'бенъ: 
С%>вирjь'лей па'стырскихъ:

%<Л%>и'къ пр\оро'ческiй ра'дуется, проповjь'дуя 
кр~ще'нiе хр\сто'во, живо'тъ и=сточа'ющее, зове'тъ и=са'iа: 
почерпи'те во'ду чисти'тельную. пи'шетъ бг~о_оц~ъ: ка'кw w\т 
лица` бjьжи'тъ мо'ре бл~говоле'нiемъ спаса'ющагw бг~а ро'дъ 
человjь'ческiй;

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы, 
воплоще'нiя теб_е` вы'шнягw пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си.

%<О_у='%>жасомъ содержи'тся нб~о, и= а='гг~льская 
вw'инства, раболjь'пнw тя` и=ду'ща, хр\сте`, къ твоему` 
рабу` ви'дяще, и= прося'ща креще'нiя.

%<I=%>wа'нне, взыгра'й: гряде'тъ бо всjь'хъ и=збавля'яй 
гд\сь преклони'тися руцjь` твое'й смире'ннw, jа='кw да 
смире'ннаго мя` бж\ственнымъ вознесе'тъ кр~ще'нiемъ.

%<П%>реклони'въ нб~са`, сше'лъ _е=си` въ дв~у, 
человjьколю'бче, и= i=wа'нну прекланя'еши ве'рхъ, прося` 
креще'нiя. сла'ва мно'гому бл~гоутро'бiю твоему`.

%<Р%>азрjьша'я безмjь^рныя моя^, сло'ве, плени^цы 
согрjьше'нiй, на во'ды i=_орда^нскiя тщи'шися прiити`, и= 
кр\сти'тися, вл\дко. сла'ва мно'гому бл~гоутро'бiю твоему`.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж\ство`.

%<П%>р\оро'къ бы'въ бг~онача'льныя, бл~же'нне, бл~гости, 
всjь^мъ jа=зы'кwмъ проповjь'далъ _е=си` бы'вшее 
и=збавле'нiе.

%<Н%>аучи'вся дх~омъ преесте'ственному сло'ва 
воплоще'нiю, неизглаго'ланное та'инство, малахi'е блаже'нне, 
провозгласи'лъ _е=си`. (с. 61)

%<Бг~оро'диченъ:%>

%<Н%>а тя` возложи'хъ вся'ко ча'янiе спасе'нiя моегw` и= 
житiя` w=кормле'нiе, w=бра'дованная мт~и дв~о.

%<И='нъ. I=рмо'съ:%>

%<И=%>з\ъ горы` приwсjьне'нныя, сло'ве, пр\оро'къ 
_е=ди'ныя бц\ды, хотя'ща воплоти'тися, бг~ови'днw 
о_у=смотри`, и= со стра'хомъ славосло'вяще си'лу твою`.

%<Р%>еч_е'нiя хр\стw'ва, всеблаже'нне, о_у=слы'шавъ, 
ра'дуяся тлjь'нное w=ста'вилъ _е=си` во'инство, и= цр~ю` 
вво'инился _е=си` нб\сному, вjьнцено'сче, му'чениче гордi'е.

%<С%>окруши'шася, му'чениче, го'ры мучи'телей, 
растая'шася же хо'лми i='дwльстiи терпjьли'внымъ твои'мъ 
страда'нiемъ, и= со дерзнове'нiемъ, вjьнцено'сче, 
прибли'жившася.

%<О_у=%>крjьпи'лся _е=си` кр\ста` бж~е'ственною си'лою 
собо'ру sлочести'вому вопи'ти велегла'снw: не и='щущымъ 
w=брjьто'хся, не вопроша'ющымъ ны'нjь о_у=пова'въ 
jа=вля'юся.

%<В%>е'сь на тя`, бг~ому'дре, мучи'теля воздви'глъ 
_е=си` неудержи'мый гнjь'въ, о_у=ди'вльшася, всеблаже'нне, 
о_у=мышле'нiю, и= души` твоея` воста'нiю.

%<Бг~оро'диченъ:%>

%<Н%>евjь'сто бж~iя, мр~i'е бц\де, и=зба'ви мя` лю'тыхъ 
прегрjьше'нiй и= бjь'дъ, и= къ ти'хому приста'нищу и= 
спаси'тельному твои'ми моли'твами наста'ви.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

%<Д%>але'че человjь'чество w\т бг~а бы'вшее сло'во бж~iе 
о_у=ще'дривъ, чл~вjь'къ jа=ви'ся и= креще'нiемъ 
бг~одjь'льнымъ сiе` присвоя'етъ бг~олjь'пнw, и= къ 
перво_обра'зному возво'дитъ достоя'нiю. (с. 62)

%<М%>е'ртвы бы'вшыя ны` преступле'ньми гряде'ши, 
живода'вче всеще'дрый, w=живи'ти i=_орда'нскими струя'ми. 
Тjь'мже твое` сла'вимъ вjь'рнw ны'нjь jа=вле'нiе и= 
неизрече'нную мл\сть.

%<Д%>иви'тся вся'ка душа`, помышля'ющи твое`, сло'ве, 
стра'шное смотре'нiе: ка'кw, назда'ти вся^ хотя`, гряде'ши 
вни'ти въ рjь^чныя струи^ w=бнаже'нъ, и='же свjь'томъ 
w=дjьва'яйся.

%<И='нъ. I=рмо'съ:%>

%<W\т%> но'щи невjь'дjьнiя, бг~овjь'дjьнiемъ 
просвjьти'вый концы`, просвjьти' мя о_у='тромъ 
человjьколю'бiя твоегw`, гд\си.

%<С%>тра'шный де'нь хр\сто'ва прише'ствiя 
провозвjьсти'лъ _е=си`, малахi'е бг~ому'дре, бж\ственнымъ 
просвjьща'емь дх~омъ.

%<Д%>у'шъ скве'рну w\те'мля, и= w=мыва'я бл~года'тiю, 
jа='коже бjьли'ломъ перу'щихъ, си'це тя`, бг~ому'дре, 
просла'ви.

%<Бг~оро'диченъ:%>

%<Д%>ержа'ву сме'рти, _о=трокови'це, живоно'снымъ 
твои'мъ рж\ство'мъ разори'ла _е=си`, всест~а'я дв~о, и= 
жи'знь и=сточи'ла _е=си` неразори'му.

%<И='нъ. I=рмо'съ то'йже.%>

%<В%>ше'дъ безъ стра'ха и= до'блественнjь, jа='кw ле'въ, 
въ позо'рище, jа='коже ка'менiе безду'шное, бл~же'нне, 
вмjьни'лъ _е=си` безу^мныя.

%<Н%>ака'занъ, мч~ниче, бг~одухнове'ннагw писа'нiя 
о_у=че'нiемъ, вся^ ко спасе'нiю w=брjь'лъ _е=си` веду^щая, 
гордi'е.

%<Р%>азумjь'въ, бг~ому'дре, тве'рдое твое` мучи'тель 
противле'нiе, jа='коже w= ка'мень волна`, твое'ю разсjь'деся 
тве'рдостiю.

%<Бг~оро'диченъ:%>

%<И='%>же и=зъ твоея` о_у=тро'бы пресу'щественнw, дв~о, 
воплоща'яйся, мi'ръ бг~оразу'мiя заре'ю просвjьти`, 
преч\стая.

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще 
пра'зднество, бг~ому'дрiи, бг~омт~ре, прiиди'те, рука'ми 
воспле'щимъ, w\т нея` ро'ждшагося бг~а сла'вимъ. (с. 63)

%<И=`%>же во тмjь` дре'вле сjьдя'щiи, свjь'тъ прише'дшъ 
зря'ще, ра'дости и=спо'лнитеся: се`, jа=ви'ся гд\сь, 
i=_орда'нскими струя'ми w=дjь'янъ.

%<К%>а'кw о_у='зритъ тя` и=ду'ща пр\дте'ча, сп~се, и= 
прося'ща бж\ственнагw кр~ще'нiя; ка'кw тя` во'ды прiи'мутъ 
i=_орда^нскiя, во'ду су'щу w=ставле'нiя;

%<Д%>а кропя'тъ веселя'щеся _о='блацы мы'сленное 
ра'дованiе: се`, прiи'де кр\сти'тися гд\сь, разоря'я 
т_е'мныя _о='блаки серде'цъ на'шихъ.

%<И='нъ. I=рмо'съ:%>

%<М%>л~тву пролiю` ко гд\су, и= тому` возвjьщу` печа^ли 
моя^, jа='кw sw'лъ душа` моя` и=спо'лнися, и= живо'тъ мо'й 
а='ду прибли'жися, и= молю'ся, jа='кw i=w'на: w\т тли`, 
бж~е, возведи' мя.

%<П%>росвjь'щшися твоя` му'драя мы'сль w\т самагw` 
бж~е'ственнагw свjьтозаре'нiя, и= до'льныхъ w\тлучи'лся 
_е=си` веще'й, бу'дущихъ сподо'бися ра'зума: зва'нiе бо 
jа=зы'кwвъ и= зако'на преста'тiе проре'клъ _е=си`.

%<П%>рiи'де вои'стинну гд\сь, _е=го'же мы` ра'достнw 
и=ска'хомъ, во хра'мъ, _е=го'же са'мъ w\т дв~ы 
бл~гослове'нныя му'дрjь созда`, jа='коже рече`, w\т бг~а 
w=сiя'вся, малахi'й сла'вный.

%<Бг~оро'диченъ:%>

%<Б%>езнача'льный _о=ц~у` и= _е=диноро'дный, то'йже 
_е=диноча'дый w\т дв~ы вопло'щся, и= неизрече'ннw роди'ся, 
и= ро'ждшую дв~у сохрани`: бг~ъ бо бjь` и='стиненъ, а='ще и= 
_е=стество` человjь'ческое прiя'тъ.

%<И='нъ. I=рмо'съ:%>

%<Jа='%>коже пр\оро'ка и=зба'вилъ _е=си` и=з\ъ глубины` 
преиспо'днiя, хр\сте` бж~е, и= мене` w\т грjьхw'въ мои'хъ 
и=зба'ви, jа='кw человjьколю'бецъ, и= о_у=пра'ви живо'тъ 
мо'й, молю'ся.

%<С%>щ~еннодjь'йствуется же'ртва, и= прiя'тно 
приноше'нiе тебjь` прино'сится, и=ска'пая кро'вiю гордi'й, 
вл\дко, во'льнjьй стр\сти твое'й подо'бяся.

%<Н%>есмы'сленный о_у=мо'мъ тебjь` тлjь'нную 
w=бjьщава'етъ (с. 64) сла'вицу, сла'вою нетлjь'нною, 
гордi'е, w=бога'щшемуся, и= безсме'ртное бога'тство 
сокры'вшему.

%<Н%>апра'вл_ена о_у=пова^нiя къ бг~у и=мjь'я, прете'клъ 
_е=си` житiя` нестоя'тельное, и= мече'мъ посjька'емь, къ 
простра'ннjьй широтjь` преше'лъ _е=си`.

%<Бг~оро'диченъ:%>

%<О_у=%>мерщвле'нный о_у='мъ мо'й страсте'й 
треволне'ньми возста'ви, жи'знь вjь'чную хр\ста` ро'ждшая, 
подаю'щаго всjь^мъ и=сцjьл_е'нiя.

%<Конда'къ предпра'зднства, гла'съ д~ Подо'бенъ: 
Jа=%>ви'лся _е=си` дне'сь:

%<В%>о струя'хъ дне'сь i=_орда'нскихъ бы'въ гд\сь, 
i=wа'нну вопiе'тъ: не о_у=бо'йся крести'ти мя`, спасти' бо 
прiидо'хъ а=да'ма первозда'ннаго.

%<I='косъ:%>

%<Н%>е и=стязу'ю тя`, кр\сти'телю, предjь'лы преходи'ти, 
не глаго'лю тебjь`: рцы' ми, jа=`же глаго'леши 
беззакw'ннымъ, и= о_у=чи'ши грjь'шники, то'чiю крести' мя 
молчя`, и= ча'я, jа=`же w\т кр~ще'нiя: прiи'меши бо сегw` 
ра'ди досто'инство, _е='же не бы'сть а='гг~лwмъ, и='бо 
всjь'хъ пр\оро'кwвъ бо'льша тя` сотворю`. w\т _о='ныхъ 
о_у='бw ни _е=ди'нъ jа='вjь мя` ви'дjь, но во _о='бразjьхъ 
и= сjь'нjьхъ и= гада'нiихъ, ты' же пред\ъ тобо'ю стоя'ща 
ви'дjьлъ _е=си`: спасти' бо прiидо'хъ а=да'ма 
первозда'ннаго.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, бл~гослове'нъ 
_е=си`.

%<С%>окруше'на мя` прегрjьше'ньми, и= лежа'ща во тмjь`, 
гд\си, преступле'нiя, поми'ловавъ, о_у=ще'дрилъ _е=си` за 
бл~госты'ню: и= въ вода'хъ i=_орда'нскихъ, вл\дко, гряде'ши 
крести'тися.

%<Ч%>то` стра'нное сiе` видjь'нiе, возопи'ша 
а='гг~льстiи чи'ни: _е=зе'ра и= рjь'ки сотвори'вый 
велjь'нiемъ, i=_орда'нскими струя'ми гряде'тъ w=дjь'ятися; 
си'ми бо а=да'ма w=бновля'етъ. (с. 65)

%<В%>ысота` неизрече'нна и= глубина` неизмjь'рна 
_е='сть, вл\дко, смотре'нiя твоегw`, вся'ко преходя` о_у=ма` 
постиже'нiе: ка'кw водо'ю и= всест~ы'мъ дх~омъ земны^я 
w=чища'еши;

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша вопiю'ще: 
бл~гослове'нъ _е=си`, гд\си бж~е, во вjь'ки.

%<Т%>ы` влады'чествующагw всjь'ми всеч\стно'е проре'клъ 
_е=си` прише'ствiе, малахi'е, пр\оро'че сла'вне, зовы'й: 
бл~гослове'нъ _е=си`, гд\си бж~е, во вjь'ки.

%<П%>рiими` моля'щагося, ще'дре, сла'внаго пр\оро'ка 
малахi'ю, w= и=`же бл~гоче'стнw пою'щихъ и= вопiю'щихъ: 
бл~гослове'нъ _е=си`, гд\си бж~е, во вjь'ки.

%<Бг~оро'диченъ:%>

%<В%>сему` мнjь` ве'сь неслiя'ннw по v=поста'си 
соедини'лся _е=си`, бж~iй сло'ве, w\т дв~ы чи'стыя w=бо'лкся 
въ мя`, ще'дре, бл~гослове'нъ _е=си`, гд\си бж~е, во вjь'ки.

%<И='нъ. I=рмо'съ:%>

%<_О='%>троки w=роси'вый въ пещи`, и= дв~у сохрани'вый 
ро'ждшую тя` по рж\ствjь`, бл~гослове'нъ _е=си`, бж~е _о=ц~ъ 
на'шихъ.

%<М%>уче'нiя сла'ву стяжа'въ, со а='гг~лы лику'еши 
вjьнцено'сче, хр\сту` взыва'я: бл~гослове'нъ _е=си`, гд\си, 
бж~е _о=ц~ъ на'шихъ.

%<Б%>лагочести'вое дерзнове'нiе и=мjь'я sлочести^выя 
w=блича'еши, воспjьва'я велегла'снw: бл~гослове'нъ _е=си`, 
гд\си, бж~е _о=ц~ъ на'шихъ.

%<И=%>зба'витися прегрjьше'нiй ны'нjь моли`, вjь'рою 
чту'щымъ твою` честну'ю па'мять, и= пою'щымъ велегла'снw: 
бл~гослове'нъ бг~ъ _о=ц~ъ на'шихъ.

%<Бг~оро'диченъ:%>

%<Jа=%>доме'тное те'рнiе грjьха` и=сцjьле'нiй 
w=дожде'нiемъ твои'хъ w\тмыва'еши, бг~ороди'тельнице 
бл~гослове'нная, всеч\стая, бг~а безсjь'меннw ро'ждшая.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` (с. 66) 
воздвиза'етъ пjь'ти тебjь`: гд\са по'йте дjьла`, и= 
превозноси'те _е=го` во вся^ вjь'ки.

%<Г%>ла'съ роди'телевъ съ высоты` сн~а 
свидjь'тельствуетъ _е=диносу'щна, входя'ща въ во'ды, и= 
бл~гослове'нiе твое` си^мъ предпосыла'юща, бл~гослове'нне 
хр\сте`, и= дх~ъ тя` ст~ы'й всjь^мъ проповjь'дуетъ бг~а 
воплоще'нна.

%<Л%>ику'й, тва'ре, о_у=ви'дjьвши бж~iе ст~о'е 
jа=вле'нiе, а='гг~ли по'йте, мо'ре весели'ся, _е=зе'ра и= 
и=сто'чницы взыгра'йте, и= рjь'ки та'йнw восплещи'те 
пjь'сньми: предста` бг~ослове'ньми ва'съ хр\сто'съ 
просвjьща'яй.

%<П%>ое'мъ гд\су во хвале'нiи, jа='вльшемуся на вода'хъ, 
и= сокруше'нiе на'ше си'ми w=бно'вльшему, и= главы^ 
сте'ршему неви'димыхъ врагw'въ, и= воззове'мъ: по'йте дjьла` 
гд\са, и= превозноси'те _е=го` во вся^ вjь'ки.

%<_W%> чу'до чуде'съ! ка'кw вся'кiя тва'ри вы'шши бг~ъ 
на'шъ зи'ждется, и= w=бновля'ется w\т бг~ороди'тельницы, и= 
w=бновля'етъ во'лею, и= назида'етъ на'съ водо'ю и= дх~а 
w=бновле'нiемъ чу'днымъ _е=ди'ный бл~годjь'тель;

%<И='нъ. I=рмо'съ:%>

%<П%>обjьди'тели мучи'теля и= пла'мене бл~года'тiю 
твое'ю бы'вше, за'повjьдемъ твои^мъ sjьлw` прилjьжа'ще, 
_о='троцы вопiя'ху: бл~гослови'те, вся^ дjьла` гд\сня, 
гд\са.

%<W\т%>чужди'вся вся'кагw ве'щнагw jа=вле'нiя, 
сщ~енноявле'нне, бж\ственныя зари` jа=ви'лся _е=си` 
нескве'рно зерца'ло, поя`: бл~гослови'те, вся^ дjьла` гд\са, 
и= превозноси'те _е=го` во вjь'ки.

%<Н%>еизрече'нныя сла'вы зри'тель ты` бы'лъ _е=си`, и= 
та'инъ нб\сныхъ, бл~же'нне, проповjь'дникъ бы'въ, поя` 
непреста'ннw: бл~гослови'те, вся^ дjьла` гд\са, и= 
превозноси'те _е=го` во вjь'ки.

%<Бг~оро'диченъ:%>

%<Ж%>и'зни тя` мт~рь и= бж~iю роди'тельницу позна'вше, 
правосла'вною вjь'рою вси` бл~жи'мъ, дв~о мт~и, 
бл~гословя'ще вку'пjь рж\ство` твое` преч\стое, и= 
превознося'ще, ч\стая, во вся^ вjь'ки. (с. 67)

%<И='нъ. I=рмо'съ:%>

%<Б%>г~оглаго'ливiи _о='троцы въ пещи`, со _о=гне'мъ 
пла'мень попира'юще, поя'ху: бл~гослови'те, дjьла` гд\сня, 
гд\са.

%<В%>ослjь'дующая тебjь` бл~года'ть, неви'димw 
просвjь'щши, мч~ниче, до'блести и=спо'лни, бл~гослови'те, 
вопiю'ща, вся^ дjьла` гд\сня, гд\са.

%<Т%>ече'нiемъ ско'рымъ гоня`, страда'льче, къ 
жела'емому концу` цр\ствiя дости'глъ _е=си`, зовы'й: 
бл~гослови'те, дjьла` гд\сня, гд\са.

%<В%>ъ непроходи^мыя вjь'ки пребыва'етъ мч~никwвъ 
твои'хъ сла'ва и= безсме'ртное бл~гохвале'нiе: бл~гослови'мъ 
тя`, вся^ дjьла`, jа='кw гд\са.

%<Бг~оро'диченъ:%>

%<В%>оплоще'нно сло'во заче'нши, пе'рвjье безпло'тное, 
_е='vину кля'тву дре'внюю w\тврати'ла _е=си`, 
бл~гослове'нiе, дв~о, мi'ру ро'ждши.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` бг~ома'тере, 
и= да вопiе'тъ: ра'дуйся, всебл~же'нная бц\де, чи'стая 
приснодв~о.

%<С%>е` а='гнецъ, взе'мляй прегрjьш_е'нiя 
человjь'чества, прiи'де и= предста` къ рабу`, прося` 
креще'нiя, раболjь'пнw предстои'тъ, свободи'ти и=ща'й 
порабощ_е'нныя ны` w\т льсти'вагw, и= добро'ту пе'рвую 
погу'бльшыя.

%<Jа=%>ви'ся jа='вственнw бг~ъ воплоща'емь за бл~гость, 
и= i=_орда'нскими w=дjь'ятися гряде'тъ вода'ми, w=дjьва'яй 
нб~о _о='блаки вои'стинну: сегw` вси` ны'нjь предпра'зднуимъ 
ч\стно'е ра'достiю jа=вле'нiе.

%<В%>зыгра'й ра'достнw, и= пред\ъугото'вися под\ъя'ти 
во'ду теку'щую, _w i=_орда'не! въ вjь'чную жи'знь: рjь'ки, 
лику'йте, ви'дяще ны'нjь пи'щнаго пото'ка, во струи^ 
i=_орда^нскiя входя'ща, и= sло'бы и=злiя'нiе и=зсуша'юща. 
(с. 68)

%<W=%>зари'ся на'мъ де'нь спаси'тельный, въ нощи` 
лю'тыхъ всегда` спя'щымъ: и='бо предста` хр\сто'съ, гд\сь, 
пра'вды сл~нце сы'й и= разумjьва'емый, подклони'ти главу` 
свою` рабу`, и= пло'тiю крести'тися во'лею.

%<О_у=%>жаса'ются херувi'ми, и= все` нб\сное 
_е=стество`, всенепоро'чная, па'че постиже'нiя ч\стна'гw 
твоегw` рж\ства`, о_у=подо'бльшагwся на'мъ за благоутро'бiе 
неизглаго'ланное, и= кре'щшагwся пло'тiю: _е=гw'же 
бж\ственное вси` jа=вле'нiе пра'зднуемъ ны'нjь ра'дующеся.

%<И='нъ. I=рмо'съ:%>

%<О_у=%>страши'ся вся'къ слу'хъ неизрече'нна бж~iя 
снизхожде'нiя, jа='кw вы'шнiй во'лею сни'де да'же и= до 
пло'ти, w\т дв~и'ческагw чре'ва бы'въ чл~вjь'къ. Тjь'мже 
преч\стую бц\ду, вjь'рнiи, велича'емъ.

%<Н%>аста` бг~осiя'нный пр\оро'ка пра'здникъ и= 
честны'й, w=заря'я приходя'щыя вjь'рою и= пою'щыя, 
проро'ческими блиста^нiи, и= всjь^мъ точа'щiй душа'мъ 
и=сцjьл_е'нiя, и= просвjьща'ющiй jа='снw бг~ому^дрыя.

%<С%>облюди` живонача'льною десни'цею твое'ю держа'вною, 
многоми'лостиве, цр~ковь твою`, мольба'ми твоегw` 
о_у=го'дника, проре'кшагw на'мъ твое` вочл~вjь'ченiе, и='мже 
возсiя` спасе'нiе и= душа'мъ и=збавле'нiе.

%<З%>рjь'лу w=б\ъе'млю жи'знь, неврежде'нъ дре'вомъ 
ра'зума: ты' бо, всенепоро'чная, жи'зни дре'во хр\ста` 
прозябла` _е=си`, вхо'ды живота` всjь^мъ показа'вшаго. 
Тjь'мъ тя`, всечи'стая, бц\ду, вjь'рнiи, возвjьща'емъ.

%<И='нъ. I=рмо'съ:%>

%<П%>роявле'нное на горjь` законополо'жнику во _о=гни` 
и= купинjь`, рж\ство` приснодв~ы, въ на'ше вjь'рныхъ 
спасе'нiе, пjь'сньми немо'лчными велича'емъ.

%<М%>л\стива бы'ти моли` вл\дку вjь'рою тя` чту'щымъ, и= 
тво'й свjьтоно'сный и= ч\стны'й пра'здникъ соверша'ющымъ, 
гордi'е, му'ченикwвъ о_у=краше'нiе.

%<Н%>ы'нjь нетлjь'нныя пи'щи и= бг~овидjь'нiя 
насыща'яся, (с. 69) гордi'е, и= свjь'та невече'рнягw, въ 
жили'щахъ вjь'чныхъ прiе'млеши приплw'дiя по'двигwвъ 
твои'хъ.

%<С%>ла'ву мимотеку'щую, и= тлjь'нную, и= попира'емую 
презрjь'въ, бг~ому'дре му'чениче, присносу'щныя ны'нjь 
сла'вы и= ра'дости вои'стинну наслажда'ешися, пр\сто'лу 
вл\дчнему предстоя`.

%<Бг~оро'диченъ:%>

%<Jа='%>кw спа'сшеся, дв~о, пе'рвыя кля'твы твои'мъ 
бж\ственнымъ рж\ство'мъ, досто'йнw пою'ще, гла'сы 
немо'лчными вопiе'мъ: ра'дуйся, бц\де, наде'жда на'ша.

%<Свjьти'ленъ. Подо'бенъ: Д%>х~омъ во ст~и'лищи:

%<В%>иfлее'мъ w=ста'вивше, пресла'вное чу'до, ко 
i=_орда'ну теце'мъ душе'ю те'плою, и= та'мw о_у='зримъ 
стра'шное та'инство: бг~олjь'пнw бо предста` w=бнажи'вся 
хр\сто'съ мо'й, w=дjьва'я мя` во _о=де'жду нб\снагw 
цр\ствiя.

%<Сла'ва, и= ны'нjь, то'йже.%>

%<На хвали'техъ стiхи^ры на д~, гла'съ s~. Подо'бенъ: 
А='%>гг~льскiя:

%<П%>р\сто'лъ нб~о и=мjь'я вл\дка, прiи'де на зе'млю 
вопло'щся w\т дв~ы, и= на i=_орда'нjь предста'въ, w=чище'нiя 
всjь'хъ про'ситъ w\т i=wа'нна. _о=те'ч_ествiя земли` всея`, 
тому` пое'мъ: бл~гослове'нъ jа=вле'йся, бж~е на'шъ, сла'ва 
тебjь`.

%<П%>риспjь` хр\сто'съ ко струя'мъ i=_орда^нскимъ, 
кр~ще'нiя прося` w=чища'яй грjьхи`. Вся` земля` да 
и=гра'етъ, нб~са` да веселя'тся: ра'дуйся, jа=зы'ческая 
цр~ковь, цр~ю` о_у=невjь'стившися, вjь'рнw возопi'й: 
бл~гослове'нъ jа=вле'йся, бж~е на'шъ, сла'ва тебjь`.

%<Г%>о'ры сла'дость весе'лiя да ка'плютъ, рука'ми 
та'инственнw ны'нjь восплещи'те jа=зы'цы, пусты'ня да 
процвjьте'тъ. I=_орда'не, под\ъими`: гряди`, крести'телю, 
та'инству и=зба'вителя послужи`, ра'дуяся. Лю'дiе воспои'мъ: 
бл~гослове'нъ jа=вле'йся, бж~е на'шъ, сла'ва тебjь`.

%<С%>вjь'тъ и=з\ъ свjь'та пре'жде лjь'тъ возсiя'вый, въ 
нощи` (с. 70) сjьдя'щымъ jа=ви'ся, и= тму` грjьха` w=чи'сти, 
и= просвjьти`: лику'й, а=да'ме, и= весели'ся, _е='vо, 
и=збавле'нiе хр\сто'съ прiи'де. дв~де, возопi'й: 
бл~гослове'нъ jа=вле'йся, бж~е на'шъ, сла'ва тебjь`.

%<Сла'ва, гла'съ и= подо'бенъ то'йже:%>

%<S%>вjьзда` и=зъ i=а'кwва возсiя` мi'ру, и= пла'менный 
человjь'кwвъ грjь'хъ воспрiи'мъ, погреба'етъ во 
i=_орда'нскихъ вода'хъ, сiя'я бж~ества` сiя'нiемъ, и= 
просвjьще'нiе бг~оразу'мiя подава'я jа=зы'кwмъ: 
бл~гослове'нъ jа=вле'йся, бж~е на'шъ, сла'ва тебjь`.

%<И= ны'нjь, подо'бенъ то'йже:%>

%<З%>ако'на и=спо'лнитель по пло'ти бы'въ, прiи'де 
хр\сто'съ нача'токъ спасе'нiя на i=_орда'нъ соверши'ти, 
jа='кw бл~госе'рдъ, и= кр\сти'телю подклоня'етъ ве'рхъ, 
вjь'рнw вопiю'щу, лю'дiе, зове'мъ: бл~гослове'нъ jа=вле'йся, 
бж~е на'шъ, сла'ва тебjь`.

%<На стiхо'внjь стiхи^ры, гла'съ в~. Подо'бенъ: До'ме 
_е=%>vфра'fовъ:

%<W\т%> виfлее'ма * на i=_орда'нъ пре'йдемъ, * та'мw бо 
свjь'тъ су'щымъ во тмjь` * w=заря'ти о_у=же` начина'етъ.

%<Стi'хъ: С%>егw` ра'ди помяну'хъ тя` w\т земли` 
i=_орда'нски и= _е=рмwнiи'мски.

%<З%>емля` завулw'ня, * су'щiи w=б\ъ _о='нъ по'лъ 
i=_орда'на * о_у=слы'шите, * приближа'ется хр\сто'съ, * 
спасе'нiе, свjь'тъ и= и=збавле'нiе.

%<Стi'хъ: В%>и'дjьша тя` во'ды, бж~е, ви'дjьша тя` 
во'ды, и= о_у=боя'шася.

%<О_у=%>гото'ви и= ты`, * i=_орда'не, струи^, * 
_о=гне'мъ бо креща'яй * приближа'ется w=бнови'ти * 
сокруше'нное созда'нiе.

%<Сла'ва, и= ны'нjь, гла'съ и= подо'бенъ то'йже:%>

%<Jа=%>ви'ся сла'вы * _о='ч~ее сiя'нiе * во струя'хъ 
i=_орда'нскихъ, * креще'нiемъ w=чища'я * скве'рну ду'шъ 
на'шихъ.

%<На лiтургi'и: Блаж_е'нна, w\т канw'на предпра'зднства 
пjь'снь г~-я и= s~. Прокi'менъ, гла'съ з~: В%>озвесели'тся 
пра'ведникъ w= гд\сjь: %<Стi'хъ: О_у=%>слы'ши, бж~е, гла'съ 
мо'й, внегда` моли'тимися къ тебjь`. %<А=п\слъ къ тiмоfе'ю, 
зача'ло сч~в. А=ллилу'iа. П%>ра'ведникъ, jа='кw фi'нi_ксъ, 
процвjьте'тъ: и= jа='кw ке'дръ, и='же въ лiва'нjь, 
о_у=мно'жится. %<_Е=v\глiе матfе'а, зача'ло л~s. 
Прича'стенъ: В%>ъ па'мять вjь'чную бу'детъ 
пра'ведникъ:


