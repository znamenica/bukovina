<::рус>  Компиляция по различным печатным источникам, 
     оцифровка и приведение к грамматическим нормам 
	 ЦС-языка: протоиерей Николай Диваков, Дмитрий
	 Михалин, Анатолий Алексеевич Матвеев.
<::слав> 


%<МОЛЕ'БНОЕ ПJь'НIЕ%>

%<на но'вый го'дъ%>

%<По w=конча'нiи лiтургi'и глаго'летъ дiа'конъ:%>

%<Б%>л~гослови`, влады'ко.

%<I=ере'й: Б%>л~гослове'но цр\ство, _о=ц~а`, и= сн~а, и= ст~а'гw 
дх~а, ны'нjь и= при'снw, и= во вjь'ки вjькw'въ.

%<Ли'къ: А=%>ми'нь.

%<И= чту'тся: П%>рiиди'те, поклони'мся: %<три'жды.%>

%<И= _псало'мъ _кс~д:%>

%<Т%>ебjь` подоба'етъ пjь'снь, бж~е, въ сiw'нjь, и= тебjь` 
возда'стся мл~тва во i=ер\сли'мjь. О_у=слы'ши мл~тву мою`: къ 
тебjь` вся'ка пло'ть прiи'детъ. Словеса` беззакw'нникъ премого'ша 
на'съ: и= неч_е'стiя на^ша ты` w=чт\сиши. Бл~же'нъ, _е=го'же 
и=збра'лъ _е=си` и= прiя'лъ, всели'тся во дво'рjьхъ твои'хъ. 
И=спо'лнимся во бл~ги'хъ до'му твоегw`: ст~ъ хра'мъ тво'й. Ди'венъ 
въ пра'вдjь, о_у=слы'ши ны`, бж~е, сп~си'телю на'шъ, о_у=пова'нiе 
всjь'хъ конце'й земли` и= су'щихъ въ мо'ри дале'че: о_у=готовля'яй 
го'ры крjь'постiю свое'ю, препоя'санъ си'лою: смуща'яй глубину` 
морску'ю, шу'му во'лнъ _е=гw` кто` постои'тъ; смяту'тся jа=зы'цы, 
и= о_у=боя'тся живу'щiи въ конца'хъ w\т зна'менiй твои'хъ: и=схо'ды 
о_у='тра и= ве'чера о_у=краси'ши. Посjьти'лъ _е=си` зе'млю и= 
о_у=пои'лъ _е=си` ю=`, о_у=мно'жилъ _е=си` w=богати'ти ю=`: рjька` 
бж~iя напо'лнися во'дъ: о_у=гото'валъ _е=си` пи'щу и=`мъ, jа='кw 
та'кw _е='сть о_у=гото'ванiе. Бразды^ _е=я` о_у=по'й, о_у=мно'жи 
жи^та _е=я`: въ ка'пляхъ _е=я` возвесели'тся возсiя'ющи. Блг\сви'ши 
вjьне'цъ лjь'та бла'гости твоея`, и= поля` твоя^ и=спо'лнятся 
ту'ка: разботjь'ютъ кра^сная пусты'ни, и= ра'достiю хо'лми 
препоя'шутся. W=дjь'яшася _о='вни _о='вчiи, и= о_у=дw'лiя 
о_у=мно'жатъ пшени'цу: воззову'тъ, и='бо воспою'тъ.

%<Сла'ва, и= ны'нjь: А=%>ллилу'iа, %<три'жды.%>

%<Посе'мъ дiа'конъ глаго'летъ _е=ктенiю`:%>

%<М%>и'ромъ гд\су помо'лимся.

%<W=%> свы'шнjьмъ ми'рjь, и= сп~се'нiи ду'шъ на'шихъ, гд\су 
помо'лимся.

%<W=%> ми'рjь всегw` мi'ра, бл~гостоя'нiи ст~ы'хъ бж~iихъ 
цр~кве'й, и= соедине'нiи всjь'хъ, гд\су помо'лимся.

%<W=%> ст~jь'мъ хра'мjь се'мъ, и= съ вjь'рою, бл~гоговjь'нiемъ 
и= стра'хомъ бж~iимъ входя'щихъ во'нь, гд\су помо'лимся.

%<W=%> вели'комъ господи'нjь и= _о=тцjь` на'шемъ ст~jь'йшемъ 
патрiа'рхjь а=ле_ксi'и, и= w= господи'нjь на'шемъ 
преwсвяще'ннjьйшемъ митрополi'тjь %<(и=ли` а=рхiепi'скопjь, и=ли` 
_е=пi'скопjь) [и='м\ркъ, _е=гw'же _о='бласть,]%> честнjь'мъ 
пресвv'терствjь, во хр\стjь` дiа'конствjь, w= все'мъ при'чтjь и= 
лю'дехъ, гд\су помо'лимся.

%<W=%> богохрани'мjьй странjь` на'шей, властjь'хъ и= во'инствjь 
_е=я`, гд\су помо'лимся.

%<W=%> гра'дjь се'мъ, %<[а='ще въ монастырjь`: W=%> ст~jь'й 
_о=би'тели се'й,%<]%> вся'комъ гра'дjь, странjь`, и= вjь'рою 
живу'щихъ въ ни'хъ, гд\су помо'лимся.

%<W=%> _е='же мл\стивнw ны'нjьшнее бл~годаре'нiе, и= мольбу` 
на'съ недосто'йныхъ рабw'въ свои'хъ въ пренб\сный сво'й 
же'ртвенникъ прiя'ти, и= бл~гоутро'бнw поми'ловати на'съ, гд\су 
помо'лимся.

%<W=%> _е='же бл~гопрiя^тнымъ бы'ти моле'нiямъ на'шымъ, и= 
прости'ти на'мъ и= всjь^мъ лю'демъ свои^мъ вся^ согрjьш_е'нiя 
вw'льная и= невw'льная, въ мимоше'дшемъ лjь'тjь sлjь` на'ми 
содjь^янная, гд\су помо'лимся.

%<W=%> _е='же бл~гослови'ти нача'токъ и= провожде'нiе лjь'та 
сегw`, бл~года'тiю чл~вjьколю'бiя своегw`: времена' же ми'рна, 
бл~горастворе'нны возду'хи, и= безгрjь'шенъ на'мъ въ здра'вiи съ 
дово'льствомъ живо'тъ дарова'ти, гд\су помо'лимся.

%<W=%> _е='же w\тврати'ти w\т на'съ ве'сь гнjь'въ сво'й, 
пра'веднw на ны` грjь'хъ ра'ди на'шихъ дви'жимый, гд\су помо'лимся.

%<W=%> _е='же w\тгна'ти w\т на'съ вся^ душетлjь^нныя стра^сти и= 
растлjь^нныя _о=бы'чаи: стра'хъ же сво'й бж~е'ственный всади'ти въ 
сердца` на^ша, ко и=сполне'нiю за'повjьдей _е=гw`, гд\су 
помо'лимся.

%<W=%> _е='же w=бнови'ти ду'хъ пра'вый во о_у=тро'бахъ на'шихъ, 
и= о_у=крjьпи'ти на'съ въ правосла'вной вjь'рjь, и= спjь'шныхъ къ 
дjь'ланiю до'брыхъ дjь'лъ, и= и=сполне'нiю всjь'хъ за'повjьдей 
_е=гw` сотвори'ти, гд\су помо'лимся.

%<W=%> _е='же низложи'ти вся^ _е='р_еси и= w\тсту'пства, и= 
насади'ти всю'ду правовjь'рiе и= бл~гоче'стiе, и= w=брати'ти 
всjь'хъ w\тсту'пльшихъ w\т пра'выя вjь'ры къ позна'нiю своея` 
и='стины, и= соедини'ти и='хъ ст~jь'й свое'й правосла'вной цр~кви, 
гд\су помо'лимся.

%<W=%> _е='же и=зба'вити цр~ковь свою`, и= всjь'хъ на'съ w\т 
вся'кiя ско'рби, бjьды`, гнjь'ва и= ну'жды, и= w\т всjь'хъ врагw'въ 
ви'димыхъ и= неви'димыхъ, здра'вiемъ же, долгоде'нствiемъ, и= 
ми'ромъ, и= а='гг~лъ свои'хъ w=полче'нiемъ вjь'рныхъ свои'хъ 
всегда` w=гради'ти, гд\су помо'лимся.

%<З%>аступи`, спаси`, поми'луй, и= сохрани` на'съ бж~е, твое'ю 
бл~года'тiю.

%<П%>рест~у'ю, преч\стую, пребл~гослове'нную, сла'вную вл\дчцу 
на'шу бц\ду и= приснодв~у мр~i'ю со всjь'ми ст~ы'ми помяну'вше, 
са'ми себе`, и= дру'гъ дру'га, и= ве'сь живо'тъ на'шъ хр\сту` бг~у 
предади'мъ.

%<Ли'къ: Т%>ебjь` гд\си.

%<Сщ~е'нникъ возглаша'етъ:%>

%<Jа='%>кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= при'снw, 
и= во вjь'ки вjькw'въ.

%<Ли'къ: А=ми'нь.%>

%<Посе'мъ:%> Бг~ъ гд\сь, и= jа=ви'ся на'мъ:

%<И= тропари` сiя^, гла'съ д~:%>

%<Б%>л~года'рни су'ще недосто'йнiи раби` твои`, гд\си, w= 
твои'хъ вели'кихъ бл~годjья'нiихъ на на'съ бы'вшихъ, сла'вяще тя` 
хва'лимъ, бл~гослови'мъ, бл~годари'мъ, пое'мъ и= велича'емъ твое` 
бл~гоутро'бiе, и= ра'бски любо'вiю вопiе'мъ ти`: бл~годjь'телю 
сп~се на'шъ, сла'ва тебjь`.

%<Сла'ва, гла'съ г~:%>

%<Т%>вои'хъ бл~годjья'нiй и= дарw'въ ту'не, jа='кw раби` 
непотре'бнiи, сподо'бльшеся, вл\дко, къ тебjь` о_у=се'рднw 
притека'юще, бл~годаре'нiе по си'лjь прино'симъ, и= тебе` jа='кw 
бл~годjь'теля и= творца` сла'вяще, вопiе'мъ: сла'ва тебjь`, бж~е 
преще'дрый.

%<И= ны'нjь, гла'съ в~:%>

%<В%>сея` тва'ри содjь'телю, времена` и= лjь^та во свое'й 
вла'сти положи'вый, бл~гослови` вjьне'цъ лjь'та бл~гости твоея`, 
гд\си, сохраня'я въ ми'рjь лю'ди твоя^, и= гра'дъ тво'й, мл~твами 
бц\ды, и= сп~си' ны.

%<Дiа'конъ: В%>о'нмемъ. %<I=ере'й: М%>и'ръ всjь^мъ. %<Чте'цъ: 
И=%> дх~ови твоему`. %<Дiа'конъ: П%>рему'дрость, во'нмемъ.

%<Чте'цъ: Прокi'менъ, гла'съ д~: В%>оспою` гд\севи 
бл~годjь'явшему мнjь`, и= пою` и='мени гд\са вы'шнягw.

%<Стi'хъ: В%>озра'дуется се'рдце мое` w= сп~се'нiи твое'мъ.

%<Посе'мъ чте'тъ а=по'столъ къ тiмоfе'ю, [зача'ло сп~в:]%>

%<Ч%>а'до тiмоfе'е, молю` о_у=`бо пре'жде всjь'хъ твори'ти 
моли^твы, мол_е'нiя, прош_е'нiя, благодар_е'нiя за вся^ человjь'ки, 
за царя` и= за вся^, и=`же во вла'сти су'ть, да ти'хое и= 
безмо'лвное житiе` поживе'мъ во вся'цjьмъ бл~гоче'стiи и= 
чт\сотjь`: сiе' бо добро` и= прiя'тно пред\ъ сп~си'телемъ на'шимъ 
бг~омъ, и='же всjь^мъ человjь'кwмъ хо'щетъ спасти'ся и= въ ра'зумъ 
и='стины прiити`. _Е=ди'нъ бо _е='сть бг~ъ, и= _е=ди'нъ хода'тай 
бг~а и= человjь'кwвъ, чл~вjь'къ хр\сто'съ i=и~съ, да'вый себе` 
и=збавле'нiе за всjь'хъ: _е=му'же че'сть и= сла'ва во вjь'ки 
вjькw'въ, а=ми'нь.

%<I=ере'й: М%>и'ръ ти`. %<Чте'цъ: И=%> дх~ови твоему`. 
%<Дiа'конъ: П%>рему'дрость. %<Чте'цъ: А=%>ллилу'iа, %<гла'съ д~. 
Та'же дiа'конъ: И=%> w= сподо'битися на'мъ слы'шанiю ст~а'гw 
_е=v\глiа гд\са бг~а мо'лимъ. %<Ли'къ: Г%>д\си поми'луй, %<три'жды. 
Дiа'конъ: П%>рему'дрость, про'сти о_у=слы'шимъ ст~а'гw _е=v\глiа. 
%<I=ере'й: М%>и'ръ всjь^мъ. %<Ли'къ: И=%> дх~ови твоему`. 
%<I=ере'й: W\т%> луки` ст~а'гw _е=v\глiа чте'нiе. %<Ли'къ: С%>ла'ва 
тебjь` гд\си, сла'ва тебjь`. %<Дiа'конъ: В%>о'нмемъ.

%<И= а='бiе i=ере'й чте'тъ _е=v\глiе w\т луки`, [зача'ло 
г~_i:]%>

%<В%>о вре'мя _о='но, прiи'де i=и~съ въ назаре'тъ, и=дjь'же бjь` 
воспита'нъ: и= вни'де, по w=бы'чаю своему`, въ де'нь суббw'тный въ 
со'нмище, и= воста` чести`. И= да'ша _е=му` кни'гу и=са'iи 
пр\оро'ка: и= разгну'въ кни'гу, w=брjь'те мjь'сто, и=дjь'же бjь` 
напи'сано: дх~ъ гд\сень на мнjь`: _е=гw'же ра'ди пома'за мя` 
бл~говjьсти'ти ни'щымъ, посла' мя и=сцjьли'ти сокруш_е'нныя 
се'рдцемъ, проповjь'дати плjьн_е'ннымъ w\тпуще'нiе и= слjьпы^мъ 
прозрjь'нiе, w\тпусти'ти сокруш_е'нныя во w\тра'ду, проповjь'дати 
лjь'то гд\сне прiя'тно. И= согну'въ кни'гу, w\тда'въ слузjь`, 
сjь'де: и= всjь^мъ въ со'нмищи _о='чи бjь'ху зря'ще на'нь. И= 
нача'тъ гл~ати къ ни^мъ, jа='кw дне'сь сбы'стся писа'нiе сiе` во 
о_у='шiю ва'ш_ею. И= вси` свидjь'телствоваху _е=му`, и= дивля'хуся 
w= словесjь'хъ блг\дти, и=сходя'щихъ и=з\ъ о_у='стъ _е=гw`.

%<Ли'къ: С%>ла'ва тебjь` гд\си, сла'ва тебjь`.

%<А='бiе дiа'конъ глаго'летъ _е=ктенiю` сiю`:%>

%<Р%>це'мъ вси` w\т всея` души`, и= w\т всегw` помышле'нiя 
на'шегw рце'мъ.

%<Ли'къ: Г%>д\си поми'луй.

%<Г%>д\си вседержи'телю, бж~е _о=ц~ъ на'шихъ, мо'лимъ ти ся, 
о_у=слы'ши и= поми'луй.

%<П%>оми'луй на'съ бж~е, по вели'цjьй ми'лости твое'й, мо'лимъ 
ти ся, о_у=слы'ши и= поми'луй.

%<Ли'къ: Г%>д\си поми'луй, три'жды.

%<_Е=%>ще` мо'лимся w= вели'комъ господи'нjь и= _о=тцjь` на'шемъ 
ст~jь'йшемъ патрiа'рхjь а=ле_ксi'и, и= w= господи'нjь на'шемъ 
преwсвяще'ннjьйшемъ митрополi'тjь %<(и=ли` а=рхiепi'скопjь, и=ли` 
_е=пi'скопjь) [и='м\ркъ, _е=гw'же _о='бласть,]%> и= все'й во 
хр\стjь` бра'тiи на'шей.

%<_Е=%>ще` мо'лимся w= богохрани'мjьй странjь` на'шей, 
властjь'хъ и= во'инствjь _е=я`, да ти'хое и= безмо'лвное житiе` 
поживе'мъ во вся'комъ бл~гоче'стiи и= чт\сотjь`.

%<Б%>л~годаря'ще со стра'хомъ и= тре'петомъ, jа='кw раби` 
непотре'бнiи твоему` бл~гоутро'бiю, сп~се и= вл\дко на'шъ гд\си, w= 
твои'хъ бл~годjья'нiихъ, jа=`же и=злiя'лъ _е=си` и=з\ъ_оби'льнw на 
рабjь'хъ твои'хъ, и= припа'даемъ, и= славосло'вiе тебjь` jа='кw 
бг~у прино'симъ, и= о_у=миле'ннw вопiе'мъ: и=зба'ви w\т всjь'хъ 
бjь'дъ рабы^ твоя^, и= всегда` jа='кw мл\стивъ, и=спо'лни во 
бл~ги'хъ жела'нiе всjь'хъ на'съ, прилjь'жнw мо'лимся ти`, 
о_у=слы'ши и= поми'луй.

%<W=%> _е='же бл~гослови'ти вjьне'цъ наступа'емагw лjь'та 
бл~гостiю свое'ю, и= о_у=толи'ти въ на'съ вся^ вражды^, 
нестро_е'нiя, и= междоусw'бныя бра^ни, пода'ти же ми'ръ, тве'рдую 
и= нелицемjь'рную любо'вь, бл~гочи'нное же строе'нiе и= 
добродjь'тельное житiе`, мо'лимъ ти ся, всебл~гi'й гд\си, 
о_у=слы'ши и= поми'луй.

%<W=%> _е='же не помяну'ти безчи'сл_енная беззакw'нiя и= 
лука'вая на'ша дjья^нiя, въ мимоше'дшемъ лjь'тjь бы^вшая, и= не 
возда'ти на'мъ по дjьлw'мъ на'шымъ: но въ мл\сти и= щедро'тахъ 
помяну'ти на'съ мо'лимъ ти ся, мл\срдый гд\си, о_у=слы'ши и= 
поми'луй.

%<W=%> _е='же пода'ти дожди` бл~говре'менны, ра'нны же и= 
по'здны, ро'су плодоно'сну, вjь'тры мjь'рны и= бл~горастворе'нны, 
и= теплоту` со'лнечную возсiя'ти, мо'лимъ ти ся, всеще'дрый гд\си, 
о_у=слы'ши и= поми'луй.

%<W=%> _е='же помяну'ти цр~ковь ст~у'ю свою`, и= о_у=крjьпи'ти, 
о_у=тверди'ти же, разшири'ти, и= о_у=мири'ти ю=`, и= ненавjь'тну 
а='довыми враты`, и= всjь'ми навjь'ты ви'димыхъ и= неви'димыхъ 
врагw'въ непребори'му во вjь'ки соблюсти`, мо'лимъ ти ся, 
вседержа'вный вл\дко, о_у=слы'ши и= поми'луй.

%<W=%> _е='же и=скорени'ти и= о_у=гаси'ти все` бг~оху'льное 
безбw'жникъ нече'стiе, и= ца'рство и='хъ ско'рw разруши'ти, и= 
правовjь^рнымъ преда'ти, мо'лимъ ти ся, всеси'льный гд\си, 
о_у=слы'ши и= поми'луй.

%<W=%> _е='же и=зба'витися на'мъ въ сiе` гряду'щее лjь'то, и= во 
вся^ дни^ живота` на'шегw w\т гла'да, губи'тельства, тру'са, 
пото'па, гра'да, _о=гня`, меча`, наше'ствiя и=ноплеме'нныхъ, и= 
междоусо'бныя ра'ти, и= вся'кiя смертоно'сныя ра'ны, ско'рби же и= 
ну'жды, мо'лимъ ти ся, мл\срде гд\си, о_у=слы'ши и= поми'луй.

%<I=ере'й возгла'съ:%>

%<О_у=%>слы'ши ны`, бж~е, сп~си'телю на'шъ, о_у=пова'нiе всjь'хъ 
конце'въ земли` и= су'щихъ въ мо'ри дале'че, и= мл\стивъ, мл\стивъ 
бу'ди, вл\дко, w= грjьсjь'хъ на'шихъ, и= поми'луй ны`: мл\стивъ бо 
и= чл~вjьколю'бецъ бг~ъ _е=си`, и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw, и= во вjь'ки 
вjькw'въ.

%<Ли'къ: А=%>ми'нь.

%<Дiа'конъ: Г%>д\су помо'лимся.

%<Ли'къ: Г%>д\си поми'луй, три'жды.

%<В%>л\дко гд\си бж~е на'шъ, и=сто'чниче жи'зни и= безсме'ртiя, 
всея` тва'ри ви'димыя и= неви'димыя содjь'телю, времена` и= лjь^та 
во свое'й вла'сти положи'вый, и= о_у=правля'яй вся'ч_еская 
прему'дрымъ и= всебл~ги'мъ твои'мъ про'мысломъ! Бл~годари'мъ w= 
щедро'тахъ твои'хъ, jа=`же о_у=диви'лъ _е=си` на на'съ въ 
мимоше'дшее вре'мя житiя` на'шегw. Мо'лимъ тя`, всеще'дрый гд\си: 
бл~гослови` вjьне'цъ наступа'ющагw лjь'та твое'ю бл~гостiю. Спаси`, 
гд\си, и= поми'луй вели'каго господи'на и= _о=тца` на'шего 
а=ле_ксi'я, ст~jь'йшаго патрiа'рха моско'вскаго и= всея` руси`, и= 
господи'на на'шего преwсвяще'ннjьйшаго митрополi'та %<(и=ли` 
а=рхiепi'скопа, и=ли` _е=пi'скопа) [и='м\ркъ, _е=гw'же 
_о='бласть]%>. О_у=мно'жи дни^ житiя` и='хъ въ непоколеби'мjьмъ 
здра'вiи, и= во всjь'хъ добродjь'телехъ преуспjь'янiе и=`мъ да'руй. 
Пода'ждь свы'ше бл~га^я твоя^ и= всjь^мъ лю'демъ твои^мъ, здра'вiе 
же и= сп~се'нiе и= во все'мъ бл~го'е поспjьше'нiе. Цр~ковь твою` 
ст~у'ю, гра'дъ се'й и= вся^ гра'ды и= страны^ w\т вся'кагw sла'гw 
w=бстоя'нiя и=зба'ви, ми'ръ и= безмяте'жiе тjь^мъ да'руй: тебjь` 
безнача'льному _о=ц~у`, со _е=диноро'днымъ твои'мъ сн~омъ, 
всест~ы'мъ и= животворя'щимъ твои'мъ дх~омъ, въ _е=ди'номъ 
существjь` сла'вимому бг~у, всегда` бл~годаре'нiе приноси'ти, и= 
прест~о'е и='мя твое` воспjьва'ти да сподо'биши.

%<Возглаше'нiе:%>

%<С%>ла'ва тебjь` бг~у, бл~года'телю на'шему во вjь'ки вjькw'въ.

%<Ли'къ: А=%>ми'нь.

%<И= а='бiе пое'тъ славосло'вiе вели'кое, сi'_есть: С%>ла'ва въ 
вы'шнихъ бг~у: %<и=ли` вмjь'стw тогw`, пjь'снь свята'гw а=мвро'сiа, 
_е=п\скпа медiола'нскагw:%>

%<Т%>ебе` бг~а хва'лимъ, тебе` гд\са и=сповjь'дуемъ, тебе` 
превjь'чнаго _о=ц~а` вся` земля` велича'етъ: тебjь` вси` а='гг~ли, 
тебjь` нб~са` и= вся^ си^лы, тебjь` херувi'ми и= серафi'ми 
непреста'нными гла^сы взыва'ютъ: ст~ъ, ст~ъ, ст~ъ гд\сь бг~ъ 
саваw'fъ, пw'лны су'ть нб~са` и= земля` вели'чества сла'вы твоея`. 
Тебе` пресла'вный а=п\сльскiй ли'къ, тебе` пр\оро'ческое хвале'бное 
число`, тебе` хва'литъ пресвjь'тлое мч~ническое во'инство: тебе` по 
все'й вселе'ннjьй и=сповjь'дуетъ ст~а'я цр~ковь, _о=ц~а` 
непостижи'магw вели'чества, покланя'емаго твоего` и='стиннаго и= 
_е=диноро'днаго сн~а и= ст~а'го о_у=тjь'шителя дх~а. Ты`, цр~ю` 
сла'вы, хр\сте`, ты` _о=ц~а` пр\сносу'щный сн~ъ _е=си`: ты`, ко 
и=збавле'нiю прiе'мля человjь'ка, не возгнуша'лся _е=си` 
дв~и'ческагw чре'ва: ты`, w=долjь'въ сме'рти жа'ло, w\тве'рзлъ 
_е=си` вjь'рующымъ цр\ство нб\сное. Ты` w=десну'ю бг~а сjьди'ши во 
сла'вjь _о='ч~ей, судiя` прiити` вjь'ришися. Тебе` о_у=`бо 
про'симъ: помози` рабw'мъ твои^мъ, и=`хже чт\сно'ю кро'вiю 
и=скупи'лъ _е=си`: сподо'би со ст~ы'ми твои'ми въ вjь'чнjьй сла'вjь 
твое'й ца'рствовати. Сп~си` лю'ди твоя^, гд\си, и= блг\сви` 
достоя'нiе твое`: и=спра'ви я=` и= вознеси` и=`хъ во вjь'ки: во 
вся^ дни^ благослови'мъ тебе` и= восхва'лимъ и='мя твое` во вjь'къ 
и= во вjь'къ вjь'ка. Сподо'би гд\си, въ де'нь се'й без\ъ грjьха` 
сохрани'тися на'мъ: поми'луй на'съ, гд\си, поми'луй на'съ: бу'ди 
мл\сть твоя`, гд\си, на на'съ, jа='коже о_у=пова'хомъ на тя`. На 
тя`, гд\си, о_у=пова'хомъ, да не постыди'мся во вjь'ки, а=ми'нь.

%<По сконча'нiи же сегw`, дiа'конъ: П%>рему'дрость. %<I=ере'й: 
П%>рест~а'я бц\де, спаси` на'съ. %<Ли'къ: Ч%>естнjь'йшую херувi^мъ: 
%<I=ере'й: С%>ла'ва тебjь` хр\сте` бж~е, о_у=пова'нiе на'ше, сла'ва 
тебjь`. %<Ли'къ: С%>ла'ва, и= ны'нjь: %<Г%>д\си поми'луй, 
%<три'жды. Б%>л~гослови`. %<I=ере'й: Х%>р\сто'съ и='стинный бг~ъ 
на'шъ, моли'твами преч\стыя своея` мт~ре и= всjь'хъ ст~ы'хъ, 
поми'луетъ и= спасе'тъ на'съ, jа='кw бла'гъ и= чл~вjьколю'бецъ.

%<Дiа'конъ же возглаша'етъ:%>

%<В%>ели'кому господи'ну и= _о=тцу` на'шему ст~jь'йшему 
патрiа'рху моско'вскому и= всея` руси` а=ле_ксi'ю, и= господи'ну 
на'шему преwсвяще'ннjьйшему митрополi'ту %<(и=ли` а=рхiепi'скопу, 
и=ли` _е=пi'скопу) [и='м\ркъ, _е=гw'же _о='бласть,]%> пода'ждь, 
гд\си, бл~годе'нственное и= ми'рное житiе`, здра'вiе же и= 
сп~се'нiе, и= во все'мъ бл~го'е поспjьше'нiе, и= сохрани` и='хъ на 
мнw'гая лjь^та.

%<И= пое'тъ ли'къ: М%>нw'гая лjь^та, %<три'жды.%>