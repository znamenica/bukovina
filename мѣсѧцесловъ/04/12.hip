<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 95)

%<Мjь'сяца тогw'же въ в~_i-й де'нь.%>

%<Прп\дбнагw _о=ц~а` на'шегw и= и=сповjь'дника васi'лiа, 
_е=п\скпа парi'йскагw.%>

%<На Гд\си, воззва'хъ, стiхи^ры гла'съ и~. Подо'бенъ: 
_W%> пресла'внагw чудесе`!

%<С%>ъ похвала'ми па'мять твоя` * сотворя'ется свjь'тлw, 
* ст~и'телю васi'лiе, * и= ра'дости наполня'етъ * 
правосла^вныя собо'ры, * jа='кw пра'вду возлю'бльшагw, * и= 
цjьлому'дрiя чистоту`, и= кро'тость, * и= ти'хость всегда` 
и=зря'днw * поче'тша и= соверше'ннw.

%<П%>а'vлу бж\ственному подо'бяся * во и=згна'нiихъ 
терпjьли'внw, * ст~и'телю васi'лiе, * жи'знь сконча'лъ 
_е=си` * въ ну'ждахъ и= ско'рбехъ, * неwску'днw 
о_у=тjьсня'емь, * и= прехожд_е'нiя при'снw творя`, ны'нjь же 
безпеча'льное и= неизмjь'нное * w\т бг~а w=брjь'лъ _е=си` 
селе'нiе и= наслажде'нiе.

%<Jа='%>кw ст~и'тель бг~опрiя'тенъ * мы'сленнагw 
селе'нiя * назира'еши незаходи^мая, * и= премi^рная зрjь'ти 
сподо'бился _е=си`, * w=дjь'янъ въ преподо'бiе, * пра'вдою 
w=бложе'нъ, * и= благолjь'пiя красоту` разу'мныхъ * лице'мъ 
къ лицу` * зри'ши, пребога'те. (с. 96)

%<Сла'ва, и= ны'нjь, бг~оро'диченъ:%>

%<С%>паси' мя, вл\дчце преч\стая, jа='же сп~са хр\ста` 
неизрече'ннw ро'ждшая: * тя' бо _е=ди'ну стяжа'хъ 
предста'тельницу, * и= неwбори'мую стjь'ну, * и= покро'въ, 
и= ра'дованiе, * и= души` моея` бж\ственное о_у=тjьше'нiе, * 
ты` о_у=`бо мя` и=зба'ви неусыпа'ющагw че'рвiя, * и= _о=гня` 
вjь'чнующагw, * мт~и хр\ста` бг~а.

%<Кр\стобг~оро'диченъ:%>

%<Ч%>то` зри'мое видjь'нiе, * _е='же мои'ма _о=чи'ма * 
ви'дится, _w вл\дко; * содержа'й всю` тва'рь * на дре'во 
воздви'женъ бы'въ, * и= о_у=мира'еши всjь^мъ дая'й жи'знь; * 
бц\да пла'чущися гл~го'лаше, * _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.

%<Канw'нъ.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ, jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<Н%>есказа'нный свjь'тъ тебjь` и= трисiя'ненъ, въ 
неподви'жимjьмъ цр\ствiи нб\снjьмъ возсiя`, _о='ч~е, и= 
пра'ведныхъ весе'лiе досто'йнw тя` прiя'тъ.

%<W\т%>верзо'шася врата` тебjь` _е=д_е'мская, и= къ 
ст~и'тел_емъ приложи'лся _е=си` ст~и'тель, и= перворо'дныхъ 
цр~кви сочета'лся, достосла'вне.

%<З%>ако'ннw пострада'въ, и= чи'сто свяще'нство до 
конца` соблю'дъ, съ нб\сными ликова'ти сщ~е'нники 
сподо'бился _е=си`.

%<Бг~оро'диченъ:%>

%<П%>ло'ти по v=поста'си соедини'вся, и='же w\т теб_е` 
прiя'тiемъ, всjь'хъ зижди'тель про'йде несказа'ннw, 
бг~ома'ти, и= человjь'кwмъ прибли'житися благоизво'ли.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й. (с. 97)

%<Д%>осточу'дная и= пресла'вная па'мять твоя` ра'достнw 
правосла'вныхъ о_у=веселя'етъ собо'ры.

%<_О='%>блакъ тjьлесе` совле'къ, преподо'бне, и= 
сою'зwвъ разрjьши'вся, къ бг~у прибли'жился _е=си`.

%<К%>ончи'ну блаже'нную и= наслажде'нiе, прп\дбне, 
и=збра'нныхъ, jа='кw и=збра'ненъ, досто'йнw прiя'лъ _е=си`.

%<Бг~оро'диченъ:%>

%<И=%>мjь'я тя` помо'щницу, не постыжду'ся, преч\стая 
мт~и бж~iя: и=мjь'я тя` предста'тельницу, вра^гъ мои'хъ 
и=зба'влюся.

%<Сjьда'ленъ, гла'съ г~. Подо'бенъ: Б%>ж\ственныя 
вjь'ры:

%<В%>ели'кое со'лнце вселе'ннjьй возсiя'лъ _е=си` 
добродjь'тельми твои'ми, сiя'ньми и= чуде'съ свjьтлостьми` 
просвjьти'лъ _е=си` вjь'рныхъ составл_е'нiя, и= потреби'лъ 
_е=си` страсте'й w=мраче'нiе: _о='ч~е васi'лiе, хр\ста` бг~а 
моли`, дарова'ти на'мъ ве'лiю ми'лость.

%<Сла'ва, и= ны'нjь, бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на 
преч\стая мт~и дв~о, чистото'ю а='гг~лы превозше'дшая, па'че 
всjь'хъ мене` пе'рсть бы'вша, w=скверне'на плотски'ми 
прегрjьше'ньми, w=чи'сти моли'твъ твои'хъ бж\ственными 
вода'ми, подаю'щи, ч\стая, ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~о мт~и, 
на кр\стjь` зря'щи повjь'шена и=зъ нея` безъ болjь'зни 
прозя'бшаго, мт~рски подо'бнw рыда'ющи, вопiя'ше: о_у=вы` 
мнjь`, ча'до мое`. ка'кw стра'ждеши во'лею, хотя` и=зба'вити 
w\т страсте'й безче'стiя человjь'ка;

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

%<М%>оли^твы творя` къ бг~у, вознесе'нную мы'сль 
низложи'лъ _е=си` sлому'дренныя _е='реси, и= цр~ковь, 
_о='ч~е, возвесели'лъ _е=си`.

%<В%>ъ ски'нiяхъ нб\сныхъ тя` подвигополо'жникъ, 
_о='ч~е, всели`, и= неwсла'бное твое` противле'нiе къ 
противобо'рц_емъ прiе'мь. (с. 98)

%<П%>реда'нiй ра'ди храни'мыхъ цр~кве бж~iя, w\тгна^нiя 
претерпjь'лъ _е=си`, побjь^ды прiе'мля сконча'лся _е=си`.

%<Бг~оро'диченъ:%>

%<Б%>г~а, _е=го'же родила` _е=си`, ч\стая дв~о, сего` 
моли`, рабw'мъ твои^мъ дарова'ти согрjьше'нiй проще'нiе.

%<Пjь'снь _е~. I=рмо'съ:%>

%<О_у='%>тренююще вопiе'мъ ти`, гд\си, спаси' ны: ты' бо 
_е=си` бг~ъ на'шъ, ра'звjь теб_е` и=но'гw не вjь'мы.

%<Б%>ж\ственная все'льшися бл~года'ть въ тя`, бг~оно'се, 
па'стыря вjь'рнjьйша цр~кве тя` показа`.

%<О_у=%>мертви'въ пло'ти твоея` мудрова'нiе и= стра^сти, 
жи'зни ду'ху послjь'довалъ _е=си`, сла'вне.

%<Ц%>jьлому'дреннw и= пра'веднw житiе` твое` соверши'въ, 
бг~ому'дре, прiя'лъ _е=си` добродjь'телей воздая'нiе.

%<Бг~оро'диченъ:%>

%<С%>у'щи прест~ы'й хра'мъ, безстра'стiя и=сто'чника 
родила` _е=си`, дв~о мт~и всенепоро'чная.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, и= 
и=зъ глубины` sw'лъ возведи`, молю'ся: къ тебjь' бо 
возопи'хъ, и= о_у=слы'ши мя`, бж~е спасе'нiя моегw`.

%<П%>росвjьща'емь красото'ю нб\сныхъ сiя'нiй, престо'лъ, 
и='же на земли`, w=ста'вилъ _е=си`, прп\дбне: и= наслjь'дiе 
нетлjь'нно въ земли` кро'ткихъ, jа='кw кротча'йшiй, 
воспрiя'лъ _е=си`.

%<П%>ре'лести смjья'ся ху'льныхъ _е=ретi^къ, 
бж\ственному и= благоче'стному правосла'вныхъ ра'зуму, 
преусе'рднw научи'лъ _е=си` i=кw'ну чествова'ти сп~сову, 
досточу'дне.

%<Ж%>ела'нiе твое` къ бг~у и=спо'лнися, пресла'вне, 
преста'вися бо къ нему` бж\ственнw ра'дуяся: и= ны'нjь 
свjь'тлwсти ст~ы'хъ, _о='ч~е, зри'ши и= красwты`.

%<Бг~оро'диченъ:%>

%<М%>е'ртвости и= тли` и=зба'вися человjь'чество: 
_е=стество'мъ бо жизнотво'рца безсjь'меннw родила` _е=си`, 
дв~о всенепоро'чная, на благодjья'нiе восхваля'ющихъ тя` 
вjь'рнw. (с. 99)

%<Конда'къ, гла'съ в~. Подо'бенъ: В%>ъ вы'шнихъ и=щя`:

%<В%>ы'шнягw свjь'томъ w=зари'вся, бл~же'нне, 
просвjьща'еши вся^, и=`же любо'вiю честву'ющыя твое`, 
_о='ч~е, честно'е страда'нiе, васi'лiе священнострада'льне: 
моли` хр\ста` бг~а непреста'ннw w= всjь'хъ на'съ.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<_W%> несказа'ннагw весе'лiя, _е=гw'же сподо'бился 
_е=си`, всеблаже'нне, прiя'ти, въ невеще'ственнjьмъ свjь'тjь 
живы'й, и= поя`: бл~гослове'нъ _е=си`, гд\си бж~е, во 
вjь'ки.

%<В%>jьнце'мъ бж\ственнагw благолjь'пiя, всебл~же'нне, 
краснw` о_у=добря'емь, лику'еши, вопiя` съ вы'шними 
вw'инствы: бл~гослове'нъ _е=си`, гд\си бж~е, во вjь'ки.

%<Т%>аи'нникъ сы'й тр\оцы, та'йнамъ служи'тель нб\снымъ, 
вл\дку на'мъ ми'лостива сотвори`, вопiю'щымъ: бл~гослове'нъ 
бг~ъ _о=т_е'цъ на'шихъ.

%<Бг~оро'диченъ:%>

%<_Е='%>vы дре'внюю кля'тву преложи'ла _е=си`, ч\стая, 
на бл~гослове'нiе, сн~а бж~iя ро'ждши: _е=му'же вси`, 
бл~гослове'нъ _е=си`, зове'мъ, во вjь'ки вся^.

%<Пjь'снь и~. I=рмо'съ:%>

%<П%>обjьди'тели мучи'теля и= пла'мене, благода'тiю 
твое'ю бы'вше, за'повjьдемъ твои^мъ sjьлw` прилjьжа'ще, 
_о='троцы вопiя'ху: бл~гослови'те, вся^ дjьла` гд\сня, 
гд\са.

%<С%>ко'рбныхъ житiя`, и= лю'тагw слiя'нiя и=зба'вленъ, 
ра'дость, всебл~же'нне, и= весе'лiе, _е='же па'че сло'ва, 
прiя'лъ _е=си`, поя`: бл~гослови'те, вся^ дjьла`, гд\са, и= 
превозноси'те _е=го` во вjь'ки.

%<Д%>ухо'вными о_у=ч_е'нiи те'плjь противля'яся, 
я=зыковр_е'дiя ху'льникwвъ, _о='ч~е, о_у=до'бнjь разрjьши'лъ 
_е=си`, священнотаи'нниче: бл~гослови'те, поя`, вся^ дjьла`, 
гд\са, и= превозноси'те _е=го` во вjь'ки.

%<Jа='%>кw красно` мjь'сто, въ не'же всели'лся _е=си`, 
(с. 100) священноявле'нне: jа='кw красно`, _о='ч~е, 
селе'нiе, и=дjь'же пребыва'еши, поя`: бл~гослови'те, вся^ 
дjьла`, гд\са, и= превозноси'те _е=го` во вjь'ки.

%<Бг~оро'диченъ:%>

%<П%>редста'тельницу вси` вjь'рнiи стяжа'хомъ тя`, 
преч\стая, и= твои'ми моли'твами лю'тыхъ и=зба'вльшеся, 
хр\сту` вопiе'мъ: бл~гослови'те, вся^ дjьла`, гд\са, и= 
превозноси'те _е=го` во вjь'ки.

%<Пjь'снь f~. I=рмо'съ:%>

%<В%>ои'стину бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли'ки тя` велича'юще.

%<С%>вя'то твое` житiе`, _о='ч~е, препроводи'лъ _е=си`, 
и= бг~у о_у=годи'въ дjь'лы твои'ми, нб\сное цр\ство прiя'лъ 
_е=си`, му'дре.

%<Т%>ече'нiе сконча'въ, вjь'ру же соблю'дъ, и= по'двигъ 
соверши'въ, васi'лiе, пра'вды прiя'лъ _е=си` ра'дуяся 
вjьне'цъ.

%<З%>ва'нiе, пребл~же'нне, получи'лъ _е=си` бж\ственное, 
и= соверше'нное жела'нiй и=сполне'нiе: ны'нjь о_у='бw моля` 
не преста'й w= ста'дjь твое'мъ.

%<Бг~оро'диченъ:%>

%<Т%>о'ка сле'зъ мои'хъ не w\тврати'ся, jа='же w\т 
вся'кагw лица` вся'ку сле'зу w\те'мшаго, дв~о, хр\ста` 
ро'ждшая.


