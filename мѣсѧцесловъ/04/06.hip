<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 57)

%<Мjь'сяца тогw'же въ s~-й де'нь.%>

%<И='же во ст~ы'хъ, _о=ц~а` на'шегw _е=vтv"хi'а, 
а=рхiепi'скопа кwнстантiнопо'льскагw.%>

%<Стiхи^ры, гла'съ в~. Подо'бенъ: _Е=%>гда` w\т дре'ва:

%<С%>та'ду и= _о=вца'мъ хр\стw'вымъ слов_е'снымъ, 
_е=vтv"хi'е блаже'нне, тебе` жре'бiй подаде`, побо'рника 
непобjьди'ма цр~ковь (с. 58) бж~iя, sлочести'ваго w\тгоня'ща 
нестw'рiа w\т сея`, пресла'вную бж~iю мт~рь ч\стую, всу'е 
поху'лившаго, сiю` глаго'люща пои'стиннjь не бы'ти бц\ду: 
_е=го'же w\три'нулъ _е=си`.

%<Н%>а травjь` вjь'ры пра'выя, и= на водjь` и='стинныя 
му'дрости живы'я, и= sла'цjь кра'снjь пребы'ти твоему` 
ста'ду му'дрjь наста'вилъ _е=си`, въ па'жить 
бг~онасажде'нну, пи'щу нетлjь'нiя, неw\тпа'дающую и= 
неwскудjь'ющу, о_у=ста` и=знося^ща бж\ств_енныя глаго'лы 
жи'зни вjь'чныя, и= неразори'мо о_у=мышле'нiе.

%<К%>оре'нiе и= те'рнiе посjька'я о_у=чи'тельнымъ 
твои'мъ серпо'мъ, _е=ретi'ч_еская словеса` ра'ломъ твои'мъ, 
сердца` посjька'лъ _е=си` ме'рзwстная, и= сjь'ялъ _е=си` 
бж\ственныхъ повелjь'нiй твое` и=справле'нiе и= правоту`: и= 
сiя^ плодонw'сна показа'въ, и='маши тала'нтъ тво'й сугу'бъ, 
и= сего` прино'сиши вл\дцjь твоему`.

%<Сла'ва, и= ны'нjь, бг~оро'диченъ, подо'бенъ то'йже:%>

%<И=%>на'гw держа'внагw прибjь'жища и= крjь'пости 
столпа`, и= стjьны` неwбори'мыя, вои'стинну не стяжа'хомъ, 
ра'звjь теб_е`, преч\стая. къ тебjь` прибjьга'емъ, и= тебjь` 
вопiе'мъ: вл\дчце, помози`, да не поги'бнемъ, покажи` твою` 
благода'ть на ны` и= крjь'пости сла'ву, и= милосе'рдiя 
твоегw` вели'чество.

%<Кр\стобг~оро'диченъ:%>

%<Д%>ре'ву кр\стному тя`, i=и~се, пригвожде'на зря'щи 
неискусобра'чная, пла'чущи гл~го'лаше: ча'до сла'дкое, 
почто` w=ста'вилъ _е=си` мене` ро'ждшую тя` _е=ди'ну, 
свjь'те непристу'пный пребезнача'льнагw _о=ц~а`; потщи'ся и= 
просла'вися, jа='кw да сла'ву получа'тъ бж\ственную, 
бж\ств_енныя стр\сти твоя^ сла'вящiи.

%<Тропа'рь, гла'съ д~:%>

%<П%>ра'вило вjь'ры и= _о='бразъ кро'тости, воздержа'нiя 
о_у=чи'теля, jа=ви' тя ста'ду твоему`, jа='же веще'й 
и='стина: сегw` (с. 59) ра'ди стяжа'лъ _е=си` смире'нiемъ 
высw'кая, нището'ю бога^тая, _о='ч~е _е=vтv"хi'е, моли` 
хр\ста` бг~а спасти'ся душа'мъ на'шымъ.

%<Канw'нъ, _е=гw'же краегране'сiе:%>

%<Ч%>удодjь'тельному _е=vтv"хi'ю о_у=дивля'юся. 
%<Творе'нiе fеофа'ново.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху, пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

%<Д%>обродjь'тельми бл~гополу'чествовавъ, и= просвjь'щся 
свjьтолу'чными сiя'ньми дарw'въ бж~iихъ, sлополуче'нiя 
и=зба'ви мя` страсте'й моли'твами твои'ми, му'дре, jа='кw да 
воспою' тя.

%<Н%>ебосажде'нна розга` во дво'рjьхъ бж~iихъ, прозя'блъ 
_е=си` гобзова^нныя плоды` добродjь'тельныхъ дjья'нiй, 
вку'пjь и= чуде'съ пои'стиннjь, бл~же'нне _е=vтv"хi'е.

%<О_у='%>мъ вл\дку сотвори'въ, страсте'й томи'тельство, 
преподо'бне, о_у=держа'лъ _е=си`: тjь'мже безстра'стiя 
кри'лы возвы'сився, къ са'мымъ бж~iимъ приве'лся _е=си` 
селе'нi_емъ.

%<Бг~оро'диченъ:%>

%<Т%>воего` прiе'мши содjь'теля, jа='кw са'мъ восхотjь`, 
и=зъ безсjь'меннагw твоегw` чре'ва, па'че о_у=ма` 
воплоща'ема, ч\стая, тва'рей вои'стинну jа=ви'лася _е=си` 
вл\дчца.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

%<С%>т~а'гw дх~а бы'лъ _е=си` хра'мъ, бг~оно'се, тебе` 
сама'гw w=чи'стивъ w\т тимjь'нiя страсте'й прилjьжа'нiемъ 
мно'гимъ, ст~и'телю сла'вне _е=vтv"хi'е.

%<С%>н~ъ дне` прича'стiемъ свjь'тлости невеще'ственныя 
показа'лся _е=си`, и= свjь'томъ врачева'нiй нело'жныхъ мглу` 
страсте'й w\тго'ниши вре'да, всеприснопа'мятне. (с. 60)

%<С%>осца^ сса'въ и=здjь'тска воздержа'нiя, въ мjь'ру 
моли'твами непреста'нными во'зраста хр\сто'ва дости'глъ 
_е=си` вои'стинну, ст~и'телю сла'вне _е=vтv"хi'е.

%<Бг~оро'диченъ:%>

%<Б%>ж\ственнагw рождества` твоегw`, ч\стая, вся'кiй 
_е=стества` чи'нъ превосхо'дитъ чу'до: бг~а бо 
преесте'ственнjь зачала` _е=си` во чре'вjь, и= ро'ждши, 
пребыва'еши приснодв~а.

%<Сjьда'ленъ, гла'съ г~. Подо'бенъ: Б%>ж\ственныя 
вjь'ры:

%<Б%>ж\ственною си'лою w=дjь'явся, w=бнажи'лъ _е=си` 
крjь'пость льсти'вагw, чудодjь'йствуя, бг~оно'се, 
и=зря^дная. w\тгна'нъ же непра'веднw ста'да твоегw`, па'ки 
возврати'лся _е=си` въ не`, прославля'емь, _о='ч~е 
преподо'бне: хр\ста` бг~а моли`, дарова'ти на'мъ ве'лiю 
ми'лость.

%<Сла'ва, и= ны'нjь, бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на 
преч\стая мт~и дв~о, чистото'ю а='гг~лы превозше'дшая, па'че 
всjь'хъ мене` пе'рсть бы'вша, w=скверне'на плотски'ми 
прегрjьше'ньми, w=чи'сти моли'твъ твои'хъ бж\ственными 
вода'ми, подаю'щи, ч\стая, ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~а мт~и, 
на кр\стjь` зря'щи повjь'шена и=зъ нея` безъ болjь'зни 
прозя'бшаго, мт~рски подо'бнw рыда'ющи, вопiя'ше: о_у=вы` 
мнjь`, ча'до мое`. ка'кw стра'ждеши во'лею, хотя` и=зба'вити 
w\т страсте'й безче'стiя человjь'ка;

%<Пjь'снь д~. I=рмо'съ:%>

%<Х%>р\сто'съ моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи, w\т смы'сла чи'ста, 
w= гд\сjь пра'зднующи.

%<З%>аре'ю, всему'дре, бж\ственныя бл~года'ти 
w=сiява'емь, вся'кое _е=ретi'ческое мнjь'нiе w=мрачи'лъ 
_е=си`, и= о_у=ясни'лъ _е=си` люде'й правосла'вныхъ собо'ры.

%<Н%>е стужи'лъ _е=си` за вjь'ру гон_е'нiя терпя`: и='бо 
того` и=мjь'лъ _е=си` спобора'юща тебjь` гони'маго хр\ста`, 
ст~и'телю всече'стне. (с. 61)

%<В%>озвы'сивъ, поста'ви на ка'мени хр\сто'съ своея` 
и='стины, твоея` души`, блаже'нне, стwпы`, и= запя'тъ 
врагw'въ вознес_е'нная мудрова^нiя.

%<Бг~оро'диченъ:%>

%<Jа='%>кw вои'стинну невjьща^нна, и= непости^жна 
твоегw` бг~олjь'пнагw, бц\де, су'ть рождества`, су'щымъ на 
земли` и= на нб~си`, приснодв~о, та^инства.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iи, и='стиннаго бг~а, w\т мра'ка грjьхо'внагw взыва'юща.

%<Д%>о'блественнjь терпя` разлуче'нiе вруче'ннагw ти` 
ста'да, _о='ч~е, непра'веднw и=згна'нъ бы'лъ _е=си`: а='бiе 
же къ сему` па'ки тече'ши ра'достнw, вельми` w\т всjь'хъ 
восхваля'емый.

%<Н%>е въ гада'нiихъ зри'ши сла'ву, ю='же возжела'лъ 
_е=си` бж~iю w\т младе'нства, бл~же'нне _е=vтv"хi'е: лице'мъ 
же па'че ны'нjь къ лицу` разрjь'шшымся зерца'лwмъ 
плотски^мъ, _о='ч~е на'шъ.

%<В%>о'дъ бж\ственныхъ твоя` душа`, _о='ч~е, 
и=спо'лншися, рjь'ки цр~кви вои'стинну и=сточи` о_у=че'нiй, 
му'дре _е=vтv"хi'е, и= сея` напая'еши, бл~же'нне, бразды^.

%<Бг~оро'диченъ:%>

%<И=`%>же бц\ду тя` w\т души`, вл\дчце мi'ра бл~га'я, 
и=сповjь'дающыя спаса'й: тя' бо предста'тельство 
непобори'мое стяжа'хомъ, су'щую бг~ороди'тельницу.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многомл\стиве.

%<В%>ъ тебjь` всели'ся тр\оца, jа='кw въ чи'стомъ w\т 
страсте'й слiя'нiя, и= дарова'нiй и=спо'лни вои'стинну, 
бг~ому'дре _е=vтv"хi'е, и='миже вся'къ неду'гъ w\тго'ниши 
при'снw.

%<В%>озвы'сился _е=си`, стяжа'въ въ се'рдцы твое'мъ 
нело'жнjь высокотво'рное смире'нiе: и= де'мwнскiя вся^ 
кw'зни до конца` смири'лъ _е=си`, ст~и'телю гд\сень 
пресла'вне. (с. 62)

%<Ж%>ите'йское мо'ре безво'лненнjь преше'дъ, къ 
приста'нищ_емъ дости'глъ _е=си` цр\ствiя, _о='ч~е, нб\снагw, 
бг~у бре'мя души` спа'слъ _е=си`, досточу'дне.

%<Бг~оро'диченъ:%>

%<П%>реч\стая вл\дчце, ро'ждшая человjь'кwмъ ко'рмчiю и= 
гд\са, страсте'й мои'хъ нестоя'нное и= лю'тое о_у=толи` 
смуще'нiе, и= тишину` пода'ждь се'рдцу моему`.

%<Конда'къ, гла'съ и~:%>

%<Б%>ж\ственнаго вjь'рнw _е=vтv"хi'а вси` пою'ще, 
лю'дiе, любо'вiю да о_у=блажи'мъ, jа='кw па'стыря вели'ка и= 
служи'теля, и= о_у=чи'теля прему'дра, и= прогони'теля 
_е=ресе'й: мо'литъ бо гд\са w= всjь'хъ на'съ.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ 
прп\дбнымъ _о=трокw'мъ, халд_е'и же w=паля'ющее велjь'нiе 
бж~iе, мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

%<С%>нjьгови'дну, _о='ч~е, ду'шу стяжа'въ, 
добродjь'телей бjь'лостiю, о_у=подо'бился _е=си` а='гг~лwмъ. 
тjь'мже съ ни'ми лику'еши, ра'дуяся вопiе'ши: бл~гослове'нъ 
_е=си`, бж~е _о=т_е'цъ на'шихъ.

%<Ж%>е'ртву jа='кw непоро'чну прине'слъ _е=си' тя 
сама'го w\т младе'нства, прп\дбне, вл\дцjь твоему`, сласте'й 
о_у=мерщвле'нiемъ jа='кw вои'стинну. тjь'мже ра'дуяся 
вопiе'ши: бл~гослове'нъ _е=си`, бж~е _о=т_е'цъ на'шихъ.

%<Т%>о'ки твои'хъ сле'зъ, _о='ч~е, о_у=гаси'ша 
_о='гненное пале'нiе плотски'хъ сласте'й, и= бы'ша 
и=сцjьле'нiй роса`, вjь'рнw зову'щымъ всегда` хр\сту`: 
бл~гослове'нъ _е=си`, бж~е _о=т_е'цъ на'шихъ.

%<Бг~оро'диченъ:%>

%<Т%>я`, всенепоро'чная и= мт~и приснодв~о, позна'хомъ 
спасе'нiе человjь'цы: и='бо въ нjь'дрjьхъ _о=ц~а` 
неразлу'чный сн~ъ и=зъ теб_е` воплоти'ся. тjь'мже 
бл~гослове'нна _е=си` въ ро'ды родw'въ.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и= 
пра'веднагw (с. 63) же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

%<Д%>рема'нiе о_у=ны'нiя w\ттря'съ добродjь'телей 
попече'нiемъ, _о='ч~е, бдjь'лъ _е=си`, до'ндеже бг~а 
i=а'кwвля jа=ви'лся _е=си` селе'нiе: _е=го'же превозно'симъ 
во вся^ вjь'ки.

%<Щ%>ито'мъ бл~гоче'стiя защища'яся, и= jа='кw 
_о=боюдо_о'стръ ме'чь воспрiи'мъ повелjь'нiе честно'е, 
тве'рдw вся^ ссjь'клъ _е=си` _е=ретi'ч_ескiя полки`, 
бг~ому'дре.

%<Б%>езкрw'вныя ж_е'ртвы бг~у прине'слъ _е=си` 
смире'нiемъ се'рдца, _о='ч~е _е=vтv"хi'е, же'ртвуя теб_е` 
ра'ди пожре'нному, jа='кw _о=вча'ти: _е=го'же превозно'симъ 
во вся^ вjь'ки.

%<Тр\оченъ:%>

%<_Е=%>ди'но _е=стество` тр\оцы, неисче'тную си'лу 
превозше'дшую времена` вся^, и= _е=стества` по'мыслъ, 
при'снw правосла'внw проповjь'даемъ и= превозно'симъ во вся^ 
вjь'ки.

%<Бг~оро'диченъ:%>

%<В%>ъ рж\ствjь` и=збjьжа'ла _е=си` болjь'зни, ч\стая, 
и= ро'ждши, дв~а па'ки пребыла` _е=си`: вся^ бо твори'тъ 
i=и~съ бг~ъ и= чл~вjь'къ, _е=го'же превозно'симъ во вся^ 
вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно: 
_е=го'же велича'юще, съ нб\сными вw'и тя` о_у=блажа'емъ.

%<М%>а'лыми велича^йшая стяжа'въ, и= тлjь'нными 
нетлjь^нная до'брjь и=скупи'въ, цр\ство недви'жимое прiя'лъ 
_е=си`, немимоходя'щую сла'ву получи'лъ _е=си`, 
добродjь'телей твои'хъ добро'тами о_у=краша'емь.

%<Ч%>и'сто житiе` твое` соверши'лъ _е=си`, и= ч\стыя 
дв~ы служи'тель jа=ви'лся _е=си`, _е=vтv"хi'е, i=ера'рхъ 
бж~iй и='стиннjьйшiй, сто'лпъ правосла'вiя, тве'рдь вjь'ры, 
стjьна` люде'й и=збра'нныхъ, бг~обл~же'нне. (с. 64)

%<П%>лотско'е мудрова'нiе повину'лъ _е=си` по'мыслу, и= 
безпло'тенъ jа='коже во пло'ти на земли` пожи'лъ _е=си`, 
_е=vтv"хi'е: тjь'мже со безпло'тными бж\ственными си'лами 
вл\дцjь всjь'хъ и= бг~у ра'дуяся предстои'ши.

%<Jа='%>кw а='гг~лwмъ ны'нjь купножи'тель, патрiа'рхwмъ, 
му'ченикwмъ и= прп\дбнымъ равносе'льникъ, съ ни'ми моли'ся 
гд\севи, рjьше'нiе грjьхw'въ всjь^мъ дарова'ти, свяще'нную 
твою` на земли` па'мять творя'щымъ, му'дре.

%<Бг~оро'диченъ:%>

%<С%>н~а безлjь'тнw w\т _о=ц~а` возсiя'вшаго, ты` во 
чре'вjь несказа'ннw заче'нши, родила` _е=си`, бг~омт~и 
ч\стая, дв~о нескве'рная, моли`, прест~а'я, w= рабjь'хъ 
твои'хъ, того` jа='кw чл~вjьколю'бца бг~а, спасти` ро'дъ 
на'шъ.


