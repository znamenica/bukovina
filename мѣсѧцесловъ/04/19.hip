<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 163)

%<Мjь'сяца тогw'же въ f~_i-й де'нь.%>

%<Прп\дбнагw _о=ц~а` на'шегw i=wа'нна ветхопеще'рника.%>

%<На Г%>д\си, воззва'хъ, %<стiхи^ры, гла'съ _е~. 
Подо'бенъ: П%>рп\дбне _о='ч~е:

%<П%>рп\дбне _о='ч~е i=wа'нне досточу'дне, о_у=язви'вся 
бж\ственнымъ жела'нiемъ, теб_е` ра'ди на земли` во'лею 
стра'нствовавшагw, и= w\т дв~ы въ пло'ть w=бле'кшася хр\ста` 
бг~а, въ чу'жду страну`, _о='ч~е, дости'глъ _е=си`, всjь'хъ 
сла'дкихъ мi'ра, му'дре, w\тчужди'лъ _е=си` до конца` себе`, 
пребл~же'нне, стра'ненъ пожи'лъ _е=си`, добродjь'т_ели 
стяжа'въ: стоя'нiе всено'щное, поуче'нiе сме'ртное, и= 
w=бузда'лъ _е=си` стра^сти воздержа'нiемъ твои'мъ, 
ревни'тель jа='влься пре'жде теб_е` пости'вшымся, съ ни'миже 
и= просла'вился _е=си`.

%<П%>рп\дбне _о='ч~е i=wа'нне пресла'вне, о_у=чи'вся въ 
ста'дjь бж~е'ственнагw харiтw'на, поче'рплъ _е=си` jа='кw 
гу'ба и= налiя`, сегw` бж\ственному поревнова'въ пути`, и= 
въ безмо'лвiи житiе` и=зжи'въ, сподо'бился _е=си` честна'гw 
священнодjь'йства, бы'въ досто'инъ жре'цъ, закала'я jа='кw 
непоро'ченъ а='гнецъ всегда`, и= w=чища'емь бж\ственными 
заря'ми, и= просвjьща'яся о_у=мо'мъ, и= мы'слiю возне'слся 
_е=си` въ видjь^нiя та^йная, ко и=зря'дному бл~же'нству.

%<П%>рп\дбне _о='ч~е i=wа'нне пребл~же'нне, си'лою 
тр\оческою о_у=крjьпля'емь, _е=ретi'ческагw вре'да 
w\тбjь'глъ _е=си` всегw`, (с. 164) прилjьпи'лся _е=си` 
су'щему, му'дре, видjь'нiемъ и= дjья'нiемъ бж~е'ственнымъ, 
и= дости'глъ _е=си` всjь'хъ жела'емыхъ къ кра'йнjьй, 
бл~же'нне, бж\ственнjьй сла'вjь, вои'стинну получи'лъ _е=си` 
досто'йнw по кончи'нjь, и= ра'дуешися со а='гг~льскими 
ли'ки, соwблиста'яся и= бг~у предстоя`. тjь'мже помяни` 
творя'щихъ твою` па'мять досто'йнw, досточу'дне.

%<Сла'ва, и= ны'нjь, бг~оро'диченъ:%>

%<К%>ому` о_у=подо'билася _е=си`, душе`, о_у=спjьва'ющи 
въ го'ршихъ всегда`, и= прилага'ющи безу'мнw твои^мъ 
jа='звамъ стру'пы мно'жайшыя, jа='кw всетjьле'снjьй бы'ти 
jа='звjь, не помышля'ющи, jа='кw судiя` приближа'ется, 
_е=му'же предста'неши воспрiя'ти по дjья'нi_емъ вины^ и= 
томл_е'нiя; но w=бра'щшися, припади` къ дв~jь, зову'щи: 
вл\дчце, вл\дчце, не пре'зри мя`, прогнjь'вавшаго бг~а 
бл~гоми'лостиваго, и=зъ теб_е` на спасе'нiе человjь'кwмъ 
ро'ждшагося и= распе'ншагося пло'тiю.

%<Кр\стобг~оро'диченъ:%>

%<_Е=%>гда` гро'здъ ненасажде'нъ су'щъ, jа='кw лоза` 
w\трасти'ла _е=си`, о_у=зрjь'вши на дре'вjь повjь'шена, 
прободе'на же копiе'мъ въ бж\ств_енная ре'бра, что` сiе`, 
гл~го'лаше, сн~е и= бж~е мо'й; ка'кw, и='же неду'ги вся^ и= 
стра^сти и=сцjьля'яй, стр\сти терпи'ши, безстра'стенъ сы'й 
по _е=стеству` бж\ственному; что` ти` безблагода'тнiи 
лю'дiе, бл~годjь'телю, сiя^ возда'ша вмjь'стw благодjья'нiй; 
вопiя'ше преч\стая. но тогw` стр\стьми` страсте'й мя` 
свободи'ти моли` непреста'ннw, jа='кw да сла'влю тя`.

%<Канw'нъ.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй 
пjьшеше'ствовавъ i=и~ль, кр\сто_обра'зными мwv"се'овыма 
рука'ма а=мали'кову си'лу въ пусты'ни побjьди'лъ _е='сть.

%<Н%>аде'ждею, jа='же къ бг~у, о_у=крjьпля'емь w\т 
ю='ности, (с. 165) благо'му прите'клъ _е=си` бг~у, i=wа'нне 
блаже'нне, мона'шескими пощ_е'нiи лу'чшими составля'яся.

%<Б%>ога'тыя и= свjьтоно'сныя бл~года'ти и=спо'лненъ, и= 
въ честны'хъ мjь'стjьхъ живы'й, че'стнw положи'лъ _е=си`, къ 
добродjь'телемъ веды'й восхожд_е'нiя, пребл~же'нне.

%<К%>рjь'постiю наста'вленъ бы'въ дх~а, въ харiтw'нову 
бг~оно'снагw w=гра'ду прите'къ, въ то'й пре'былъ _е=си`, 
священнодjь'йственникъ бы'въ, просвjьще'нъ чисти'телю.

%<W=%>чужди'въ w\т земны'хъ, преподо'бне, твою` мы'сль, 
нб\снымъ сiю` благи^мъ, i=wа'нне, пригвозди'лъ _е=си`, и= 
_е='же w\тту'ду о_у=лучи'лъ _е=си` свjьтлjь'йшее сiя'нiе.

%<Бг~оро'диченъ:%>

%<И=%>зъ теб_е`, w=бра'дованная, всеч\стая, на'мъ 
jа=ви'ся пра'вды сл~нце хр\сто'съ, и= свjь'томъ просвjьти` 
сjьдя'щыя пе'рвjье въ те'мныхъ тве'рдехъ.

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище, и= 
о_у=твержде'нiе.

%<О_у=%>мертви'въ плотско'е воздержа'нiемъ и=звjь'стнымъ 
мудрова'нiе, животворя'щему дх~у, _о='ч~е i=wа'нне, 
прибли'жился _е=си`.

%<Два'жды.%>

%<Б%>ж\ственное и= свjьтоза'рное въ се'рдцjь твое'мъ 
jа='вjь сiя'нiе свjь'тлw всели'ся, _о='ч~е i=wа'нне 
бл~же'нне.

%<Бг~оро'диченъ:%>

%<Т%>ы` _е=ди'на су'щымъ на земли` па'че _е=стества` 
благи^мъ хода'таица, мт~и бж~iя была` _е=си`: тjь'мже 
тебjь`, ра'дуйся, зове'мъ.

%<Сjьда'ленъ, гла'съ и~. Подо'бенъ: П%>рему'дрости:

%<Б%>ж\ственнымъ жела'нiемъ, блаже'нне, ду'шу 
о_у=язви'въ, о_у=страни'лся _е=си`, бога'тство w=ста'вль, 
пи'щу и= свjь'тлость, и= житiя` нестоя'тельное, и= во 
страна'хъ чужди'хъ всече'стнw пожи'лъ _е=си`, воздержа'нiя 
болjь'зньми о_у=вяди'лъ (с. 166) _е=си` тjь'ло твое`, и= 
безмо'лвiемъ пожи'въ му'жески, дости'глъ _е=си`, прп\дбне, 
добродjь'телей соверше'нiе. тjь'мже вjь'рою вопiе'мъ ти`: 
моли` хр\ста` бг~а, грjьхw'въ w=ставле'нiе пода'ти чту'щымъ 
любо'вiю святу'ю па'мять твою`.

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж\ства`, и= 
jа='кw мл\днца млеко'мъ пита'еши зижди'теля и= гд\са. тjь'мъ 
а='гг~льскiй и= человjь'ческiй ро'дъ досто'йнw сла'вимъ 
прест~о'е рж\ство` твое`, и= согла'снw вопiе'мъ ти`: моли` 
хр\ста` бг~а, согрjьше'нiй w=ставле'нiе дарова'ти 
покланя'ющымся вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя, а='гница 
зря'щи на кр\стjь`, восклица'ше пла'чущи, и= го'рькw 
рыда'ющи, вопiя'ше: мi'ръ о_у='бw ра'дуется, прiе'мля тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за милосе'рдiе ми'лости. 
долготерпjьли'ве гд\си, ми'лости бе'здно, и= и=сто'чниче 
неисчерпа'емый, о_у=милосе'рдися и= да'руй прегрjьше'нiй 
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<Л%>юбве` ра'ди, ще'дре, твоегw` _о='браза, на кр\стjь` 
твое'мъ ста'лъ _е=си`, и= раста'яшася jа=зы'цы: ты' бо 
_е=си`, чл~вjьколю'бче, крjь'пость моя` и= хвале'нiе.

%<В%>ъ бг~оза'рныхъ страна'хъ воспита'нъ, и= 
свjьтоза'рнымъ проли'тiемъ, _о='ч~е, просвjьща'емь, 
добродjь'тельми и= воздержа'ньми, бг~ому'дре, пожи'лъ 
_е=си`.

%<W\т%>чужди'вся _о=те'чества и= твои'хъ, ко хр\сту` 
приступи'лъ _е=си` во'льнымъ хотjь'нiемъ, кр\стъ взе'мъ, 
бг~ому'дре бл~же'нне.

%<М%>е'ртвъ всjь'мъ ви'димымъ жи'зненною вино'ю, (с. 
167) воздержа'нiемъ пожи'лъ _е=си`, i=wа'нне прему'дре, къ 
нему'же и= w\тше'лъ _е=си`.

%<Бг~оро'диченъ:%>

%<И='%>же во твою` о_у=тро'бу, дв~о, бг~опрiя'тную, 
па'че _е=стества` всели'ся, се'й и= по рж\ствjь` бж\ственною 
си'лою тя` дв~у соблюде`.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`.

%<О_у='%>мъ, _о='ч~е, чи'стъ безмо'лвiемъ стяжа'въ, дх~а 
ст~а'гw си'лою вра'жiихъ сjь'тей w\тбjь'глъ _е=си`.

%<Два'жды.%>

%<Б%>л~года'тiю бж~iею и= прему'дростiю, и= о_у=ч_е'нiи 
пожи'лъ _е=си`, бг~оявле'нне, свяще'нникъ бы'въ, 
пребл~же'нне ст~и'телю.

%<Бг~оро'диченъ:%>

%<В%>си` ро'ди благоче'стнw блажа'тъ тя`, преч\стая, 
ро'ждшую, па'че _е=стества` и= сло'ва, вои'стинну 
бл~же'ннаго.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

%<П%>рему'дрости рачи'тель бы'въ бж\ственныя, 
бг~одухнове'нне, благода'тей вjьнце'мъ w\т нея` вjьнча'лся 
_е=си`, всjь'ми _о='бразы свjьтоно'сному о_у=чени'къ бы'въ 
харiтw'ну.

%<Два'жды.%>

%<П%>оста'вилъ _е=си` на хр\сто'вjь ка'мени но'зjь 
твои`, дjь'тельми восходя` добродjь'телей, бг~ому'дре, 
бг~оразу'мнw восхожд_е'нiя въ се'рдцы твое'мъ, _о='ч~е, 
полага'я.

%<Бг~оро'диченъ:%>

%<К%>ля'твы пе'рвыя ма'тере _е='vы рождество'мъ твои'мъ 
свободи'хомся: ты' бо хр\ста` ро'ждши, дв~о мт~и, вмjь'стw 
сея` благослове'нiе всjь^мъ и=сточи'ла _е=си`.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй, 
любо'вiю благоче'стiя (с. 168) па'че, не'жели пла'менемъ 
w=паля'еми, взыва'ху: бл~гослове'нъ _е=си` въ хра'мjь сла'вы 
твоея`, гд\си.

%<С%>и'лою бж\ственною, jа='кw _о=де'ждею w=бложе'нъ, 
вся'кiя напа'сти _е=ретi'ческiя w\тбjь'гнути возмо'глъ 
_е=си`, пребл~же'нне, бл~гослове'нъ _е=си`, вопiя`, въ 
хра'мjь сла'вы твоея`, гд\си.

%<Два'жды.%>

%<С%>тра'нствовавый на'съ ра'ди на земли` гд\сь, се'й во 
стра'нничествjь, блаже'нне, тя` jа='вjь сохрани` зову'ща: 
бл~гослове'нъ _е=си` въ хра'мjь сла'вы твоея`, гд\си.

%<Бг~оро'диченъ:%>

%<В%>ы'шнягw w=свяще'нное бж\ственное селе'нiе, 
ра'дуйся: тобо'ю бо даде'ся ра'дость, бц\де, зову'щымъ: 
бл~гослове'на ты` въ жена'хъ _е=си`, всенепоро'чная вл\дчце.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ 
ро'вjь затче`: _о='гненную же си'лу о_у=гаси'ша, 
добродjь'телiю препоя'савшеся, бл~гоче'стiя рачи'тели 
_о='троцы, взыва'юще: бл~гослови'те, вся^ дjьла` гд\сня, 
гд\са.

%<К%>расе'нъ тjь'ломъ и= душе'ю, и= благоче'стiемъ 
твои'мъ, прп\дбне, и= бж\ственнагw ра'зума _о=рга'нъ, и= 
за'повjьдемъ бли'жнjьйшiй, и= пjь'нiя чи'стагw цjьвни'ца 
бы'лъ _е=си`, воспjьва'я: бл~гослови'те, вся^ дjьла` гд\сня, 
гд\са.

%<Два'жды.%>

%<К%>ъ безсме'ртнjьй о_у='бw жи'зни и= неконча'емому 
бл~же'нству преше'лъ _е=си`, прп\дбне, и= нетлjь'нное 
сподо'бился _е=си` ра'дованiе о_у=лучи'ти, поя`, бл~же'нне: 
бл~гослови'те, вся^ дjьла` гд\сня, гд\са.

%<Бг~оро'диченъ:%>

%<W\т%>тряса'емъ пра'хъ ме'ртвенный, нетлjь'нни бы'вше, 
бж~е'ственнымъ рж\ство'мъ твои'мъ, преч\стая: 
_е=сте'ственную бо и='стинную жи'знь и= присносу'щную, 
ч\стая вл\дчце, родила` _е=си`. тjь'мже вси' тя 
бл~гослови'мъ, марi'е бг~оневjь'стная. (с. 169)

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

%<К%>ончи'ну всебл~же'нную w=брjь'лъ _е=си` воздержа'нiя 
по'двигомъ, _о='ч~е i=wа'нне, ко хр\сту` w\тше'дъ, и= по 
сме'рти къ безстра'стнjьй и= неболjь'зненнjьй жи'зни 
всели'лся _е=си`, свяще'нне.

%<Два'жды.%>

%<В%>ъ земли`, _о='ч~е, кро'ткихъ всели'тися сподо'бился 
_е=си`, jа='коже подо'бникъ бы'въ молча^льнымъ и= 
бг~онw'снымъ муж_е'мъ: съ ни'миже jа='вjь воспрiя'лъ _е=си`, 
преподо'бне бл~же'нне, наслажде'нiе.

%<Бг~оро'диченъ:%>

%<И=%>сто'чникъ безсме'ртiя на'мъ и=сточи'ла _е=си`, 
дв~о, и= w=ставле'нiя во'ду, хр\ста` ро'ждши: и='мже 
w=чища'емся w\т вся'кiя скве'рны грjьхо'вныя, 
бг~оневjь'сто.


