<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 76)

%<Мjь'сяца тогw'же въ f~-й де'нь.%>

%<Ст~а'гw мч~ника _е=v_псv'хiа.%>

%<Стiхи^ры, гла'съ и~. Подо'бенъ: М%>ч~ницы гд\сни:

%<Г%>ребеньми` стру'жемь да'же до вну'треннихъ твои'хъ, 
до'блiй мч~ниче, пребы'лъ _е=си` непрекло'ненъ, и=мjь'я 
_о='ко о_у='мное къ бг~у о_у=крjьпля'ющему тя`, 
_е=v_псv'хiе, и= (с. 77) беззако'ннующыя посрамля'ющему. 
_е=го'же моли`, спасти'ся вjь'рою твою` чту'щымъ па'мять 
дне'сь.

%<Jа='%>звою меча` о_у=сjьче'ся бж\ственная глава` 
твоя`, до'блiй мч~ниче, и= вмjь'стw кро'ве млеко` и= во'ду 
и=сточа'еши чу'днw, привле'клъ _е=си` къ позна'нiю 
неразу^мныя, сла'ву неизрече'нную прiе'мъ, и= бж~е'ственными 
хода'тайствы всjь^мъ подая` ве'лiю ми'лость.

%<Б%>лагоду'шнw _е=v_псv'хiй страда^нiя сконча` и= 
по'двиги, и= побjьжда'я безу^мныя терпjь'нiемъ, и= 
о_у=дивля'я невjь^рныя, болjь'зней нестерпи'мыхъ 
наведе'ньми: тjь'мже по кончи'нjь о_у=блажа'ется, тогw` 
моли'твами, гд\си, всjь^мъ пода'ждь ве'лiю ми'лость.

%<Сла'ва, и= ны'нjь, бг~оро'диченъ:%>

%<П%>омышл_е'нiя нечи^ста и= о_у=стна` льсти^ва, дjьла' 
же моя^ вся^ w=скверн_е'на: и= что` сотворю`; ка'кw 
о_у=сря'щу судiю`; вл\дчце дв~о, моли` сн~а твоего` и= 
зижди'теля, и= гд\са, jа='кw да въ покая'нiи прiи'метъ ду'хъ 
мо'й, jа='кw _е=ди'нъ бл~гоутро'бенъ.

%<Кр\стобг~оро'диченъ:%>

%<Н%>е терплю`, ча'до, ви'дящи тя` на дре'вjь 
о_у=сну'вша, бо'дрость всjь^мъ подаю'щаго: jа='кw да и=`же 
дре'вле преступле'нiя плодо'мъ, сно'мъ поги'бельнымъ 
о_у=сну'вшымъ, бж~е'ственную и= спаси'тельную бо'дрость 
пода'си, дв~а гл~го'лаше пла'чущися, ю='же велича'емъ.

%<Канw'нъ, _е=гw'же краегране'сiе:%>

%<_Е=%>v_псv'хiа благоду'шнw пою` болjь'зни. %<Творе'нiе 
i=w'сифово.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<С%>трада^нiя благоду'шнw, бл~же'нне, твоя^, 
_е=v_псv'хiе му'чениче, поя`, молю' тя, ко гд\су и=мjь'я 
дерзнове'нiе, ду'шу мою` страсте'й мучи'тельства и=схити`. 
(с. 78)

%<О_у='%>мъ тво'й манове'нiемъ _е='же къ бг~у, презрjь` 
вся^ житiя` кра^сная, блаже'нне: и= ве'сь красе'нъ jа=ви'ся, 
надъ страстьми` ца'рствовавъ, _е=v_псv'хiе.

%<Б%>ы'сть вои'стинну терпjьли'въ, _е=гда` му'ками 
и=скуша'шеся и= болjь'зньми, вся^ о_у=дивля'я безбw'жныя, и= 
страда'лецъ и='стиненъ познава'емь.

%<Бг~оро'диченъ:%>

%<П%>ло'ти подо'бiемъ роди'вся и=зъ теб_е` вл\дка, 
w=бнови` на'ше w=бветша'вшее, _о=трокови'це, _е=стество`, и= 
м_е'ртвыя неб_е'сны содjь'ла.

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й.

%<Р%>азу'мна су'ща повjь'даютъ безу'мнiи тебе` 
sлочести'вому кня'зю, безу'мнw де'мwнwмъ служа'щему.

%<Н%>а высоту` муче'нiя твоегw` возне'сшутися, а='гг~лъ 
jа='влься, тебе` дерзнове'нна о_у=строя'етъ, страстоте'рпче 
_е=v_псv'хiе.

%<П%>оя` пребы'лъ _е=си` въ темни'цjь, бг~а и= гд\са 
и=сповjь'дая, храни'тель же сегw` повелjь'нi_емъ показу'яся.

%<Бг~оро'диченъ:%>

%<П%>jь'нiе благода'рственнw страда'льческiй ли'къ 
пое'тъ тебjь`, _о=трокови'це ч\стая, твои'ми хода'тайствы 
побjьдоно'сецъ бы'въ.

%<Сjьда'ленъ, гла'съ а~. Подо'бенъ: Г%>ро'бъ тво'й:

%<Б%>лагоду'шнw до'брый соверши'въ по'двигъ, побjьди'лъ 
_е=си` врага` супоста'та, мч~ниче, по'ч_ести и= чудеса` w\т 
бг~а прiе'мъ. тjь'мже вся^ вjь'рныхъ цр~ковь о_у=блажа'етъ 
тя`, въ настоя'щiй де'нь благохва'льнw почита'ющи.

%<Сла'ва, и= ны'нjь, бг~оро'диченъ:%>

%<Н%>аста'ви ны` на пу'ть покая'нiя, о_у=кло'ншыяся 
при'снw къ безпу'тi_емъ sw'лъ, и= пребл~га'го прогнjь'вавшыя 
гд\са, неискусобра'чная бл~гослове'нная марi'е, прибjь'жище 
w\тча'янныхъ человjь'кwвъ, бж~iе жили'ще. (с. 79)

%<Кр\стобг~оро'диченъ:%>

%<З%>ря'щи тя`, хр\сте`, всенепоро'чная мт~и, ме'ртва на 
кр\стjь` просте'рта, вопiя'ше: сн~е мо'й, собезнача'льне 
_о=ц~у` и= дх~у, что` неизрече'нное твое` сiе` смотре'нiе, 
и='мже спа'слъ _е=си` преч\стыхъ ру'къ твои'хъ, ще'дре, 
созда'нiе;

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж\ство`.

%<Р%>а'дуяся, мч~ниче, разда'лъ _е=си` вся^ и=мjь^нiя 
ни'щымъ, муче'нiя бога'тство некра'домо и= ра'дость 
нестарjь'емую противостяжа'въ.

%<С%>вяще'ннw просвjьща'емь, тму` несвяще'нныхъ ты` 
w=бличи'лъ _е=си`, ну'дити и=скуша'ющихъ тя`, w\твести` 
ле'стiю sлоде'мwнскою.

%<И=`%>же пре'лести прилjьжа'щiи тебjь`, неле'стными 
нра'вы о_у=краше'нному дивля'хуся, и=сточа'ющу животw'чная 
словеса`, досточу'дне.

%<Бг~оро'диченъ:%>

%<П%>ревы'шши си'лъ нб\сныхъ ты` су'щи, плотски'хъ 
страсте'й вы'шшiй о_у='мъ мо'й, дв~о, покажи`.

%<Пjь'снь _е~. I=рмо'съ:%>

%<П%>росвjьти` на'съ повелjь^нiи твои'ми, гд\си, и= 
мы'шцею твое'ю высо'кою, тво'й ми'ръ пода'ждь на'мъ, 
чл~вjьколю'бче.

%<Т%>ерпjь'лъ _е=си` плотскi^я jа='звы терпjьли'внw, 
w=бjь'шенъ бы'въ, бл~же'нне _е=v_псv'хiе, прiи'скреннw 
вл\дцjь всея` тва'ри.

%<П%>ое'ши, хр\сту`, по ре'брwмъ, мч~ниче, стру'жемь, и= 
ко'жи w=дира'емь, му'жественнымъ по'мысломъ 
терпjьли'внjьйшiй.

%<П%>ою'щу бг~у, jа=вля'ется тебjь` а='гг~лъ, къ 
подвигw'мъ w=буча'я тя`, jа=`же w= гд\сjь возмога'емь 
соверши'лъ _е=си`.

%<Бг~оро'диченъ:%>

%<W=%> и=`же на тя` над_е'жды, всjь'хъ вл\дчце, 
возложи'вшихъ, при'снw моли'ся, jа='кw да бу'дущагw 
w=сужде'нiя и=зба'вимся. (с. 80)

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw i=w'на: 
w\т тли`, бж~е, возведи' мя.

%<W=%>бурева'етъ о_у='бw муче'нiй тягота`, не мо'жетъ же 
погрузи'ти тя`, мч~ниче: хр\ста' бо и= бг~а помо'щника 
и=мjь'лъ _е=си` и= ко'рмiя, направля'юща тя` ко приста'нищу 
ти'хому своегw` цр\ствiя, _е=v_псv'хiе.

%<К%>расно` твое` воста'нiе, мч~ниче, душе'вное 
сопроти^внымъ показу'я, jа=ви'лся _е=си` тjь^мъ стра'шенъ, 
о_у=дивля'я терпjь'нiемъ _о='нjьхъ sломы'слiе, и= прiя'тъ 
w\т хр\ста` подвигw'въ побjь'ды возме'здiе.

%<Б%>езъ пра'вды пролiя'нною кро'вiю, погрузи'лъ _е=си` 
ве'сь де'мwнскiй по'лкъ, и= sлочести'выхъ мно'жество 
и=стопе`: вjь'рныхъ же напои'ся собо'ръ, _е=v_псv'хiе, 
бога'тнw, ст~ы'хъ мч~никъ о_у=краше'нiе.

%<Бг~оро'диченъ:%>

%<И=%>спра'ви спа'дша мя` всего`, jа='кw страсте'мъ 
w\тве'рзшаго две'рь, и= твои'мъ благи'мъ хода'тайствомъ къ 
покая'нiя вхо'дwмъ введи`, и= спаси' мя, всjь'хъ сп~са 
ро'ждшая и= гд\са.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<С%>обо'рwмъ мч~никwвъ причи'слился _е=си`, и= ликw'мъ 
бж\ственныхъ безпло'тныхъ, w\т безслове'сiя страсте'й тjь'ло 
о_у=держа'въ, хра'бровалъ _е=си` и=зря'днw, страда'льче 
хр\сто'въ треблаже'нне.

%<_W%> до'брыя твоея` ку'пли! го'рстiю бо кро'ве 
и=змjьни'лъ _е=си` вы'шнее цр\ство, му'дре, въ не'мже и= 
воспjьва'еши: бл~гослове'нъ _е=си`, гд\си бж~е, во вjь'ки.

%<П%>а'даеши о_у=язви'вся мече'мъ, мч~ниче, и= безъ 
мjь'ры (с. 81) хва'лящагося велiа'ра спопира'еши, и= 
jа='звами ссjька'еши неисцjь'льнw, твои'мъ крjь'пкимъ 
о_у=мо'мъ, sло_обра'знw прирази'вшася.

%<Бг~оро'диченъ:%>

%<Г%>о'ру тя` пр\оро'къ данiи'лъ бж\ственнымъ дх~омъ 
нарече`, дв~о: и=зъ нея'же ка'мень хр\сто'съ без\ъ руку` 
w\тсjьче'ся, и= сокруше'нiе содjь'ла и=стука'нныхъ 
пре'лести.

%<Пjь'снь и~. I=рмо'съ:%>

%<П%>обjьди'тели мучи'теля и= пла'мене, бл~года'тiю 
твое'ю бы'вше, за'повjьдемъ твои^мъ sjьлw` прилjьжа'ще, 
_о='троцы вопiя'ху: бл~гослови'те, вся^ дjьла` гд\сня, 
гд\са.

%<П%>обjьди'тель мучи'телей и= духw'въ бы'лъ _е=си` 
нечи'стыхъ, вjь'рныхъ же человjь'кwвъ, страда'льче 
_е=v_псv'хiе, сла'ва и= похвала`, тя` восхваля'ющихъ 
свяще'нными пjь'сньми, и= превознося'щихъ хр\ста` во вся^ 
вjь'ки.

%<К%>есарi'йстiи свяще'ннiи воспjьва'ютъ тя` лю'дiе, 
пребл~же'нне: въ то'мъ бо, мч~ниче, лежя` тjь'ло твое`, 
и=сточа'етъ и=сцjьле'нiй струи^, стра^сти потопля'ющыя, и= 
вjь'рныхъ сердца` w=роша'ющыя бж\ственнw.

%<В%>ше'дъ му'жески въ подвигw'въ суди'ще, мч~ниче, 
стро'ганъ бы'лъ _е=си` да'же до членw'въ, и= до самагw` 
вну'треннягw строе'нiя, но jа=ви'лся _е=си` ве'сь 
непрекло'ненъ, непоколеби'мь: тjь'мъ вjьнцы` прiя'лъ _е=си` 
побjь'ды.

%<Бг~оро'диченъ:%>

%<М%>и'лостивая дв~о, jа='же ми'лостиваго сло'ва 
ро'ждши, немилосе'рдаго мя` ту'не о_у=ще'дри, w\тча'яннаго 
прегрjьше'ньми безмjь'рными и= неwбраща'ющася, но въ 
лjь'пости житiе` и=жди'вша.

%<Пjь'снь f~. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли'ки тя` велича'юще.

%<Н%>а дре'во воздви'женъ бы'лъ _е=си`, стр\сть 
воwбража'я безстра'стнагw, и= стра^сти о_у=ма'лившагw 
благочести'выхъ за милосе'рдiе, мч~ниче _е=v_псv'хiе. (с. 
82)

%<В%>и'дjьно бы'сть чу'до ве'лiе въ твое'й кончи'нjь: 
вмjь'стw бо кро'ве млеко` съ водо'ю, главjь` твое'й 
w\тсjь'ченjь бы'вшей, мч~ниче, и=стече`.

%<Т%>вои'ми о_у=десы`, всеблаже'нне, препросла'вленный 
_е=ди'нъ бг~ъ просла'вися, въ прославле'нiи всесвяты'я 
твоея` па'мяти, jа='коже проре'клъ _е=си`.

%<Д%>не'сь весе'лiя въ твое'й бж\ственнjьй па'мяти 
це'рковь познава'етъ, _е=v_псv'хiе, въ ню'же пою'щыя тя` 
вся^ спаса'й моли'твами твои'ми.

%<Бг~оро'диченъ:%>

%<С%>вjь'томъ мя` покая'нiя w=зари`, дв~о, грjьха` 
но'щiю w=мраче'ннаго, и= о_у=ны'нiя мгло'ю 
спокрове'ннаго.


