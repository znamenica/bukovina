<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 112)

%<Мjь'сяца тогw'же въ _е~_i-й де'нь.%>

%<Ст~ы'хъ а=п\слъ, а=рiста'рха, пу'да и= трофi'ма.%>

%<На Гд\си, воззва'хъ, стiхи^ры, гла'съ а~. По\д: 
В%>сехва'льнiи мч~ницы:

%<С%>ло'вомъ бж\ственнагw ра'зума * лю'ди неразу'мiя, 
прему'дрiи, * всеконе'чнjь и=зба'висте, * и= приведо'сте 
спаса'_емы сiя^ * сло'ву, возсiя'вшему * и=зъ нерожде'нна 
_о=ц~а`, а=п\сли. * того` моли'те, * дарова'ти душа'мъ 
на'шымъ * ми'ръ и= ве'лiю мл\сть.

%<П%>у'да и= а=рiста'рха jа='вjь * и= бж\ственнаго 
трофi'ма, * и='стинныя хр\стопроповjь'дники, восхва'лимъ: * 
пре'лести бо зи'му * теплото'ю бж\ственныя бл~года'ти 
разори'ша, * и= ны'нjь къ незаходи'мому сiя'нiю всели'шася, 
* воздая^нiя трудw'въ прiе'мше, * и= прича'стiемъ 
неизрече'ннымъ w=божа'еми. (с. 113)

%<П%>а'vлу послjь'дующе * сла'вному о_у=чи'телю, 
сла'внiи, * мнw'ги бjьды^ под\ъя'сте, * въ ю=зи'лищахъ 
заключа'еми, * приwбща'ющеся болjь'знемъ, * мече'мъ же на 
коне'цъ во главы^ о_у=сjька'еми пострада'сте. * хр\сту` 
моли'теся, * дарова'ти душа'мъ на'шымъ * ми'ръ и= ве'лiю 
ми'лость.

%<Сла'ва, и= ны'нjь, бг~оро'диченъ:%>

%<О_у=%>вы` мнjь`! что` бу'ду; * о_у='мъ и= ду'шу, и= 
тjь'ло * w=скверни'хъ прегрjьше'ньми. * что` сотворю`; * 
ка'кw же и=збjьжу` пла'мене нестерпи'магw, * нерjьши'мыхъ 
о_у='зъ и= вjь'чныхъ; * но, _w всенепоро'чная! * пре'жде 
конца` моли` сн~а твоего`, * пода'ти ми` w=ставле'нiе.

%<Кр\стобг~оро'диченъ:%>

%<Д%>в~а нескве'рная, * и=ногда` на дре'вjь ви'дjьвши, * 
_е=го'же роди` и=зъ безсjь'менныя о_у=тро'бы, * не терпя'щи 
о_у=тро'бнагw о_у=язвле'нiя, * власы` терза'ющи, гл~го'лаше, 
* ма'нiемъ содержа'й тва'рь всю`, * ка'кw, jа='кw 
w=сужде'нный, * на кр\стъ вознесе'нъ _е=си`, * вся'кw хотя'й 
спасти` человjь'чество;

%<Канw'нъ, _е=гw'же краегране'сiе:%>

%<Б%>ж~iимъ о_у=чн~кwмъ бж\ственную воспjьва'ю пjь'снь. 
%<Творе'нiе i=w'сифово.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

%<П%>ресто'лу бж~iю предстоя'ще, jа='кw слуги^, jа='кw 
хр\стw'вы служи'тели, jа='кw свjьти'льницы мы'сленнiи, 
просвjьще'нiе проси'те на'мъ, чту'щымъ ва'шу па'мять, 
а=п\сли.

%<Н%>а земли` за милосе'рдiе jа='влься, о_у=ч~ники` 
и=збра`, и= служи'тели ва'съ, со и=ны'ми мно'жайшими _е=гw` 
возвjьща'ющыя всю'ду бж\ственное хотjь'нiе.

%<С%>вяще'ннjьйшiй ли'къ свяще'нныхъ хр\сто'выхъ (с. 
114) се'дмьдесятъ сочта'вшеся о_у=чени^къ, съ па'vломъ всю` 
зе'млю о_у=че'ньми бж\ственнагw свjь'та просвjьти'сте.

%<С%>вяще'ннjьйшiй пу'дъ и= сла'вный, му'дрый 
а=рiста'рхъ съ трофi'момъ, jа='кw sвjь'зды свjьтоза^рныя 
возсiя'ша на земли`, пре'лести w=мраче'нiе w\тгоня'ше.

%<Бг~оро'диченъ:%>

%<Д%>а ни^жнiя съ вы'шними премно'жествомъ милосе'рдiя, 
преч\стая, совокупи'тъ, бг~ъ пло'ть прiя'тъ w\т теб_е`, и= 
пребы'сть _е='же бjь` и= по воплоще'нiи.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

%<С%>у'ще съ па'vломъ сла'внымъ, съ ни'мъ ве'сь мi'ръ 
jа='кw sвjь'зды съ со'лнцемъ проидо'сте, свjь'томъ 
проповjь'данiя свяще'ннагw, невjь'дjьнiя тму` w\тгоня'ще.

%<В%>ели'кими болjь'зньми плотски'ми болjь'зненный 
w\тя'ша грjь'хъ w\т среды`, сло'ва о_у=чн~цы`, 
безболjь'зненный вjь^рнымъ въ вы'шнихъ поко'й w=бручи'вше.

%<П%>w'двиги бж\ственными вои'стинну вра'жiю sло'бу 
разори'сте всю`: и= хра'мы i='дwльскiя низлага'юще, бг~у 
человjь'ки хра'мы сотвори'сте.

%<Бг~оро'диченъ:%>

%<П%>ита'еши млеко'мъ всjь'хъ пита'теля, дв~о, 
рожде'ннаго безъ тли` и=зъ преч\стагw твоегw` чре'ва, и= 
сокруш_е'нныя тле'ю человjь'ки па'ки назида'юща.

%<Сjьда'ленъ, гла'съ а~. Подо'бенъ: Г%>ро'бъ тво'й, 
сп~се:

%<Jа='%>кw о_у='тро бг~олjь'пнw возсiя'вше мi'ру, тму` 
глубо'кую w\тгна'сте вjь'рою пре'лести, а=п\сли, и= ду'шы 
просвjьти'сте. тjь'мже вся` свjьтоза'рная цр~ковь пое'тъ 
дне'сь свjьтоно'сную ва'шу па'мять, хр\ста` велича'ющи.

%<Сла'ва, и= ны'нjь, бг~оро'диченъ:%>

%<О_у=%>пова'нiе хр\стiа'нъ, прест~а'я дв~о, _е=го'же 
родила` _е=си` бг~а, па'че о_у=ма' же и= сло'ва, 
непреста'ннw моли` съ (с. 115) вы'шними си'лами, пода'ти 
w=ставле'нiе грjьхw'въ на'шихъ всjь'хъ, и= и=справле'нiя 
житiя`, вjь'рою и= любо'вiю при'снw тя` сла'вящымъ.

%<Кр\стобг~оро'диченъ:%>

%<Н%>ескве'рная а='гница, а='гнца и= па'стыря повjь'шена 
на дре'вjь ме'ртва зря'щи, пла'чущи вjьща'ше, мт~рски 
восклица'ющи: ка'кw претерплю` твое`, _е='же па'че сло'ва, 
сн~е мо'й, сни'тiе, и= вw'льныя стр\сти, бж~е пребл~гi'й;

%<Пjь'снь д~. I=рмо'съ:%>

%<Х%>р\сто'съ моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи, w\т смы'сла чи'ста, 
w= гд\сjь пра'зднующи.

%<П%>ресу'щная тр\оца, jа='кw трисвjь'тлую возжже` 
свjьщу`, свящ_е'нныя пу'да же и= трофi'ма, и= а=рiста'рха, 
зе'млю бж\ственнымъ сло'вомъ w=заря'ющыя.

%<П%>а'vлу jа=ви'стеся му'дрiи спу^тницы, гон_е'нiя съ 
ни'мъ многови^дна, и= бjьды^, сла'внiи, бу'дущiя ра'ди 
жи'зни, веселя'щеся претерпjь'сте.

%<К%>ро'вными теч_е'нiи w=святи'сте всю` тва'рь 
стра'ждуще, скв_е'рныя крw'ви, де'мwнwмъ приноси^мыя, 
хр\сто'вою си'лою о_у=праздни'сте, а=п\сли.

%<Бг~оро'диченъ:%>

%<К%>рjь'пость моя`, преч\стая, и= прибjь'жище, и= 
неwбори'мая стjьна`, и= къ бг~у моли'твенница су'щи, 
вjь'чнагw мя` пла'мене и= гее'нны свободи`.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

%<И=%>стука^нныя низложи'ша, и= хра'мы i='дwльскiя, 
сла'внiи, созида'юще благода'тiю, jа='коже ски'нiю па'дшую 
преступле'ньми, сердца` человjь'кwвъ, jа='кw 
бг~опроповjь^дницы.

%<М%>о'ре, кони` пресла'внiи вои'стинну су'ще бж~iи, 
безбо'жiя возмути'вше, потопля'_емыя въ не'мъ пе'рвjье 
проповjь'данiемъ бж\ственнымъ w=живи'сте. (с. 116)

%<П%>осjьща'еми w\т бг~а бж\ственными посjьщ_е'нiи 
ва'шими, въ болjь'зни су'щыя i=дwлонеи'стовства, и= 
потопля'ющыяся спасо'сте, спаси'тели на'мъ бы'вше.

%<Бг~оро'диченъ:%>

%<С%>вяще'ннw свяще'нный дре'вле и=са'iа, просвjь'щся 
дх~омъ бж\ственнымъ, возопи`: се` дв~а прiи'метъ воплоща'ема 
бг~а, за милосе'рдiе неwб\ъя'таго.

%<Пjь'снь s~. I=рмо'съ:%>

%<Ж%>ите'йское мо'ре, воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

%<П%>рему'дрый трофi'мъ и= а=рiста'рхъ вку'пjь, и= пу'дъ 
чу'дный, jа='кw о_у=ч~ницы` сло'ва, и= свяще'ннiи па'vлу 
спу^тницы, свяще'нными пjь'сньми да восхва'лятся.

%<В%>о'дъ и=спо'лн_ены дх~а, прему'дрiи, jа='кw 
вои'стинну су'ще, вся'ку ду'шу напои'сте о_у=че'нiя, w\т 
среды` и=з\ъе'мше пла'мене преле'стнагw, бж\ственною 
бл~года'тiю.

%<С%>оедине'ни ду'хомъ, разлуче'нiя никоегw'же и=мjь'сте 
тjьлес_е'мъ: вку'пjь бо во главы^ съ па'vломъ 
проповjь'дникомъ о_у=сjь'чени бы'сте, съ ни'мъ и= 
прославля'еми.

%<Бг~оро'диченъ:%>

%<С%>тра'нно твое` зача'тiе, стра'нно, _о=трокови'це, и= 
стра'шно, _е='же па'че о_у=ма`, твое` рж\ство`, 
о_у=стра'ншыяся дре'вле w\т бг~а тому` примиря'ющи, и= 
добро'ту пе'рвую воздаю'щи:

%<Конда'къ, гла'съ д~. Подо'бенъ: Jа=%>ви'лся _е=си` 
дне'сь:

%<Jа=%>ви'ся а=п\сльскiй честны'й се'й пра'здникъ 
просвjьща'я на'съ, и= грjьхо'вную мглу` прогоня'я, 
зову'щымъ: jа=ви'ся свjь'тъ, и= прiи'де и=збавле'нiе.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ 
преподw'бнымъ _о=трокw'мъ, халд_е'и же w=паля'ющее велjь'нiе 
бж~iе, мучи'теля о_у=вjьща` вопи'ти: благослове'нъ _е=си`, 
бж~е _о=т_е'цъ на'шихъ.

%<Н%>ече'стiя о_у=гаси'сте пе'щь ту'чами честна'гw 
проповjь'данiя, jа='кw а=п\сли и= jа='кw бж\ственнiи су'щи 
страда'льцы, (с. 117) крове'й то'ками i='дwльскую ве'щь 
попали'сте, му'дрiи: тjь'мже сла'вими _е=сте`

%<Д%>вуна'десяти о_у=ч~никw'въ jа=ви'стеся вторi'и 
о_у=ч~ницы` хр\стw'вы, сла'внiи: съ па'vломъ бо проше'дше 
всю` зе'млю, бjьды^ под\ъя'сте мнw'ги, и= съ ни'мъ 
свяще'нную кончи'ну прiя'сте.

%<О_у=%>краси'стеся кра'сными ва'шими ра'нами, 
а=рiста'рхе и= трофi'ме, просвjьти'стеся па'че вся'кагw, 
сла'внiи, зла'та съ пу'домъ свяще'ннымъ вои'стинну, w= на'съ 
всегда` моля'ще хр\ста`.

%<Бг~оро'диченъ:%>

%<Б%>л~же'нна w\т ст~а'гw jа=ви'лася _е=си` дх~а, 
совjь'та вели'кагw а='гг~ла вопло'щши, сегw` бж\ств_енныя 
о_у=ч~ники` въ мi'ръ, jа='кw бж\ств_енныя мw'лнiя, 
посла'вша, ч\стая, просвjьти'ти вjь^рныя.

%<Пjь'снь и~. I=рмо'съ:%>

%<И=%>зъ пла'мене преподw'бнымъ ро'су и=сточи'лъ _е=си`, 
и= пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

%<П%>осjька'юще кор_е'нiя безбо'жiя серпо'мъ 
бж\ственнымъ, насади'сте вjь'ру и='стинную, и= соверше'нъ 
ра'зумъ во бл~гочести'выхъ сердца'хъ, бг~огла'снiи.

%<С%>ло'вомъ бж\ственнымъ сердца` w=бнови'сте, и= 
ра'зума сjь'мя сjь'явше, кла'съ, му'дрiи, многопло'денъ 
пожа'сте, спасе'нныхъ, а=п\сли, мно'жество.

%<Н%>епрекло'ннiи столпи` цр~кве хр\сто'вы, вiногра'да 
бж\ственнагw бж\ственное гро'здiе, сла'дость жи'зни 
и=ска'пающе, а=рiста'рхъ и= пу'дъ, и= трофi'мъ да почту'тся.

%<Бг~оро'диченъ:%>

%<С%>окру'шшееся, дв~о, человjь'чество w=бнови'ла _е=си` 
все` но'вымъ рж\ство'мъ твои'мъ, _е=стества` соу'зы па'че 
_е=стества` w=бно'вльши, w=бра'дованная, бг~а жива'гw мт~и.

%<Пjь'снь f~. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ (с. 118) сло'во 
воплоще'нно, _е=го'же велича'юще, съ нб\сными вw'и, тя` 
о_у=блажа'емъ.

%<К%>рjь'пость w\тя'та бы'сть го'рдагw, паде' же 
возноси'мое _е=гw` шата'нiе, не'мощiю бо плотско'ю святi'и 
сему` спле'тшеся, побjьди'ша и= погуби'ша, и= мучи'тельства 
_е=гw` вjь^рныя и=зба'виша.

%<Jа='%>коже пе'рсть пре'лести и=стни'вше, и= неле'стни 
человjь'кwмъ наста^вницы jа=ви'стеся, и= а='гг~лwмъ 
согра'ждане бы'сте, воспjьва'юще съ ни'ми: ст~ъ, ст~ъ, ст~ъ, 
_о=ц~ъ и= сн~ъ, и= дх~ъ ст~ы'й.

%<П%>лwтскi'я и=сцjьля'юще неду'ги, и= душ_е'вныя, 
а=п\сли гд\сни, болjь^зни, и= творя'ще ди^вная чудеса`, вся^ 
и=`же въ неразу'мiи привлеко'сте къ ра'зуму свjь'та 
и='стиннагw: тjь'мже блажи'ми _е=сте`.

%<О_у=%>ма` невеще'ственнагw ны'нjь наслажда'етеся на 
нб~сjь'хъ пра'зднующагw, а=п\сли, бл~же'нное о_у=пова'нiе 
прiе'мше, трофi'ме бг~опроповjь'дниче, пу'де всеизря'дне, 
сла'вный а=рiста'рхе, w= на'съ воспомина'нiе твори'те.

%<Бг~оро'диченъ:%>

%<П%>ла'мене гее'нскагw мя` свободи`, jа='же па'че 
о_у=ма` _о='гнь ро'ждши нестерпи'мый, и= ду'шу мою` къ 
любви` возжзи`, преч\стая, прише'дшагw _о='гнь ра'зума, 
_о=трокови'це, на зе'млю воврещи`, бг~ора'дованная.


