<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

%<Мjь'сяца тогw'же въ г~-й де'нь.%>

%<Прп\дбнагw _о=ц~а` на'шегw нiки'ты и=сповjь'дника, 
и=гу'мена _о=би'тели мидiкi'йскiя.%>

%<На Г%>д\си, воззва'хъ, %<стiхи^ры, гла'съ в~. 
Подо'бенъ: _Е=%>гда` w\т дре'ва:

%<С%>ло'вомъ о_у=правля'я ду'шы, бж\ственный строи'тель 
показа'лся _е=си`, тайново'ждь же вjь'ренъ, сjь'мена 
спаси'т_ельная влага'я и= жня` многого'бзенный пло'дъ, 
бг~оно'се: се'й вл\дцjь твоему` прино'сиши, ра'дуяся, 
_е=му'же ны'нjь предстоя`, бл~же'нне, помяни` ста'до твое` 
сiе`, при'снw чту'щее тя`, бг~одохнове'нне.

%<К%>ро'токъ бы'въ и= про'стъ, правосла'вiя ре'вностiю 
jа=ви'лся _е=си` ра'туя: вjь'рою бо jа='кw броня'ми 
w=бложе'нъ, и= jа='кw копiе'мъ воздержа'нiемъ, нiки'то 
бг~ому'дре, вся'кую ху'льную _е='ресь w=бличи'лъ _е=си`, 
бж\ственный сп~са _о='бразъ почита'я, и= служя`, бг~оно'се, 
о_у=ста'вwмъ _о=те'ч_ескимъ jа='вjь послjь'дуя.

%<_Е=%>гда` во и=згна'нiихъ тя` го'рькихъ, и= въ 
те'мнjьйшихъ мjь'стjьхъ, те'мнjьйшiй мучи'тель заключи` 
sвjь'рскимъ суровство'мъ, ра'йское селе'нiе во о_у=мjь` 
w=бнося`, ра'дуяся же ду'хомъ, _о='ч~е, претерпjь'лъ _е=си`: 
_е=гw'же ны'нjь бл~голjь'пiе (с. 35) ви'дjьти вои'стинну 
сподо'бился _е=си`, бл~же'нне, болjь'зней воздая^нiя 
прiе'мля.

%<Сла'ва, и= ны'нjь, бг~оро'диченъ:%>

%<_Е=%>ди'на невмjьсти'маго бг~а нетjьсномjь'стнw во 
чре'вjь носи'ла _е=си`, чл~вjь'ка бы'вша за бла'гость, 
прест~а'я бг~оневjь'сто. тjь'мже молю' тя, о_у=тjьсня'ющихъ 
мя` страсте'й и=змjьни`, jа='кw да тjь'сную и= пра'вую 
стезю` ше'ствовавъ, дости'гну jа='же къ жи'зни, дв~о, 
водя'щую.

%<Кр\стобогоро'диченъ. Подо'бенъ: _Е=%>гда` w\т дре'ва:

%<_Е=%>гда` нескве'рная а='гница ви'дjь своего` а='гнца, 
на заколе'нiе jа='кw человjь'ка во'лею влеко'ма, пла'чущи 
глаго'лаше: безча'дствовати мя` ны'нjь тщи'шися, хр\сте`, 
ро'ждшую тя`. что` сiе` сотвори'лъ _е=си`, и=зба'вителю 
вся'ческихъ; _о=ба'че воспjьва'ю и= сла'влю твою`, ю='же 
па'че о_у=ма` и= сло'ва, кра'йнюю бл~гость, чл~вjьколю'бче.

%<Канw'нъ, _е=гw'же краегране'сiе, кромjь` 
бг~оро'дичнwвъ: Т%>вое` честву'ю всесвjь'тлое житiе`, 
_о='ч~е.

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть, препросла'вленный 
гд\сь, сла'внw бо просла'вися.

%<С%>вjь'томъ бж\ственнагw блиста'нiя, _о='ч~е, 
w=заря'емь, твою` жи'знь бг~у w=святи'лъ _е=си`, и=здjь'тска 
и=збра'въ дjь'вства свjьтоно'сную свjь'тлость, _е='юже 
о_у=подо'бился _е=си` безпло'тныхъ чистотjь`.

%<Н%>аста'вникомъ бж\ственнымъ и= честны'мъ, дх~омъ 
пома'занъ бг~ови'днымъ, мона'шествующихъ _о='бразомъ чи'стw 
бесjь'довалъ _е=си`, и= пребы'лъ _е=си` многосвjь'тлою 
w=сiя'емь заре'ю, бг~оно'се, житiе` чистjь'йшо стяжа'въ.

%<О_у=%>крjьпи'вся си'лою кр\ста`, стра^сти о_у=вяди'лъ 
_е=си` плотскi^я и= о_у='мъ просвjьти'лъ _е=си`, _w нiки'то 
всему'дре! (с. 36) прилjьжа'нiемъ о_у=че'нiй духо'вныхъ, 
бж\ственнагw зрjь'нiя бога'тство неиждива'емо пло'дствовавъ.

%<Ц%>jьлому'дрiемъ, бл~же'нне, просвjь'щся и= чистото'ю, 
ко свяще'нному возведе'нъ бы'лъ _е=си` нача'льству: 
свяще'нства бо свjьтлjь'йшею о_у=краси'лся _е=си` _о=де'ждею 
бж\ственныхъ та'инствъ, прп\дбне, хода'тай познава'емь.

%<Бг~оро'диченъ:%>

%<П%>ревы'шши jа=ви'лася _е=си`, ч\стая, вся'кiя 
ви'димыя и= неви'димыя, приснодв~о, тва'ри: зижди'теля бо 
родила` _е=си`, jа='кw бл~говоли` воплоти'тися во 
о_у=тро'бjь твое'й. _е=го'же со дерзнове'нiемъ моли`, 
спасти` пою'щыя тя`.

%<Пjь'снь г~. I=рмо'съ:%>

%<П%>роцвjьла` _е='сть пусты'ня jа='кw крi'нъ, гд\си, 
jа=зы'ческая неплодя'щая це'рковь, прише'ствiемъ твои'мъ, въ 
не'йже о_у=тверди'ся мое` се'рдце.

%<Н%>б\сное стяжа'въ жи'тельство, прп\дбне, 
свjьтови'денъ и= свjь'телъ бл~гоче'стiя, _w нiки'то, бы'лъ 
_е=си` свjьти'льникъ, мно'гими о_у=кра'шенъ дарова'ньми.

%<О_у=%>мертви'въ мудрова^нiя пло'ти твоея`, прп\дбне, 
добродjь'телiю w=живи'лъ _е=си` бг~ому'дреннw души` 
бж\ственное, и= жи'зни нетлjь'нныя сподо'бился _е=си`.

%<Р%>а'дуяся, препроводи'лъ _е=си` твое` житiе`, 
сла'вне, преиспещре'нъ добро'тами и= кра'сными богатjь'я 
дарова'ньми, въ ни'хже о_у=тверди'ся се'рдце твое`.

%<В%>озсiя'лъ _е=си` jа='кw со'лнце мона'шествующихъ 
чинw'мъ, добродjь'тельми о_у=краша'емь, _w нiки'то 
бг~ому'дре прп\дбне! тjь'мъ тя` ра'дующеся о_у=блажа'емъ.

%<Бг~оро'диченъ:%>

%<П%>росвjьща'ющаго концы`, прест~а'я, родила` _е=си` 
пло'тiю несозда'ннаго, и= пре'жде всjь'хъ _о=ц~у` 
собезнача'льнаго: тjь'мже тя` бц\ду вjь'рою чти'мъ.

%<Сjьда'ленъ, гла'съ д~. Подо'бенъ: С%>ко'рw предвари`.

%<В%>одвори'лся _е=си` въ гора'хъ безмо'лвiя, му'дре, 
(с. 37) воспита'лся _е=си` во гра'дjьхъ воздержа'нiя 
jа='вjь, возвы'сився _о=бою'ду, w=ста'вилъ _е=си` 
долjьр_е'тныя сла^сти, жи'знь дости'глъ _е=си` нб\сную, во 
_о=би'тель всели'вся, въ не'йже мо'лиши w= на'съ бг~а.

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, со безпло'тными того` непреста'ннw моли`, 
w=ставле'нiе прегрjьше'нiй и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<Кр\стобг~оро'диченъ:%>

%<Д%>в~о пренепоро'чная, мт~и хр\ста` бг~а, _о=ру'жiе 
про'йде твою` прест~у'ю ду'шу, _е=гда` распина'ема ви'дjьла 
_е=си` во'лею сн~а и= бг~а твоего`: _е=го'же, 
бл~гослове'нная, моля'щи не преста'й, проще'нiе 
прегрjьше'нiй на'мъ дарова'ти.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ, 
но са'мъ, гд\си, вопло'щся, и= спа'слъ _е=си` всего' мя 
человjь'ка. тjь'мъ зову' ти: сла'ва си'лjь твое'й, гд\си.

%<К%>ореносjь'чецъ страсте'й, бг~оно'се, показу'емь, 
души` чистото'ю бг~обо'рныхъ и=сто'ргнулъ _е=си` вся'кую 
душегу'бную пре'лесть, священнотаи'нниче прече'стне.

%<В%>зе'мъ побjь'ды, пребога'те, вjьне'цъ, въ се'лjьхъ 
нб\сныхъ ны'нjь почива'еши, блаже'нне, стра^сти w\ттря'съ, 
и= въ безстра'стiе, _о='ч~е, w=дjь'явся.

%<Ж%>е'ртву jа='кw непоро'чну, _о='ч~е, житiе` твое` 
хр\сту` прине'слъ _е=си`, бж\ственныя любве` и=спо'лненъ и= 
по'стничества о_у=краша'емь добро'тою, преблаже'нне.

%<В%>итi^йства душетлjь^нныя, бг~ому'дре, _е='реси 
jа='снw и=з\ъwбличи'лъ _е=си`, хр\сто'ву чту'щъ бж\ственную 
i=кw'ну и= бг~омт~ре, и= ст~ы'хъ всjь'хъ, свяще'ннjьйшiй.

%<Бг~оро'диченъ:%>

%<Jа='%>кw похвалу`, jа='кw держа'ву мi'ра и= 
о_у=твержде'нiе, jа='кw (с. 38) приста'нище благоути'шно, 
jа='кw весе'лiю вино'вну тя`, преч\стая, сла'вимъ, 
крася'щiися вси` въ сла'вjь твое'й.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, хр\сте` 
бж~е: тобо'ю бо, вл\дко, къ свjьтонача'льнику _о=ц~у` 
твоему`, w\т но'щи невjь'дjьнiя, приведе'нiе и='мамы.

%<Jа='%>кw кро'токъ, въ земли` кро'ткихъ всели'лся 
_е=си`, нiки'то му'дре, побо'рникъ бы'въ по и='стинjь, 
всеприснопа'мятне, и= и=сповjь'данiя вjьнце'мъ свjь'тлw 
о_у=краша'емь.

%<К%>ъ бж\ственному свjь'ту ны'нjь преста'вился _е=си`, 
прп\дбне, свjь'та бы'въ сы'нъ возлю'бленъ, въ ра'дости и= 
красотjь` съ ли'ки а='гг~льскими ра'достнw веселя'ся.

%<Н%>еизрече'нныя сла'дости ра'йскiя бы'лъ _е=си` ны'нjь 
прича'стникъ: приста'нище бо всеблагоути'шное 
w=бурева'_емымъ показа'лся _е=си`, и= а='лчущымъ, бл~же'нне, 
препита'тель бы'лъ _е=си`.

%<Бг~оро'диченъ:%>

%<Г%>лаго'лы твоя^ помина'юще, ны'нjь тя` о_у=блажа'емъ: 
тобо'ю, пренепоро'чная, блаже'нство несказа'нное и= жи'знь 
нестарjь'емую и='стиннw воспрiя'хомъ.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

%<Б%>л~же'нныхъ наде'ждъ получи'лъ _е=си`, _о='ч~е 
всеблаже'нне, бл~же'нства вл\дчня бы'въ наслjь'дникъ, и= 
бж\ственнагw w=сiя'нiя.

%<С%>вjьтонw'сныя свjьщы` и=мjь'я сугу^бы, 
и=сповjь'данiя твоегw` и= по'стничества, въ нб~са` 
вмjьсти'лся _е=си`, бг~оно'се нiки'то пребога'те.

%<Н%>аслажда'яся безконе'чныя и= бж\ственныя сла'дости, 
въ нб\сныхъ ны'нjь, _о='ч~е, ски'нiихъ, w= на'съ моли` 
всjь'хъ вл\дку и= гд\са.

%<Бг~оро'диченъ:%>

%<Н%>ы'нjь къ тебjь` прибjьга'ю, преч\стая, спаси' мя 
(с. 39) мольба'ми твои'ми, и= соблюди`: _е=ли^ка бо хо'щеши, 
мо'жеши, jа='кw мт~и всемогу'щагw.

%<Конда'къ, гла'съ в~. Подо'бенъ: В%>ы'шнихъ и=щя`:

%<Н%>б\сный о_у='мъ и= житiе` стяжа'въ, сiя'еши jа='снw, 
jа='коже со'лнце свjь'тлостiю дjь'лъ, просвjьща'еши су'щыя 
во тмjь` жите'йстjьй, _о='ч~е нiки'то, и= приводя` всjь'хъ 
къ бг~у, моли` непреста'ннw w= всjь'хъ на'съ.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля 
высо'къ пла'мень вознесло` _е='сть: хр\сто'съ же простре` 
бг~очести^вымъ _о=трокw'мъ ро'су духо'вную, сы'й 
бл~гослове'нъ и= препросла'вленъ.

%<Т%>воя` кро'тость вельми` въ пе'рсть смири` мучи'теля 
суровство`, ча'стыми мольба'ми сего` о_у=мори'вши: вjь'сть 
бо во'лю твори'ти боя'щихся _е=гw` гд\сь.

%<Г%>ро'мъ догма'тwвъ твои'хъ, и= свjьтоно'сная мо'лнiя 
житiя` твоегw` мi'ръ о_у=ясни`, вjь^рныя w=заря'ющи 
бг~овjьща'нными сiя'ньми, словесы' же и= дjья^нiи свjь'тлw, 
священнотаи'нниче бг~облаже'нне.

%<К%>рjь'постiю вжиля'емь о_у=тjь'шителя, де'мwнскихъ 
полкw'въ и= сjь'тей _е=ретi'ческихъ, бг~ому'дре, и=збjьжа'лъ 
_е=си`: и= къ нб\снjьй высотjь` возше'лъ _е=си`, съ ли'ки 
безпло'тныхъ ны'нjь водворя'яся.

%<Бг~оро'диченъ:%>

%<Х%>ра'мъ была` _е=си` свяще'нъ вся^ хотjь'нiемъ, дв~о, 
созда'вшагw: того' бо вмjьсти'ла _е=си` всjь'ми 
невмjьсти'маго, мi'ръ w=бновля'юща. тjь'мже тя` бц\ду 
проповjь'дуемъ.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь^йства 
раздjьля'ше, бж~iимъ велjь'нiемъ халд_е'и w=паля'ющая, 
вjь^рныя же w=роша'ющая, пою'щыя: бл~гослови'те, вся^ дjьла` 
гд\сня, гд\са.

%<В%>ся'ко превозше'дъ чу'вство, треблаже'нне, 
мы'сленному ны'нjь прибли'жился _е=си` свjь'ту, всече'стне, 
бг~овидjь'нiя (с. 40) сподобля'емь и= просвjьще'нiя 
и=сполня'емь, зовы'й: благослови'те, вся^ дjьла` гд\сня, 
гд\са.

%<М%>е'ртвостiю страсте'й jа='вjь w=блече'нъ, къ 
живоно'сному и=зше'лъ _е=си` ликова'нiю, всебл~же'нне, 
благоче'стiемъ разжиза'емь, и= добродjь'тельми w=сiя'емь, 
зовы'й: превозноси'те, вся^ дjьла` гд\сня, гд\са.

%<В%>ся'ку добродjь'тель, бг~ому'дре, w\т младе'нства 
и=звы'къ, при кончи'нjь пw'двигъ твои'хъ вjьнце'мъ 
о_у=краша'емь, бл~года'тнымъ показа'лся _е=си`, и= по'честь 
прiя'лъ _е=си`, поя`: превозноси'те, вся^ дjьла` гд\сня, 
гд\са.

%<С%>вы'ше на'съ ны'нjь назира'еши, _о='ч~е, твоему` 
вл\дцjь предстоя`, побjь'ды тезоимени'те, дерзнове'нiе 
мно'го и=мjь'я, и= душе'внагw прося`, сла'вне, спасе'нiя, 
священноявле'нне, ста'ду твоему`.

%<Бг~оро'диченъ:%>

%<Т%>ы` _о=ц~у` неразлу'чнаго, въ ложесна'хъ бг~ому'жнw 
пожи'вша, безсjь'меннw зачала` _е=си`, и= несказа'ннw 
родила` _е=си`, бг~ороди'тельнице преч\стая: тjь'мже тя` 
спасе'нiе всjь'хъ на'съ познава'емъ.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

%<Б%>ж\ственныя свjь'тлости jа='кw чи'стъ сподо'бился 
_е=си`, добродjь'телей ви'ды w=блиста'яся, и= и=сповjь'данiя 
вjьнце'мъ jа='вjь о_у=краша'емь: тjь'мже всепра'зднственный 
пра'здникъ тво'й о_у=блажа'емъ.

%<С%>мы'сленнw, бл~же'нне, твою` жи'знь соверши'лъ 
_е=си`, повелjь'ньми сп~са о_у=правля'емь: ны'нjь же сjь'ни 
преше'дшей, прера'достнw жи'знь вjь'чную досто'йнw получи'лъ 
_е=си`, бг~оявле'ннw свяще'ннjьйше.

%<Т%>еку'щихъ быстрw` прете'клъ _е=си` мяте'жъ, къ 
ти'хому же, нiки'то, цр\ства хр\сто'ва ра'дуяся 
о_у=стреми'лся _е=си` (с. 41) приста'нищу: къ нему'же на'съ 
наста'ви, _о='ч~е, тя` блажа'щыя, и= твою` па'мять 
почита'ющыя.

%<Бг~оро'диченъ:%>

%<Т%>я` свидjь'нiя сjь'нь проwбразова`, въ не'йже 
скрижа^ли и= ста'мна, и= златы'й ковче'гъ: jа='коже бо 
_о=на` _о='ныя, та'кw и= ты` безнача'льнаго сло'ва во 
о_у=тро'бjь вмjьсти'ла _е=си`, бц\де, воплоща'ема.


