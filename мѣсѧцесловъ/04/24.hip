<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 221)

%<Мjь'сяца тогw'же въ к~д-й де'нь.%>

%<Ст~а'гw му'ченика са'ввы стратила'та.%>

%<На Г%>д\си, воззва'хъ, %<стiхи^ры, гла'съ д~. 
Подо'бенъ: Jа='%>кw до'бля:

%<В%>оево'да непобjьди'мый, * страда'лецъ хра'брый, * и= 
свjьти'льникъ всемi'рный бы'лъ _е=си`, * восто'ки пw'двигъ 
твои'хъ просвjьща'я концы`, * и= w\тгоня` мра'къ де'мwнскiй 
тя'жкiй, * са'вво вели'кiй, * о_у=добре'нiе мч~никwвъ, * 
сограждани'не ст~ы'хъ безпло'тныхъ, * и= моли'твенниче w= 
душа'хъ на'шихъ. (с. 222)

%<И=%> въ темни'цахъ затворя'емь, * и= _о=гне'мъ 
сожига'емь, * и= мно'гими му'ками томи'мь, * и= на дре'вjь 
растяга'емь, * и= зимо'ю w=скорбля'емь, * и= ра'нами 
ча'стыми непреста'ннw бiе'мь, * и= въ вода'хъ бл~же'нный 
коне'цъ, * страстоте'рпче, прiе'мля о_у=се'рднw, * 
непоколеби'мь пребы'лъ _е=си`.

%<К%>расе'нъ ты` бы'лъ _е=си` * ю='ноша, пребога'те, * 
w\т всjь'хъ всегда` о_у=дивля'емь, * и= w\тлучи'лся _е=си` 
ко трудw'мъ * страда'нiй небоя'зненнw, * на вся^ враги` 
воздви'глъ _е=си` побjь^ды * вели'кими ст~ы'ми твои'ми 
по'двиги. сегw` ра'ди во хвале'нiи тя` чти'мъ * ра'достнw, 
досточу'дне.

%<Сла'ва, и= ны'нjь, бг~оро'диченъ:%>

%<Т%>у'чами дх~а прест~а'гw, преч\стая, * мою` мы'сль 
w=роси`, * jа='же ка'плю ро'ждшая хр\ста` неисче'тнw, * 
безмjь^рная беззакw'нiя человjь'кwвъ * щедро'тами 
и=змы'вшую: * и=зсуши` и=сто'чникъ страсте'й мои'хъ, * и= 
пото'ка мя` сподо'би * пи'щи живы'я при'снw, * моли'твами 
твои'ми.

%<Кр\стобг~оро'диченъ:%>

%<А='%>гнца и= па'стыря тя` * на дре'вjь jа='кw ви'дjь * 
а='гница ро'ждшая рыда'ше, * и= мт~рски ти` вjьща'ше: сн~е 
возжелjь'нне, * ка'кw на дре'вjь кр\стнjьмъ повjь'шенъ 
_е=си`, долготерпjьли'ве; * ка'кw ру'цjь и= но'зjь твои`, 
сло'ве, * пригвозди'шася w\т беззако'нныхъ, * и= кро'вь 
твою` и=злiя'лъ _е=си`, вл\дко;

%<Тропа'рь, гла'съ д~: М%>у'ченикъ тво'й, гд\си:

%<И=ли` се'й, гла'съ _е~:%>

%<З%>емна'гw са'на по'ясъ w=ста'вивъ и= по'ч_ести, 
страда'льче, предъ мучи'телемъ льсти'вымъ царе'мъ хр\ста` 
бг~а су'ща и=сповjь'далъ _е=си`, и= тогw` ра'ди мнw'га 
страда^нiя под\ъя'лъ _е=си`, сла'вне. тjь'мъ прекра'снымъ 
побjь'ды вjьнце'мъ о_у=вя'злся _е=си` w\т цр~я` всjь'хъ 
цр\ствующагw, съ нб\сными вw'и свjь'тлw преукра'шенъ: 
предстоя` тому`, са'вво, моли`, да спасе'тъ ду'шы на'шя. (с. 
223)

%<Канw'нъ.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, 
раздjь'льшему мо'ре, и= наста'вльшему лю'ди, jа=`же и=зведе` 
и=зъ рабо'ты _е=гv'петскiя, jа='кw просла'вися.

%<Т%>ы` на'ше, гд\си, w\т а='довыхъ вра'тъ _е=стество` 
и=зба'вль, того` затвори'лъ _е=си` въ темни'цахъ вjь'чныхъ, 
и= сме'рть о_у=мертви'въ, жи'знь и=сточи'лъ _е=си`.

%<И='%>же на земли`, сла'вне, во'инство w=ста'вль, 
нб\снымъ чинw'мъ и= во'инствwмъ, труды` бж\ственными сла'внw 
приче'лся _е=си`, са'вво, сла'вя хр\ста`.

%<С%>и'лою, му'дре, свы'ше w=дjь'янъ, на враги` 
неподви'жимь и= непобjьди'мь jа=ви'лся _е=си`, си'хъ 
побjьжда'я до'блественнw бра'нь, пресла'вне.

%<П%>рисносiя'ненъ w=зари'лся _е=си` въ преле'стнjьй 
но'щи свjьти'льникъ, хр\ста` сл~нца проповjь'дуя всjь^мъ 
пра'веднw, и= w\тгоня` тму` безбо'жiя.

%<Бг~оро'диченъ:%>

%<W\т%> земли` преиспо'днiя на'съ и=схи'ти, и=з\ъ теб_е` 
роди'выйся сн~ъ бж~iй, jа='кw милосе'рдъ, свои'мъ 
воскр\снiемъ къ жи'зни вjь'чнjьй, при'снw пою'щыя тя`.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ 
о_у=мерщве'й грjь'хъ, и= стра'хъ тво'й всади` въ сердца` 
на'съ пою'щихъ тя`.

%<С%>и'лу хр\сто'съ борца`, и= держа'ву низло'жъ 
сме'рти, w=живи` _е=стество` на'ше свои'мъ воскр\снiемъ и= 
о_у=крjьпи`.

%<Т%>е'плая, прему'дре, хр\сто'ва любы`, тя` бж\ственнw 
разже'гши, земны'хъ и= тлjь'нныхъ всjь'хъ w\тлучи`, и= 
пре'лести супоста'та показа`.

%<П%>озна'въ творца` _е=ди'наго гд\са, да'вшаго себе` 
и=збавле'нiе человjь'кwмъ, твою` кро'вь да'лъ _е=си` за 
него`, са'вво, бу'дущагw ра'ди воздая'нiя. (с. 224)

%<Бг~оро'диченъ:%>

%<П%>реста` мучи'тельство сме'ртное, преч\стая, и= 
а='дwва сокрw'вища о_у=праздни'шася воста'нiемъ ро'ждшагwся 
и=зъ теб_е`, и= жи'зни сокрw'вища напо'лнишася.

%<Сjьда'ленъ, гла'съ д~. Подо'бенъ: В%>ознесы'йся:

%<Н%>еподви'жимь jа='влься воево'да, ва^рварскiя кw'зни 
побjьди'лъ _е=си`, и= пострада'въ, сла'вне, крjь'пкw, полки` 
пребори'лъ _е=си` вра^гъ неви'димыхъ. w\т_ону'дуже вjьнце'мъ 
о_у=вя'злся _е=си` побjь'днымъ, w= на'съ моли` прилjь'жнw, 
са'вво преблаже'нне, вjь'рою пою'щихъ тя`.

%<Сла'ва, и= ны'нjь, бг~оро'диченъ:%>

%<П%>о бз~jь во тво'й, бц\де, прибjьга'ю смире'нный, 
покро'въ бж\ственный, припа'дая молю'ся: поми'луй, 
преч\стая, jа='кw превзыдо'ша главу` мою` грjьси`, и= 
бою'ся, вл\дчце, му'ки, и= трепе'щу: моле'нiе сотвори`, 
ч\стая, къ сн~у твоему`, w\т си'хъ и=зба'вити мя`.

%<Кр\стобг~оро'диченъ:%>

%<И='%>же w\т безнача'льнагw _о=ц~а` рожде'ннаго, 
напослjь'докъ тя` пло'тiю ро'ждшая, на кр\стjь` ви'сяща 
зря'ще, хр\сте`, о_у=вы` мнjь`, любе'знjьйшiй i=и~се, 
вопiя'ше: ка'кw сла'вимый jа='кw бг~ъ w\т а='гг~лъ, w\т 
беззако'нныхъ ны'нjь человjь^къ, сн~е, хотя` распина'ешися; 
пою' тя, долготерпjьли'ве.

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и= 
просла'вихъ тя`, _е=ди'не чл~вjьколю'бче.

%<Н%>оже'мъ w\тсjь'клъ _е=си` и='стинныхъ глагw'лъ 
твои'хъ, лжи` сплет_е'нiя до'блественнjь, са'вво пресла'вне.

%<Ц%>вjьту'щая тjьлесе` красота`, въ тебjь` и='стиннw 
jа=ви`, страстоте'рпче, души` твоея` бж\ственное 
благолjь'пiе.

%<Р%>асту'щимъ, сла'вне, душе'внымъ му'жествомъ, 
дре'вняго страда'ньми побjьди'лъ _е=си` борца`. (с. 225)

%<Бг~оро'диченъ:%>

%<Jа='%>кw w\т sвjь'ря, человjь'ка тво'й сн~ъ и=схи'тивъ 
сме'ртна, къ животу`, дв~о, сего` преста'ви.

%<Пjь'снь _е~. I=рмо'съ:%>

%<С%>вjь'та пода'телю и= вjькw'въ тво'рче, гд\си, во 
свjь'тjь твои'хъ повелjь'нiй наста'ви на'съ: ра'звjь бо 
теб_е`, и=но'гw бо'га не зна'емъ.

%<Т%>ы` погребе'нiемъ пло'ти борца` на'шего погре'блъ 
_е=си`, и= jа='кw бг~ъ и=стощи'въ а='да, воскреси` м_е'ртвыя 
свои'мъ воскр\снiемъ, хр\сте`, тя` просла'вльшыя.

%<О_у=%>кра'шенjь му'дрjь тва'рей добро'тjь, позна'лъ 
_е=си` всjь'хъ вл\дку. тjь'мже _е=гw` ра'ди, са'вво, 
пострада'въ, вjьнц_е'въ сподо'бился _е=си`.

%<Т%>а'йныхъ получи'въ дарова'нiй хр\сто'выхъ, сла'вне, 
и= тогw` незави'стнымъ сiя'нiемъ бж\ственнw о_у=ясни'вся, 
свjьти'льникъ показа'лся _е=си` въ мi'рjь, сла'вне.

%<Бг~оро'диченъ:%>

%<И=%>сто'чникъ жи'зни и=зъ теб_е` вопло'щся, воскр~съ 
и=сточи` земноро'дныхъ _е=стество`, бц\де, и= сiе` jа='кw 
бг~ъ безсме'ртiя напои` вода'ми.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

%<П%>огуби'въ сме'ртiю сме'рть, и='же на'съ ра'ди во'лею 
ме'ртвъ вмjьни'лся _е=си`, хр\сте`, м_е'ртвыя w=живи'лъ 
_е=си`, и= сея` о_у='зъ и=зба'вилъ _е=си`.

%<W=%>кропи'вся хр\ста` бж\ственною кро'вiю, 
i='дwльскихъ тре'бъ w=скверне'нiя w\тступи'лъ _е=си`, са'вво 
сла'вне, и= свjь'томъ w=дjь'явся бл~года'ти.

%<З%>имы` пре'лести w\тбjь'глъ _е=си`, и= къ ти'хой 
веснjь` дости'глъ _е=си` хр\сто'вымъ позна'нiемъ, и='мже и= 
w=зари'лся _е=си`, пресла'вне.

%<Бг~оро'диченъ:%>

%<И=%>стлjь'вшыя ны` прегрjьше'ньми, сн~ъ тво'й, 
преч\стая, (с. 226) воскр\снiемъ свои'мъ w=бнови` и= 
w=небеси`, и= бо'ги содjь'ла бл~года'тiю.

%<Конда'къ, гла'съ д~. Подо'бенъ: В%>ознесы'йся:

%<Н%>епобjьди'мый jа='влься стратила'тъ, ва^рварскiя 
кw'зни побjьди'лъ _е=си`, и= страда'льчествовавъ, сла'вне, 
твердjь'йши, мно'жество врагw'въ неви'димыхъ побори'лъ 
_е=си`. тjь'мже вjьне'цъ и=спле'лъ _е=си` побjь'ды: w= на'съ 
моли` хр\ста`, са'вво всебл~же'нне, вjь'рою почита'ющихъ 
тя`.

%<Пjь'снь з~. I=рмо'съ:%>

%<_О='%>бразу злато'му, на по'лjь деи'рjь служи'му, 
трiе` твои` _о='троцы небрего'ша безбо'жнагw велjь'нiя, 
посредjь' же _о=гня` вве'ржени, w=роша'еми поя'ху: 
бл~гослове'нъ _е=си`, бж~е _о=т_е'цъ на'шихъ.

%<О_у=%>сну'въ хр\сто'съ во'лею, jа='кw ме'ртвъ пло'тiю 
во гро'бjь, м_е'ртвыя, и=`же во а='дjь спя'щыя w\т вjь'ка, 
возбуди`, и= живоно'снымъ воста'нiемъ си'хъ воскреси`, 
пою'щыя: бл~гослове'нъ бг~ъ _о=т_е'цъ на'шихъ.

%<_О=%>ру'жiе, му'дре, бж\ственныхъ слове'съ, jа='кw 
но'жъ держа'въ, въ сердца` си'хъ вонзи'лъ _е=си` 
нече'ствующихъ, и= о_у=язви'лъ _е=си` сопроти'вныхъ лw'жная 
беззакw'нiя, и= взыва'лъ _е=си`: бл~гослове'нъ бг~ъ 
_о=т_е'цъ на'шихъ.

%<З%>апе'нъ бы'въ w\т вра^гъ, не поколеба'лъ _е=си` 
души`, ни низложе'нъ бы'лъ _е=си`, хр\ста' бо и=мjь'я 
назира'юща, и= о_у=крjьпля'юща тя` непоколеби'ма. _е=му'же 
и= взыва'лъ, са'вво, и= благода'рнw воспjьва'лъ _е=си`: 
бл~гослове'нъ бг~ъ _о=т_е'цъ на'шихъ.

%<М%>е'ртва врага` подложи` подъ но'ги твои`, 
страда'льче, jа='коже коры'сть сегw` взя'лъ _е=си` 
прельщ_е'нныя, и= да'лъ _е=си` си'хъ вл\дцjь всjь'хъ, 
позна'нiемъ зову'щыя: бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<В%>ъ крjь'пость держа'вную w=дjь'явся человjь'ческое 
немощно'е _е=стество`, дв~о пресла'вная, въ воста'нiе 
рж\ства` твоегw`, и= воwруже'но му'жески на сме'рть, 
сла'витъ тя`, безсме'ртiя и= жи'зни мт~рь ч\стую. (с. 227)

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ 
снизше'дшаго, и= пла'мень въ ро'су прело'жшаго бг~а, по'йте, 
дjьла`, jа='кw гд\са, и= превозноси'ти во вся^ вjь'ки.

%<С%>ме'рти w=брjьта'теля, сме'ртiю твое'ю плотско'е 
о_у=би'въ, ще'дре, сегw` всjь^мъ показа'лъ _е=си` 
человjь'кwмъ вjь'чную сме'рть: тя` превозно'симъ, животе` и= 
нетлjь'нiе.

%<Т%>имjь'нiя всегw` w=чи'щся безбо'жнагw, и= служе'нiя 
i='дwльскагw, ба'нею, страстоте'рпче, кр~ще'нiя, зижди'телю 
чи'стjь приступи'лъ _е=си`, са'вво, въ по'двизjьхъ терпя` 
до'блественнjь.

%<М%>едото'чнымъ сло'вомъ, му'дре, и= взо'ромъ сла'дкимъ 
о_у=дивля'я мучи'теля, дjь'лы побjьди'т_ельная на ни'хъ 
поста'вилъ _е=си`, и= взыва'лъ: тя` превозно'симъ гд\са во 
вjь'ки.

%<Бг~оро'диченъ:%>

%<Ж%>ивота` моегw` нача'льникъ, къ сме'рти пло'тiю 
приступи'въ, о_у=мертви` сiю`. w=живи`, дв~о, любо'вiю 
пою'щыя тя`, и= превознося'щыя того` во вjь'ки.

%<Пjь'снь f~. I=рмо'съ:%>

%<W\т%> бг~а, бг~а сло'ва, неизрече'нною му'дростiю 
прише'дшаго w=бнови'ти а=да'ма, jа='дiю въ тлjь'нiе па'дшаго 
лю'тjь: w\т ст~ы'я дв~ы неизрече'ннw воплоти'вшагося на'съ 
ра'ди, вjь'рнiи, _е=диному'дреннw пjь'сньми велича'емъ.

%<Т%>ы` о_у=тро'бу а='дову расто'ргъ, ще'дре, и=стощи'лъ 
_е=си` того` jа='кw си'ленъ, и= нб\сный w=скудjь'вшiй 
напо'лнилъ _е=си` мi'ръ, воздви'гъ и= w=живи'въ м_е'ртвыя, 
и= человjь'ки вся^ возне'слъ _е=си` разумjь'нiемъ твои'мъ.

%<В%>осте'къ на высоту` о_у='мнw, страстоте'рпче, 
бж\ственнагw позна'нiя хр\сто'ва, пре'лесть до'лу влеку'щую 
w=ста'вилъ _е=си` и= крилы` страда'нiя къ сему` возне'слся 
_е=си`, прилjь'жнw велича'я и= сла'вя _е=го`, jа='кw 
пребл~га.

%<С%>трjь'лы младе'н_ецъ вмjьня'я стрjьля'нiя 
мучи'телей, (с. 228) си'лою w\тража'я тjь'хъ хр\сто'вою, 
са'вво пресла'вне, спобо'рника и=мjь'лъ _е=си` того`, и= 
помога'юща ти` при'снw: _е=го'же вjь'рою и= любо'вiю 
непреста'ннw велича'лъ _е=си`.

%<Бг~оро'диченъ:%>

%<W=%>блиста`, дв~о, сн~ъ и= бг~ъ тво'й, w= гро'ба 
воста'въ, бж\ственныя зари` и= сла'вы и=спо'лни вселе'нную, 
и= сiя'нiемъ нетлjь'нiя, и=`же вjь'рою свjь'телъ тя` 
_о='блакъ, сла'вящыя просвjьти'лъ _е='сть.


