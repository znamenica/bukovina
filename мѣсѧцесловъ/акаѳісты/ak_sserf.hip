<::рус> оцифровка: Даниил Дремачев
<::слав> 


%<А=ка'fiстъ прп\дбному серафi'му саро'вскому 
чудотво'рцу%>

%<Конда'къ а~%>

%<И=%>збра'нный чудотво'рче и= преди'вный о_у=го'дниче 
хр\сто'въ, ско'рый помо'щниче и= моли'твенниче на'шъ, 
прп\дбне _о='тче серафi'ме! Велича'юще просла'вльшаго тя` 
гд\са, воспjьва'емъ ти` похва^льная. Ты' же, jа='кw и=мjь'яй 
ве'лiе дерзнове'нiе ко гд\су, w\т вся'кихъ на'съ бjь'дъ 
свободи`, зову'щихъ: %<Р%>а'дуйся, прп\дбне серафi'ме, 
саро'вскiй чудотво'рче.

%<I='косъ а~%>

%<А='%>гг~лwвъ творе'цъ и=збра' тя и=знача'ла, да 
просла'виши житiе'мъ твои'мъ пречу'дное и='мя ст~ы'я тр\оцы: 
jа=ви'лся бо _е=си` вои'стинну а='гг~лъ на зе'мли и= во 
пло'ти серафi'мъ: jа='кw лу'чь пресвjь'тлый вjь'чнагw сл~нца 
пра'вды, просвjьти'ся житiе` твое`. Мы' же, зря'ще 
прехва^льныя труды` твоя^, съ бл~гоговjь'нiемъ и= ра'достiю 
глаго'лемъ ти` сицева^я: Ра'дуйся, пра'вило вjь'ры и= 
бл~гоче'стiя: ра'дуйся, w='бразе кро'тости и= смире'нiя. 
Ра'дуйся, пресла'вное вjь'рныхъ велича'нiе: ра'дуйся, 
прети'хое скw'рбнымъ о_у=тjьше'нiе. Ра'дуйся, прелюби'мое 
и='нокwвъ похвале'нiе: ра'дуйся, живу'щымъ въ мi'рjь 
преди'вное поможе'нiе. Ра'дуйся, рwссi'йскiя держа'вы сла'во 
и= w=гражде'нiе: ра'дуйся, тамбо'вскiя страны` свяще'нное 
о_у=краше'нiе. %<Р%>а'дуйся, прп\дбне серафi'ме, саро'вскiй 
чудотво'рче.

%<Конда'къ в~%>

%<В%>и'дящи ма'ти твоя`, прп\дбне _о='тче серафi'ме, 
те'плую любо'вь твою` ко и='ноческому житiю`, позна` ст~у'ю 
во'лю гд\сню w= тебjь`, и= бг~у jа='кw да'ръ соверше'нъ 
принося'щи, бл~гослови' тя на тjь'сный пу'ть и='ноческiй 
ст~ы'мъ кресто'мъ свои'мъ, _е=го'же до конца` житiя` твоегw` 
на пе'рсехъ носи'лъ _е=си`, зна'менуя ве'лiю любо'вь твою` 
къ распе'ншемуся за ны` хр\сту` бг~у на'шему, _е=му'же вси` 
со о_у=миле'нiемъ зове'мъ: %<А=%>ллилу'iа.

%<I='косъ в~%>

%<Р%>а'зумъ нб\сный тебjь` дарова'ся, свя'тче бж~iй: w\т 
ю='ности твоея` не престая` помышля'ти w= нб\снjьмъ, 
w=ста'вилъ _е=си` до'мъ _о='тчiй, цр\ствiя бж~iя ра'ди и= 
пра'вды _е=гw`. Сегw` ра'ди прiими` w\т на'съ похвалы^ сiя^: 
Ра'дуйся, гра'да ку'рска ча'до бг~оизбра'нное: ра'дуйся, 
роди'телей бл~гочести'выхъ w\трасле пречестна'я. Ра'дуйся, 
добродjь'т_ели ма'тере своея` о_у=наслjь'дивый: ра'дуйся, 
бл~гоче'стiю и= мл~твjь _е='ю науче'нный. Ра'дуйся, на 
по'двиги w\т ма'тере кресто'мъ бл~гослове'нный: ра'дуйся, 
бл~гослове'нiе сiе` jа='кw ст~ы'ню до сме'рти соблюды'й. 
Ра'дуйся, любве` ра'ди гд\са до'мъ _о=те'ческiй w=ста'вивый: 
ра'дуйся, вся^ кра^сная мi'ра сегw` ни во что' же 
вмjьни'вый. %<Р%>а'дуйся, прп\дбне серафi'ме, саро'вскiй 
чудотво'рче.

%<Конда'къ г~%>

%<С%>и'ла вы'шнягw w\т ю='ности твоея` вои'стинну 
храня'ше тя`, прп\дбне: съ высоты' бо хра'ма спа'дша 
сохрани' тя гд\сь неврежде'нна, и= стра'ждущу ти` лю'тjь 
сама` вл\дчца мi'ра jа=ви'ся, съ нб~съ и=сцjьле'нiе 
прине'сши, зане` и=змла'да вjь'рнw служи'лъ _е=си` бг~у, 
вы'ну взыва'я _е=му`: %<А=%>ллилу'iа.

%<I='косъ г~%>

%<И=%>мjь'я тща'нiе w= по'двизjь и='ноческагw 
равноа'гг~льнагw житiя`, во гра'дъ ст~ы'й кi'евъ поклоне'нiя 
ра'ди прп\дбнымъ печ_е'рскимъ прите'клъ _е=си`, и= w\т 
о_у='стъ прп\дбнагw досifе'а повелjь'нiе прiи'мъ въ пусты'ню 
саро'вскую пу'ть сво'й о_у=пра'вити, вjь'рою и=здале'ча 
w=блобыза'лъ _е=си` мjь'сто ст~о'е сiе`, и= та'мw всели'вся 
житiе` твое` бг~оуго'дное сконча'лъ _е=си`. Мы' же, 
дивя'щеся таково'му w= тебjь` бж~iю промышле'нiю, со 
о_у=миле'нiемъ вопiе'мъ ти`: Ра'дуйся, мiрскi'я суеты` 
w\трjьши'выйся: ра'дуйся, нб\снагw _о=те'чества пла'меннjь 
возжела'вый. Ра'дуйся, хр\ста` все'мъ се'рдцемъ возлюби'вый: 
ра'дуйся, бл~го'е и='го хр\сто'во на себе` воспрiе'мый. 
Ра'дуйся, соверше'ннагw послуша'нiя и=спо'лненный: ра'дуйся, 
ст~ы'хъ за'повjьдей гд\снихъ блюсти'телю вjь'рный. Ра'дуйся, 
о_у='мъ тво'й и= се'рдце въ бз~jь мл~твеннw о_у=тверди'вый: 
ра'дуйся, сто'лпе бл~гоче'стiя непоколеби'мый. %<Р%>а'дуйся, 
прп\дбне серафi'ме, саро'вскiй чудотво'рче.

%<Конда'къ д~%>

%<Б%>у'рю sлы'хъ напа'стей о_у=тиша'я, проше'лъ _е=си` 
ве'сь пу'ть тjь'сный и= ско'рбный по'двига и='ноческагw, 
несы'й jа=ре'мъ пусты'ннагw житiя`, затво'ра и= молча'нiя, 
многоно'щнагw бдjь'нiя, и= та'кw бл~года'тiю бж~iею восходя` 
w\т си'лы въ си'лу, w\т дjья'нiя къ бг~овидjь'нiю, 
пресели'лся _е=си` во w=би'т_ели гw'рнiя, и=дjь'же со 
а='гг~лы пое'ши бг~у: %<А=%>ллилу'iа.

%<I='косъ д~%>

%<С%>лы'шаще и= ви'дяще ст~о'е житiе` твое`, прп\дбне 
_о='тче серафi'ме, вся^ бра'тiя твоя^ о_у=дивля'хуся тебjь`, 
и= приходя'ще къ тебjь`, поуча'хуся w= словесjь'хъ твои'хъ 
и= по'двизjьхъ, сла'вяще гд\са, ди'внаго во ст~ы'хъ свои'хъ. 
И= мы` вси` съ вjь'рою и= любо'вiю восхваля'емъ тя`, 
прп\дбне _о='тче, и= вопiе'мъ ти` си'це: Ра'дуйся, всего` 
себе` въ же'ртву гд\севи принесы'й: ра'дуйся, на высоту` 
безстра'стiя возше'дый. Ра'дуйся, во'ине хр\сто'въ 
добропобjь'дный: ра'дуйся, нб\снагw домовлады'ки ра'бе 
бл~гi'й и= вjь'рный. Ра'дуйся, предста'телю w= на'съ пред\ъ 
гд\семъ непосты'дный: ра'дуйся, къ бц\дjь мл~твенниче на'шъ 
неусы'пный. Ра'дуйся, пречу'днагw бл~гоуха'нiя крi'не 
пусты'нный: ра'дуйся, бл~года'ти бж~iя сосу'де непоро'чный. 
%<Р%>а'дуйся, прп\дбне серафi'ме, саро'вскiй чудотво'рче.

%<Конда'къ _е~%>

%<Б%>ж~е'ственный свjь'тъ w=сiя` жили'ще твое`, 
прп\дбне, _е=гда` боля'щу ти` и= на _о=дрjь` сме'ртнjьмъ 
лежа'щу, сама` преч\стая дв~а прише'дши къ тебjь` со ст~ы'ми 
а=п\слы петро'мъ и= i=wа'нномъ, рече`: Се'й _е='сть w\т 
ро'да на'шегw, и= главjь` твое'й косну'ся. А='бiе же 
и=сцjьлjь'въ, воспjь'лъ _е=си` бл~года'рнjь гд\севи: 
%<А=%>ллилу'iа.

%<I='косъ _е~%>

%<В%>и'дя вра'гъ ро'да человjь'ча чи'стое и= ст~о'е 
житiе` твое`, прп\дбне серафi'ме, восхотjь` погуби'ти тя`: 
наведе' бо на тя` лю'ди sлы^, и=`же беззако'ннw и=стяза'ху 
тя` и= _е='ле жи'ва су'ща w=ста'виша: ты' же, _о='тче 
ст~ы'й, jа='кw а='гнецъ кро'токъ, вся^ претерпjь'лъ _е=си`, 
за w=би'дящихъ тя` гд\севи моля'ся. Тjь'мже мы` вси`, 
таково'му твоему` неsло'бiю дивя'щеся, вопiе'мъ ти`: 
Ра'дуйся, въ кро'тости и= смире'нiи твое'мъ хр\сту` бг~у 
подража'вый: ра'дуйся, неsло'бiемъ твои'мъ ду'ха sло'бы 
побjьди'вый. Ра'дуйся, чистоты` душе'вныя и= тjьле'сныя 
храни'телю о_у=се'рдный: ра'дуйся, пусты'нниче, да'ры 
бл~года'тными преиспо'лненный. Ра'дуйся, подви'жниче 
бг~опросла'вленный и= прозорли'вый: ра'дуйся, наста'вниче 
мона'хwвъ преди'вный и= бг~ому'дрый. Ра'дуйся, ст~ы'я цр~кве 
похвало` и= ра'дованiе: ра'дуйся, w=би'тели саро'вскiя 
сла'во и= о_у=добре'нiе. %<Р%>а'дуйся, прп\дбне серафi'ме, 
саро'вскiй чудотво'рче.

%<Конда'къ s~%>

%<П%>роповjь'дуетъ пусты'ня саро'вская по'двиги и= 
труды` твоя^, бг~оно'сне о_у=го'дниче хр\сто'въ: д_е'бри бо 
и= лjьса` _е=я` мл~твою w=благоуха'лъ _е=си`, пр\оро'ку 
бж~iю и=лiи` и= кр\сти'телю гд\сню i=wа'нну подража'я, и= 
jа=ви'лся _е=си` пусты'ни прозябе'нiе многопло'дное дарми` 
дх~а ст~а'гw, _е=гw'же дjь'йствiемъ мнw'гая и= пресла^вная 
соверши'лъ _е=си`, подвиза'я вjь'рныхъ воспjьва'ти бл~ги'хъ 
пода'телю бг~у: %<А=%>ллилу'iа.

%<I='косъ s~%>

%<В%>озсiя` въ тебjь` но'вый бг~ови'децъ, мwv"се'ю 
подо'бный, серафi'ме бл~же'нне: непоро'чнw бо служе'нiе 
_о=лтарю` гд\сню соверша'я, сподо'бился _е=си` зрjь'ти 
хр\ста`, во хра'мjь со безпло'тными си'лами гряду'ща. Сему` 
бж~iю w= тебjь` бл~говоле'нiю дивя'щеся, воспjьва'емъ ти` 
си'це: Ра'дуйся, бг~ови'дче пресла'вный: ра'дуйся, свjь'томъ 
трисiя'ннымъ w=заре'нный. Ра'дуйся, прест~ы'я тр\оцы 
служи'телю вjь'рный: ра'дуйся, дх~а ст~а'гw жили'ще 
о_у=краше'нное. Ра'дуйся, хр\ста` со а='гг~лы тjьле'сныма 
_о=чи'ма лицезрjь'вый: ра'дуйся, въ бре'ннjьмъ тjьлеси` 
ра'йскую сла'дость предвкуси'вый. Ра'дуйся, хлjь'бомъ жи'зни 
насыще'нный: ра'дуйся, питiе'мъ безсме'ртiя напое'нный. 
%<Р%>а'дуйся, прп\дбне серафi'ме, саро'вскiй чудотво'рче.

%<Конда'къ з~%>

%<Х%>отя` чл~вjьколю'бецъ гд\сь jа=ви'ти въ тебjь`, 
прп\дбне, свое` неизрече'нное къ лю'демъ милосе'рдiе, 
показа' тя jа='кw вои'стинну свjьти'ло бг~освjь'тлое: дjь'лы 
бо и= словесы` твои'ми всjь'хъ приводи'лъ _е=си` ко 
бл~гоче'стiю и= любви` бж~iей. Тjь'мже, сiя'нiемъ по'двигwвъ 
твои'хъ просвjьще'ни и= хлjь'бомъ о_у=че'нiя твоегw` 
насыще'ни, тебе` о_у=се'рдно велича'емъ и= просла'вльшему 
тя` хр\сту` вопiе'мъ: %<А=%>ллилу'iа.

%<I='косъ з~%>

%<Н%>о'ваго ви'дяще тя` и=збра'нника бж~iя, и=здале'ча 
притека'ху къ тебjь` вjь'рнiи въ ско'рбехъ и= болjь'знехъ: 
и= си'хъ бjьда'ми w=тягче'нныхъ не w\три'нулъ _е=си`, 
и=сточа'я цjьл_е'нiя, да'руя о_у=тjьше'нiе, 
предста'тельствуя въ мл~твахъ. Тjь'мже и=схожда'ше во всю` 
зе'млю рwссi'йскую вjьща'нiе чуде'съ твои'хъ, и= си'це тя` 
сла'вляху духw'вная ча^да твоя^: Ра'дуйся, па'стырю на'шъ 
до'брый: ра'дуйся, _о='тче мл\стивый и= кро'ткiй. Ра'дуйся, 
врачу` на'шъ ско'рый и= бл~года'тный: ра'дуйся, немоще'й 
на'шихъ цjьли'телю милосе'рдый. Ра'дуйся, въ бjьда'хъ и= 
w=бстоя'нiихъ помо'щниче ско'рый: ра'дуйся, ду'шъ 
смяте'нныхъ о_у=мири'телю пресла'достный. Ра'дуйся, 
гряду^щая jа='кw настоя^щая прови'дjьвый: ра'дуйся, 
прегрjьше'нiй сокрове'нныхъ w=бличи'телю прозорли'вый. 
%<Р%>а'дуйся, прп\дбне серафi'ме, саро'вскiй чудотво'рче.

%<Конда'къ и~%>

%<С%>тра'нное чу'до ви'димъ на тебjь`, прп\дбне: jа='кw 
ста'рецъ сы'й немощны'й и= притру'дный, ты'сящу днi'й и= 
ты'сящу но'щiй на ка'мени въ мл~твjь пребыва'лъ _е=си`. Кто` 
дово'ленъ и=зрещи` болjь^зни и= бор_е'нiя твоя^, бл~же'нне 
_о='тче, jа=`же претерпjь'лъ _е=си`, воздjь'я прп\дбнjьи 
ру'цjь твои` къ бг~у, а=мали'ка мы'сленнаго побjьжда'я и= 
гд\севи поя`: %<А=%>ллилу'iа.

%<I='косъ и~%>

%<В%>е'сь _е=си` жела'нiе, ве'сь сла'дость, сладча'йшiй 
i=и~се! Та'кw въ мл~твахъ взыва'лъ _е=си`, _о='тче, въ 
пусты'ннjьмъ безмо'лвiи твое'мъ. Мы' же, суето'ю 
помраче'ннiи и= во грjьсjь'хъ все` житiе` и=жди'вшiи, 
восхваля'юще любо'вь твою` ко гд\су, си'це вопiе'мъ ти`: 
Ра'дуйся, лю'бящымъ и= чту'щымъ тя` хода'таю сп~се'нiя: 
ра'дуйся, приводя'й грjь'шникwвъ ко и=справле'нiю. Ра'дуйся, 
молча'льниче и= затво'рниче преди'вный: ра'дуйся, 
мл~твенниче w= на'съ о_у=се'рдный. Ра'дуйся, пла'менную 
любо'вь ко гд\су показа'вый: ра'дуйся, _о=гне'мъ мл~твы 
стрjь'лы вра^жiя попали'вый. Ра'дуйся, свjьще` неугаси'мая, 
мл~твою въ пусты'ни пламенjь'ющая: ра'дуйся, свjьти'льниче, 
горя'й и= свjьтя'й дарова^нiи дх~о'вными. %<Р%>а'дуйся, 
прп\дбне серафi'ме, саро'вскiй чудотво'рче.

%<Конда'къ f~%>

%<В%>се` _е=стество` а='гг~льское о_у=диви'ся стра'нному 
зрjь'нiю: ста'рцу бо су'щу въ затво'рjь, нб~се` и= земли` 
цр~и'ца jа=ви'ся, повелjьва'ющи, да w\ткры'етъ затво'ръ 
сво'й и= да не возбрани'тъ лю'демъ правосла^внымъ вни'ти къ 
себjь`, но да всjь'хъ пjь'ти научи'тъ хр\сту` бг~у: 
%<А=%>ллилу'iа.

%<I='косъ f~%>

%<В%>jьтi^и многовjьща'ннiи не возмо'гутъ и=зрещи` 
крjь'пость любве` твоея`, бл~же'нне: пре'далъ бо _е=си` 
себе` на служе'нiе всjь^мъ приходя'щымъ къ тебjь`, 
повелjь'нiе бг~омт~ре и=сполня'я, и= бы'лъ _е=си` 
недоумjьва'ющымъ совjь'тникъ бл~гi'й, о_у=ныва'ющымъ 
о_у=тjь'шитель, заблужда'ющихся кро'ткое вразумле'нiе, 
боля'щихъ вра'чь и= цjьли'тель. Сегw` ра'ди вопiе'мъ ти`: 
Ра'дуйся, w\т мi'ра въ пусты'ню всели'выйся, да 
добродjь'т_ели прiwбря'щеши: ра'дуйся, и=з\ъ пусты'ни во 
w=би'тель возврати'выйся, во _е='же добродjь'тели сjь'мена 
сjь'яти. Ра'дуйся, дх~а ст~а'гw бл~года'тiю w=сiя'нный: 
ра'дуйся, кро'тости и= смире'нiя и=спо'лненный. Ра'дуйся, 
притека'вшымъ къ тебjь` _о=те'цъ чадолюби'вый: ра'дуйся, въ 
словесjь'хъ любве` w=бодре'нiе и= о_у=тjьше'нiе и=`мъ 
подава'вый. Ра'дуйся, приходя'щыя къ тебjь` ра'достiю и= 
сокро'вищемъ и=менова'вый: ра'дуйся, за любо'вь твою` ст~у'ю 
ра'достей нб\снагw цр\ствiя сподо'бивыйся. %<Р%>а'дуйся, 
прп\дбне серафi'ме, саро'вскiй чудотво'рче.

%<Конда'къ _i~%>

%<С%>паси'тельнагw твоегw` по'двига, прп\дбне, дости'гъ 
сконча'нiя, на мл~твjь колjьнопреклоне'ннw ст~у'ю ду'шу 
твою` въ ру'цjь бж~iи пре'далъ _е=си`, ю='же а='гг~ли ст~i'и 
вознесо'ша горjь` ко пр\сто'лу вседержи'теля, да со всjь'ми 
ст~ы'ми предстои'ши во сла'вjь невече'рней, воспjьва'я 
пjь'снь хвале'бную ст~ы'хъ ст~jь'йшему сло'ву: 
%<А=%>ллилу'iа.

%<I='косъ _i~%>

%<С%>тjьна` всjь^мъ ст~ы^мъ и= и='нокwмъ w\тра'да, 
прест~а'я дв~а пред\ъ кончи'ною твое'ю jа=ви'ся ти`, 
провозвjьсти'вши бли'зкое твое` къ бг~у w\тше'ствiе. Мы' же, 
дивя'щеся таково'му посjьще'нiю бг~омт~ре, вопiе'мъ ти`: 
Ра'дуйся, нб~се` и= земли` цр~и'цу лицезрjь'вый: ра'дуйся, 
jа=вле'нiемъ бж~iя мт~ре w=бра'дованный. Ра'дуйся, вjь'сть 
w\т нея` ко преселе'нiю нб\сному прiе'мый: ра'дуйся, 
пра'ведною кончи'ною свя'тость житiя` твоегw` показа'вый. 
Ра'дуйся, въ мл~твjь пред\ъ i=кw'ною бг~омт~ре о_у=миле'нный 
ду'хъ тво'й бг~у преда'вый: ра'дуйся, неболjь'зненнымъ 
и=схо'домъ прореч_е'нiя твоя^ и=спо'лнивый. Ра'дуйся, 
вjьнце'мъ безсме'ртiя w\т руки` вседержи'теля 
о_у=вjьнча'нный: ра'дуйся, бл~же'нство ра'йское со всjь'ми 
ст~ы'ми о_у=наслjь'довавый. %<Р%>а'дуйся, прп\дбне 
серафi'ме, саро'вскiй чудотво'рче.

%<Конда'къ а~_i%>

%<П%>jь'нiе непреста'нное прест~jь'й тр\оцjь вознося`, 
прп\дбне, всjь'мъ житiе'мъ твои'мъ подви'жникъ вели'кiй 
бл~гоче'стiя jа=ви'лся _е=си`, заблу'ждшымъ на вразумле'нiе, 
боля'щымъ душе'ю и= тjь'ломъ на и=сцjьле'нiе. Мы' же, 
бл~года'рни су'ще гд\севи за такову'ю мл\сть _е=гw` къ 
на'мъ, вы'ну зове'мъ _е=му`: %<А=%>ллилу'iа.

%<I='косъ а~_i%>

%<С%>вjьтопода'тельный свjьти'льникъ бы'въ въ житiи`, 
бг~обл~же'нне _о='тче, и= по сме'рти твое'й возсiя'лъ _е=си` 
jа='кw свjьтоза'рное свjьти'ло рwссi'йскiя земли`: 
и=сточа'еши бо w\т чт\сны'хъ моще'й твои'хъ то'ки чуде'съ 
всjь^мъ съ вjь'рою и= любо'вiю къ тебjь` притека'ющымъ. 
Тjь'мже мы`, jа='кw мл~твеннику w= на'съ те'плому и= 
чудотво'рцу, вопiе'мъ ти`: Ра'дуйся, мно'жествомъ чуде'съ 
w\т гд\са просла'вленный: ра'дуйся, любо'вiю твое'ю всему` 
мi'ру возсiя'вый. Ра'дуйся, любве` хр\сто'вы вjь'рный 
послjь'дователю: ра'дуйся, о_у=тjьше'нiе всjь^мъ тре'бующымъ 
твоея` по'мощи. Ра'дуйся, и=сто'чниче чуде'съ 
неwскудjьва'емый: ра'дуйся, боля'щихъ и= неду'жныхъ 
и=сцjьли'телю. Ра'дуйся, воды` многоцjьле'бныя кла'дязю 
неисчерпа'емый: ра'дуйся, jа='кw вся^ концы` земли` на'шея 
любо'вiю твое'ю w=б\ъя'лъ _е=си`. %<Р%>а'дуйся, прп\дбне 
серафi'ме, саро'вскiй чудотво'рче.

%<Конда'къ в~_i%>

%<Б%>л~года'ть и= ве'лiе твое` дерзнове'нiе пред\ъ 
бг~омъ вjь'дуще, тебjь`, прп\дбне _о='тче, мо'лимся: моли'ся 
те'плjь ко гд\су, да храни'тъ цр~ковь свою` ст~у'ю w\т 
невjь'рiя и= раско'ла, w\т бjь'дъ и= напа'стей, да пое'мъ 
тобо'ю бл~годjь'ющему на'мъ бг~у: %<А=%>ллилу'iа.

%<I='косъ в~_i%>

%<П%>ою'ще твое` прославле'нiе, о_у=блажа'емъ тя`, 
прп\дбне, jа='кw многомо'щна мл~твенника w= на'съ пред\ъ 
гд\семъ, о_у=тjь'шителя и= засту'пника, и= съ любо'вiю 
возглаша'емъ ти` си'це: Ра'дуйся, цр~кве правосла'вныя 
похвало`: ра'дуйся, _о=те'честву на'шему щи'тъ и= 
w=гражде'нiе. Ра'дуйся, путеводи'телю, всjь'хъ къ нб~си` 
направля'яй: ра'дуйся, защи'тниче на'шъ и= покрови'телю. 
Ра'дуйся, си'лою бж~iею мнw'гая чудеса` содjь'явый: 
ра'дуйся, ри'зою твое'ю мнw'гiя неду^жныя и=сцjьли'вый. 
Ра'дуйся, вся^ кw'зни дiа'вwльскiя побjьди'вый: ра'дуйся, 
sвjь^ри ди^вiя кро'тостiю твое'ю покори'вый. %<Р%>а'дуйся, 
прп\дбне серафi'ме, саро'вскiй чудотво'рче.

%<Конда'къ г~_i%>

%<_W%> преди'вный о_у=го'дниче и= вели'кiй чудотво'рче, 
прп\дбне _о='тче серафi'ме, прiими` ма'лое сiе` моле'нiе 
на'ше, въ похвалу` тебjь` возноси'мое, и= предстоя` ны'нjь 
пр\сто'лу цр~я` ца'рствующихъ, гд\са на'шегw i=и~са хр\ста`, 
моли'ся w= всjь'хъ на'съ, да w=бря'щемъ милосе'рдiе _е=гw` 
въ де'нь су'дный, въ ра'дости пою'ще _е=му`: %<А=%>ллилу'iа.

%<Конда'къ се'й глаго'ли три'жды, та'же i='косъ а~-й, и= 
конда'къ а~-й.%>

%<Мл~тва а~%>

%<_W%> пречу'дный _о='тче серафi'ме, вели'кiй саро'вскiй 
чудотво'рче, всjь^мъ прибjьга'ющымъ къ тебjь` 
скоропослу'шный помо'щниче! Во дни^ земна'гw житiя` твоегw` 
никто'же w\т тебjь` то'щь и= неутjь'шенъ w\ти'де, но всjь^мъ 
въ сла'дость бы'сть видjь'нiе ли'ка твоегw` и= 
бл~гоувjь'тливый гла'съ слове'съ твои'хъ. Къ си^мъ же и= 
да'ръ и=сцjьле'нiй, да'ръ прозрjь'нiя, да'ръ немощны'хъ 
ду'шъ врачева'нiя w=би'ленъ въ тебjь` jа=ви'ся. _Е=гда' же 
призва' тя бг~ъ w\т земны'хъ трудw'въ къ нб\сному 
о_у=покое'нiю, николи'же любо'вь твоя` преста` w\т на'съ, и= 
невозмо'жно _е='сть и=счи'слити чудеса` твоя^, 
о_у=мнw'жившаяся, jа='кw sвjь'зды нб\сныя: се' бо по всjь^мъ 
конц_е'мъ земли` на'шея лю'демъ бж~iимъ jа=вля'ешися и= 
да'руеши и=`мъ и=сцjьл_е'нiя. Тjь'мже и= мы` вопiе'мъ ти`: 
_w прети'хiй и= кро'ткiй о_у=го'дниче бж~iй, дерзнове'нный 
къ нему` мл~твенниче, николи'же призыва'ющыя тя` 
w\трjьва'яй, вознеси` w= на'съ бл~гомо'щную твою` мл~тву ко 
гд\су си'лъ, да о_у=крjьпи'тъ держа'ву на'шу, да'руетъ на'мъ 
вся^ бл~гопотр_е'бная въ жи'зни се'й и= вся^ къ душе'вному 
сп~се'нiю пол_е'зная, да w=гради'тъ на'съ w\т паде'нiй 
грjьхо'вныхъ и= и='стинному покая'нiю научи'тъ на'съ, во 
_е='же безпреткнове'ннw вни'ти на'мъ въ вjь'чное нб\сное 
цр\ство, и=дjь'же ты` ны'нjь въ незаходи'мjьй сiя'еши 
сла'вjь, и= та'мw воспjьва'ти со всjь'ми ст~ы'ми 
живонача'льную тр\оцу до сконча'нiя вjь'ка. %<А=%>ми'нь.

%<Моли'тва в~%>

%<_W%> вели'кiй о_у=го'дниче бж~iй, прп\дбне и= 
бг~оно'сне _о='тче на'шъ серафi'ме! при'зри w\т го'рнiя 
сла'вы на на'съ смире'нныхъ и= немощны'хъ, w=бремене'нныхъ 
грjьхми` мно'гими, твоея` по'мощи и= о_у=тjьше'нiя 
прося'щихъ. Прини'кни къ на'мъ бл~госе'рдiемъ твои'мъ и= 
помози` на'мъ за'пwвjьди гд\сни непоро'чнw сохраня'ти, 
вjь'ру правосла'вную крjь'пкw содержа'ти, покая'нiе во 
грjьсjь'хъ на'шихъ о_у=се'рднw бг~у приноси'ти, во 
бл~гоче'стiи хр\стiа'нстjьмъ бл~года'тнw преуспjьва'ти и= 
достw'йны бы'ти твоегw` w= на'съ мл~твеннагw къ бг~у 
предста'тельства. _Е='й, свя'тче бж~iй, о_у=слы'ши на'съ 
моля'щихся тебjь` съ вjь'рою и= любо'вiю и= не пре'зри 
на'съ, тре'бующихъ твоегw` заступле'нiя: ны'нjь и= въ ча'съ 
кончи'ны на'шея помози` на'мъ и= заступи` на'съ мл~твами 
твои'ми w\т sло'бныхъ навjь'тwвъ дiа'вольскихъ, да не 
w=блада'етъ на'ми тjь'хъ си'ла, но да сподо'бимся по'мощiю 
твое'ю наслjь'довати бл~же'нство w=би'тели ра'йскiя. На тя' 
бо о_у=пова'нiе на'ше ны'нjь возлага'емъ, _о='тче 
бл~госе'рдый: бу'ди на'мъ вои'стинну ко сп~се'нiю путево'ждь 
и= приведи` на'съ къ невече'рнему свjь'ту жи'зни вjь'чныя 
бг~опрiя'тнымъ предста'тельствомъ твои'мъ о_у= пр\сто'ла 
прест~ы'я тр\оцы, да сла'вимъ и= пое'мъ со всjь'ми ст~ы'ми 
достопокланя'емое и='мя _о=ц~а` и= сн~а и= ст~а'гw дх~а во 
вjь'ки вjькw'въ. %<А=%>ми'нь.


