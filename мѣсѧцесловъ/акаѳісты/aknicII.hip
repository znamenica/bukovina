<::рус> оцифровка и приведение к грамматическим нормам ЦС-языка: OOO <((>OMTA<))>,

<::лат> wwww.omta.ru, omta@mail.ru

<::слав> 


%<Конда'къ а~.%>

%<И=%>збра'нный w\т рожде'нiя страстоте'рпче и= 
хр\сто'вы любве` воплоще'нiе, воспjьва'емъ ти`, похва^льная, 
jа='кw па'че всегw` _о=те'чество твое` возлюби'вшему, ты' 
же, jа='кw и=мjь'яй дерзнове'нiе ко гд\су, просвjьти` 
w=мрач_е'нныя о_у=мы` и= сердца` на^ша, да зове'мъ ти`:

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<I='косъ а~.%>

%<А='%>гг~лwвъ творе'цъ посла' тя земли` рwссi'йстjьй, 
jа='кw а='гг~ла неsло'бива на вразумле'нiе люде'й твои'хъ, 
тя' бо и=збра` по w='бразу сн~а своегw` _е=диноро'днагw въ 
же'ртву и=скупле'нiя за грjьхи` люде'й рwссi'йскихъ, мы' же, 
дивя'щеся таково'му w= тебjь` промышле'нiю вседержи'теля, съ 
о_у=миле'нiемъ вопiе'мъ ти`:

%<Р%>а'дуйся, хр\сту` о_у=подобле'нiе: ра'дуйся, же'ртво 
всесожже'нiя.

%<Р%>а'дуйся, рwссi'йскихъ царе'й о_у=краше'нiе: 
ра'дуйся, страны` своея` о_у=твержде'нiе.

%<Р%>а'дуйся, неsло'бiя и= всепроще'нiя w='бразе: 
ра'дуйся, тве'рдагw и=сповjь'данiя крjь'посте.

%<Р%>а'дуйся, w=би'димыхъ нело'жное о_у=пова'нiе: 
ра'дуйся, вjь'рныхъ неруши'мое w=снова'нiе.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ в~.%>

%<В%>и'дящи всеблага'я бг~ома'ти во о_у=дjь'лjь свое'мъ 
страну` на'шу ме'рзостiю растлjь'нiя w=скверня'емую, и=збра' 
тя w\т рожде'нiя jа='кw чистjь'йшаго Руси` во w=чище'нiе, да 
вси` несумнjь'нною наде'ждою твори'мъ пjь'снь: 
%<А=%>ллилу'iа.

%<I='косъ в~.%>

%<Р%>а'зумъ предвjь'чный пред\ъуста'ви тя` ко сп~се'нiю 
въ житiи` твое'мъ, i='wву многострада'льному, рожде'нiе 
твое` и= па'мять пра'ведника сочетава'я. мы' же, во 
страда'нiихъ за грjьхи` на'шя, па'че же за w\тступле'нiе w\т 
теб_е`, пома'занника бж~iя, со тре'петомъ смире'ннымъ и= 
сокруше'нiемъ серде'чнымъ вопiе'мъ ти` си'це:

%<Р%>а'дуйся, хулы^ и= напа^сти w\т наро'да твоегw` 
претерпjь'вый: ра'дуйся, сострада'нiе къ нему` до конца` 
и=мjь'вый.

%<Р%>а'дуйся, пра'вило вjь'ры правосла'вныя: ра'дуйся, 
w='бразе кро'тости дв~довы.

%<Р%>а'дуйся, свjьти'льниче пра'вды: ра'дуйся, 
храни'телю и='стины.

%<Р%>а'дуйся, смиренному'дрiя о_у=чи'телю: ра'дуйся, 
терпjь'нiя i='wвлева люби'телю.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ г~.%>

%<С%>и'ла вы'шнягw w=сjьни' тя, пома'занниче бж~iй, 
лжему'дрствующу за'паду вразумле'нiе противора'тное 
содjь'лавшаго, да мi'ръ ве'сь бг~у вопiе'тъ: %<А=%>ллилу'iа.

%<I='косъ г~.%>

%<И=%>мjь'я тща'нiе w= бл~гоче'стiи, ревнова'лъ _е=си`, 
бл~говjь'рный царю`, хра'мwвъ созида'нiю, моще'й 
о_у=го'дникwвъ бж~iихъ прославле'нiю, просвjьще'нiя 
хр\стiа'нскагw насажде'нiю и= w=бездо'ленныхъ w\т наси'лiя 
w=гражде'нiю, сегw` ра'ди мi'ръ правосла'вный сла'ви тя` 
си'це:

%<Р%>а'дуйся, ст~и'теля нiкола'я соимени'те: ра'дуйся, 
прп\дбнагw серафi'ма сомоли'твенниче.

%<Р%>а'дуйся, правосла'вiя насади'телю: ра'дуйся, 
свjь'та хр\сто'ва носи'телю.

%<Р%>а'дуйся, ца'рствованiя хрiстiа'нскагw о_у=чи'телю: 
ра'дуйся, правосла^внымъ страна'мъ w=храни'телю.

%<Р%>а'дуйся, w=би'телей мона'шествующихъ покрови'телю: 
ра'дуйся, i=кwнопочита'нiя попечи'телю.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ д~.%>

%<Б%>у'ри де'рзости, sлорjь'чiя и= безу'мiя не 
о_у=боя'лся _е=си`, страстоте'рпче нiко'лае, глаго'ля: 
и=змjь'на, тру'сость и= w=бма'нъ w='крестъ всю'ду. 
sлохул_е'нiя, заточе'нiе и= о_у=мерщвле'нiе кро'ткw 
претерпjь'лъ _е=си`, бг~у вседержи'телю вопiя`: 
%<А=%>ллилу'iа.

%<I='косъ д~.%>

%<С%>лы'ша держа'вы твоея` рwссi'йскiя нестрое'нiе и= 
ви'дя хрiстiа'нъ поноше'нiе, непреста'ннw моли'лся _е=си`, 
да спасе'тъ цр~и'ца пребл~га'я ру'сь правосла'вную, сегw` 
ра'ди похва'льными пjь'сньми воспjьва'емъ ти` такова^я:

%<Р%>а'дуйся, преч\стыя держа'вный чти'телю: ра'дуйся, 
че'сти i=кw'нъ _е=я` ревни'телю.

%<Р%>а'дуйся, въ моле'нiихъ за лю'ди своя^ предста'телю: 
ра'дуйся, и='хъ под\ъ держа'вный покро'въ _е=я` вручи'телю.

%<Р%>а'дуйся, хр\ста` ра'ди ча'шу страда'нiй и=спи'вый: 
ра'дуйся, и=змjь'ну до конца` прости'вый.

%<Р%>а'дуйся, моли'твы кади'ло благово'нное: ра'дуйся, 
лампа'до вjь'ры неугаси'мая!

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<К%>онда'къ _е~.

%<Б%>г~оте'чная sвjьзда` рwссiя'нwмъ вjь^рнымъ въ 
разсjь'янiи су'щымъ jа=ви'лся _е=си`, w= и='мени твое'мъ во 
_е=ди'но и=`хъ собира'я и= пу'ть покая'нiя къ руси` 
возрожде'нiю показу'я, да возра'дуются а='гг~лы w= 
грjь'шницjьхъ ка'ющихся взыва'юще: %<А=%>ллилу'iа.

%<I='%>косъ _е~.

%<В%>и'дя jа='кw кро'тость и= смире'нiе во w=браще'нiе 
не о_у=спjьва'етъ, все` о_у=пова'нiе на мт~и бж~iю 
возложи'лъ _е=си` и= въ ру'цjь вседержи'теля всего` себе` 
преда'лъ _е=си`, да и= безу^мныя вразуми'тъ во _е='же пjь'ти 
тебjь`:

%<Р%>а'дуйся, бу'йствующiя горды'ни побjьди'телю: 
ра'дуйся, вjьнца` смире'нный носи'телю.

%<Р%>а'дуйся, немощны'хъ стjьно` неwбори'мая: ра'дуйся, 
къ лю'демъ свои^мъ любо'вь преиз\ъwби'льная.

%<Р%>а'дуйся, чудеса'ми въ рwссi'и бг~омъ 
превознесе'нный: ра'дуйся, въ разсjь'янiи су'щими 
просла'вленный.

%<Р%>а'дуйся, за рwссi'ю же'ртво о_у=се'рдная: ра'дуйся, 
славя'нwмъ се'рдце милосе'рдное.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ s~.%>

%<П%>роповjь'дуютъ концы` вселе'нныя сла'ву твою`, во 
всю` зе'млю и=зы'де вjьща'нiе твое`: нjь'сть тоя` же'ртвы, 
ю='же не прине'слъ бы'хъ за бла'го _о=те'чества моегw`, 
науча'я тjь'мъ лю'ди твоя^ покая'ннw пjь'ти бг~у: 
%<А=%>ллилу'iа.

%<I='косъ s~.%>

%<В%>озсiя'лъ _е=си` па'че со'лнца земли` рwссi'йстjьй, 
ст~е нiко'лае, предста'тельство лю'демъ твои^мъ да'же на 
голго'fjь твое'й jа=ви'вый, да вси` ко хр\сту` w=братя'тся 
и= бл~года'рственнw воспою'тъ:

%<Р%>а'дуйся, свjь'те w\т восто'ка и=зше'дый: ра'дуйся, 
тмо'ю за'пада не w=слjьпле'нный.

%<Р%>а'дуйся, сiя'нiе пра'вды неистощи'мое: ра'дуйся, 
свjьти'ло кро'тости незаходи'мое.

%<Р%>а'дуйся, грjь'шникwвъ вразумле'нiе: ра'дуйся, 
пра'ведникwвъ прославле'нiе.

%<Р%>а'дуйся, слуго` бж~iй самодержа'вный: ра'дуйся, 
вои'стинну ст~ы'й царю` правосла'вный.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ з~.%>

%<Х%>отя'й вjь'ру правосла'вную на земли` о_у=тверди'ти, 
подви'гнулъ _е=си` ца'рство твое` на заступле'нiе w=би'димыя 
страны` се'рбскiя, да ви'дя дw'брая дjьла` твоя^, 
просла'вятъ _о=ц~а` нб\снаго, вопiю'ще: %<А=%>ллилу'iа.

%<I='косъ з~.%>

%<Н%>о'ваго тя` нw'я, строи'теля спасе'нiя наро'ду 
рwссi'йскому и= сохрани'теля страны` се'рбскiя jа=ви' тя 
гд\сь, _w нiко'лае, правосла^внымъ лю'демъ побjь'ды 
пода'телю, да вси` по'двиги твоя^ помина'юще, при'снw вси` 
ку'пнw воспjьва'емъ ти`:

%<Р%>а'дуйся, свяще'ннагw писа'нiя и=сполни'телю: 
ра'дуйся, преда'нiя ст~ы'хъ _о=ц~ъ храни'телю.

%<Р%>а'дуйся, до'мъ души` своея` на ка'мени хр\стjь` 
созда'вый: ра'дуйся, до'мъ ма'тере бж~iя любо'вiю 
о_у=тверди'вый.

%<Р%>а'дуйся, рwссi'йскагw корабля` ко сп~се'нiю 
води'телю: ра'дуйся, славя'нъ въ бjьда'хъ наде'жный 
о_у=тjь'шителю.

%<Р%>а'дуйся, хрiстiа'нскихъ добродjь'телей носи'телю: 
ра'дуйся, грjьхо'вныхъ страсте'й и=скорени'телю.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ и~.%>

%<С%>тра'нное чу'до ви'димъ на тебjь`, ра'бе бж~iй 
бл~гi'й и= вjь'рный, десни'цею вы'шнягw мно'гажды 
w=храня'емjьмъ съ цари'цею же и= ча'ды и= слуги^ твои'ми 
му'ченическимъ вjьнце'мъ вjьнча'емjьмъ, сегw` ра'ди вни'де 
въ ра'дость гд\са твоегw`, мы' же промысли'телю вся'ческихъ 
вопiе'мъ: %<А=%>ллилу'iа.

%<I='косъ и~.%>

%<В%>си` пое'мъ по'двигъ ва'шъ крjь'пкiй, почита'емъ 
страда'нiе, хва'лимъ долготерпjь'нiе, о_у=блажа'емъ кончи'ну 
ва'шу. вои'стинну, что` добро` и=ли` что` красно`, но _е='же 
жи'ти, па'че о_у=мре'ти, вку'пjь во хр\стjь` i=и~сjь за 
лю'ди своя^; мы' же, недостw'йная ча^да ва^ша, _е=ди'ными 
о_у=сты` и= _е=ди'нымъ ср\дцемъ сла'вимъ и= воспjьва'емъ 
и=мена` ва^ша си'це:

%<Р%>а'дуйся, цари'це а=ле_кса'ндро но'вая: ра'дуйся, 
а=ле_ксi'е, наслjь'дниче нб\сный.

%<Р%>а'дуйся, _о='льго но'вая бг~ом\драя: ра'дуйся, 
татiа'но мл\срдная.

%<Р%>а'дуйся, марi'е цjьлом\дренная: ра'дуйся, 
а=настасi'е а='гнице ст~а'я.

%<Р%>а'дуйся, ра'дужная седмери'це, завjь'те но'ваго 
ца'рствiя: ра'дуйся, цвjьтни'че бл~гоуха'нный, торжество` 
правосла'вiя.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ f~.%>

%<В%>ся'кими чудесы` jа=вля'ше гд\сь бл~говоле'нiе свое` 
рwссi^йскимъ лю'демъ, до'ндеже преwгорчи'ша _е=го` до 
sjьла`, но тобо'ю, великомч~нче царю`, къ покая'нiю 
призыва'еми, наде'жду проще'нiя и='мамы, да вопiе'мъ бг~у: 
%<А=%>ллилу'iа.

%<I='косъ f~.%>

%<В%>jьтi'и многовjьща'ннiи, jа='кw ры^бы безгла^сныя, 
не возмо'гутъ возрjьщи` высоту` твоегw` терпjь'нiя, мы' же 
глубину` паде'нiя на'шегw созерца'юще, въ сокруше'нiи ду'ха 
восклица'емъ:

%<Р%>а'дуйся, му'жество неwбори'мое: ра'дуйся, 
вjь'рносте непоколеби'мая.

%<Р%>а'дуйся, ка'ющихся соверше'нное проще'нiе: 
ра'дуйся, о_у=по'рствующихъ долготерпjь'нiе.

%<Р%>а'дуйся, завjь'тъ ца'рствующагw _о=ц~а` 
соблюда'вый: ра'дуйся, пред\ъ цр~е'мъ цр~е'й w=бjь'тъ 
сохрани'вый.

%<Р%>а'дуйся, бг~у послушли'вый вельми`: ра'дуйся, 
нелицемjь'рный въ любви`.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ _i~.%>

%<С%>пасти'ся хотя'й всjь^мъ человjь'кwмъ и= въ ра'зумъ 
и='стины прiити`, и='же на крови` мч~нкwвъ цр~ковь свою` 
w=снова'вый хр\сто'съ, положи` тя`, царю` самодержа'вный, во 
w=снова'нiе но'выя хра'мины рwссi'йскiя, да су'щiи въ не'й 
вjь'рнw вопiю'тъ: %<А=%>ллилу'iа.

%<I='косъ _i~.%>

%<С%>тjьна` _е=си` всjь'мъ къ тебjь` съ вjь'рою 
прибjьга'ющымъ и= неwбори'мое w=гражде'нiе _е=си` мi'ру 
правосла'вному, _о='тче чадолюби'вый, науча'яй вся^ вjь^рныя 
на по'мощь тя` призыва'ти си'це:

%<Р%>а'дуйся, благода'тiю немощны'хъ врачева'нiе: 
ра'дуйся, w=скудjьва'ющихъ добродjь'тельми восполне'нiе.

%<Р%>а'дуйся, плjь'нныхъ свободи'телю: ра'дуйся, ни'щихъ 
защи'тителю.

%<Р%>а'дуйся, бу'йствующихъ трезве'нiе: ра'дуйся, w\т 
неду'га вiнопи'тiя и=сцjьле'нiе.

%<Р%>а'дуйся, но'вое со'лнце кра'сное: ра'дуйся, 
w=чисти'тельная рjько` багря'ная.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ а~_i.%>

%<П%>jь'нiе прест~jь'й тр\оцjь да'же до сме'рти 
принося`, тече'нiе сконча'лъ _е=си` и= вjь'ру соблю'лъ 
_е=си`, _е='юже вся^ правосла^вныя хр\стiа'ны подвиза'еши 
пjь'ти: %<А=%>ллилу'iа.

%<I='косъ а~_i.%>

%<С%>вjьтода'телемъ по'сланъ бы'въ земли` на'шей, jа='кw 
а='гнецъ непоро'чный, полага'ешися въ же'ртву за грjьхи` 
на'шя, да въ покая'нiи о_у='зримъ свjь'тъ и= вопiе'мъ ти` 
си'це:

%<Р%>а'дуйся, w='бразъ житiя` и= кончи'ны ст~ы'я да'вый: 
ра'дуйся, за грjьхи` земли` своея` пострада'вый.

%<Р%>а'дуйся, за врагw'въ свои'хъ моли'вый: ра'дуйся, 
мучи'телей свои'хъ прости'вый.

%<Р%>а'дуйся, въ житiи` твое'мъ миротво'рче: ра'дуйся, 
на небесjь'хъ хр\стiа'нwмъ побо'рниче.

%<Р%>а'дуйся, ски'петромъ духо'внw о_у=пра'вивый: 
ра'дуйся, порфи'рою ду'ха о_у=краше'нный.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ в~_i.%>

%<Б%>л~года'ть w\т бг~а даде'ся тебjь`, нiко'лае, 
моли'тися за ны`, w= проще'нiи за w\тступле'нiе на'ше w\т 
теб_е`, пома'занника бж~iя, и= w\т наслjь'дiя ст~ы'хъ 
_о=т_е'цъ, но съ о_у=пова'нiемъ крjь'пкимъ вопiе'мъ: 
%<А=%>ллилу'iа.

%<I='косъ в~_i.%>

%<П%>ою'ще страда^нiя твоя^, страстоте'рпче ст~ы'й, 
покланя'емся бл~года'ти всест~а'гw дх~а, jа='вльшейся на 
тебjь`, да вси` согла'снw вопiе'мъ:

%<Р%>а'дуйся, пома'занниче бж~iй, при'сный 
моли'твенниче: ра'дуйся, возлю'бленное ча'до хр\сто'во 
кротча'йшее.

%<Р%>а'дуйся, цари'цjь прв\дною бы'ти пособи'вый: 
ра'дуйся, ча^да и= слуги^ ко хр\сту` приведы'й.

%<Р%>а'дуйся, лю'ди твоя^ во и='стинjь просвjьти'вый: 
ра'дуйся, _о=те'чества че'сти не посрами'вый.

%<Р%>а'дуйся, дх~а ст~а'гw вjь'рный стяжа'телю: 
ра'дуйся, вели'кiя вjь'ры до конца` показа'телю.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ г~_i.%>

%<_W,%> свяще'нная главо`, пома'занниче бж~iй, мч~нче 
ст~ы'й цр~ю` нiко'лае, при'зри на ца'рство твое` земно'е и= 
на лю'ди твоя^, и= о_у=моли` вседержи'теля, да не вни'детъ 
въ су'дъ съ на'ми, но да пода'стъ на'мъ: ве'лiе проще'нiе, 
воста'нiе w\т паде'нiя и= ца'рства правосла'внагw 
воскресе'нiе, вопiю'щымъ непреста'ннw: %<А=%>ллилу'iа.

%<(Се'й конда'къ глаго'ли три'жды)%>

%<I='косъ а~.%>

%<А='%>гг~лwвъ творе'цъ посла' тя земли` рwссi'йстjьй, 
jа='кw а='гг~ла неsло'бива на вразумле'нiе люде'й твои'хъ, 
тя' бо и=збра` по w='бразу сн~а своегw` _е=диноро'днагw въ 
же'ртву и=скупле'нiя за грjьхи` люде'й рwссi'йскихъ, мы' же, 
дивя'щеся таково'му w= тебjь` промышле'нiю вседержи'теля, съ 
о_у=миле'нiемъ вопiе'мъ ти`:

%<Р%>а'дуйся, хр\сту` о_у=подобле'нiе: ра'дуйся, же'ртво 
всесожже'нiя.

%<Р%>а'дуйся, рwссi'йскихъ царе'й о_у=краше'нiе: 
ра'дуйся, страны` своея` о_у=твержде'нiе.

%<Р%>а'дуйся, неsло'бiя и= всепроще'нiя w='бразе: 
ра'дуйся, тве'рдагw и=сповjь'данiя крjь'посте.

%<Р%>а'дуйся, w=би'димыхъ нело'жное о_у=пова'нiе: 
ра'дуйся, вjь'рныхъ неруши'мое _о=снова'нiе.

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Конда'къ а~.%>

%<И=%>збра'нный w\т рожде'нiя страстоте'рпче и= 
хр\сто'вы любве` воплоще'нiе, воспjьва'емъ ти`, похва^льная, 
jа='кw па'че всегw` _о=те'чество твое` возлюби'вшему, ты` 
же, jа='кw и=мjь'яй дерзнове'нiе ко гд\су, просвjьти` 
w=мрач_е'нныя о_у=мы` и= сердца` на'ша, да зове'мъ ти`:

%<Р%>а'дуйся, нiко'лае, бг~овjьнча'нный царю` и= 
вели'кiй страстоте'рпче.

%<Моли'тва ст~о'му великомч~нку и= страстоте'рпцу царю` 
нiкола'ю.%>

%<_W,%> ст~ы'й страстоте'рпче царю` мч~нче нiко'лае, 
пома'занника своего` тя` гд\сь и=збра`, во _е='же мл\стивнw 
и= пра'вw суди'ти лю'демъ твои^мъ, и= храни'теля ца'рства 
правосла'внагw бы'ти: ца'рское служе'нiе сiе` и= w= дш~а'хъ 
попече'нiе со стра'хомъ бж~iимъ соверша'лъ _е=си`. и=спыту'я 
же тя`, jа='кw зла'то въ горни'лjь, скw'рби гw'рькiя гд\сь 
ти` попусти`, jа='кw же i='wву многострада'льному, послjьди' 
же престо'ла ца'рскагw лише'нiе и= мч~нческую сме'рть посла' 
ти. вся^ сiя^ кро'ткw претерпjь'вый, jа='кw и='стинный ра'бъ 
хр\сто'въ, наслажда'ешися ны'нjь вы'шнiя сла'вы о_у= 
пр\сто'ла всjь'хъ цр~я`, ку'пнw со ст~ы'ми мч~нки: ст~о'ю 
цари'цею а=ле_кса'ндрою, ст~ы'мъ царе'вичемъ а=ле_ксi'емъ, 
ст~ы'ми царе'внами _о='льгою, татiа'ною, марi'ею и= 
а=настасi'ею и= съ вjь'рными слуги^ твои'ми, та'кже со 
ст~о'ю мч~нцею княги'нею _е=лiсаве'тою и= со всjь'ми 
ца'рственными мч~нки и= ст~о'ю мч~нцею варва'рою. но jа='кw 
и=мjь'я дерзнове'нiе ве'лiе ко хр\сту` цр~ю`, _е=гw' же 
ра'ди и= пострада`, моли` съ ни'ми, да w\тпу'ститъ гд\сь 
грjь'хъ наро'да, не возбрани'вшагw о_у=бiе'нiе твое`, царя` 
и= пома'занника бж~iя, да и=зба'витъ гд\сь стра'ждущую 
страну` рwссi'йскую w\т лю'тыхъ безбw'жникъ, за грjьхи` 
на'шя и= w\тступле'нiе w\т бг~а попуще'нныхъ, и= возста'витъ 
престо'лъ правосла'вныхъ царе'й, на'мъ же пода'стъ грjьхw'въ 
проще'нiе, и= на вся'кую добродjь'тель наста'витъ на'съ, да 
стя'жемъ смире'нiе, кро'тость и= любо'вь, и='хже сi'и мч~нцы 
jа=ви'ша, да сподо'бимся нб\снагw цр\ствiя, и=дjь'же ку'пнw 
съ тобо'ю и= всjь'ми ст~ы'ми новомч~нки и= и=сповjь'дники 
рwссi'йскими просла'вимъ _о=ц~а` и= сн~а и= ст~а'гw дх~а, 
ны'нjь и= при'снw и= во вjь'ки вjькw'въ. %<А=%>ми'нь.




