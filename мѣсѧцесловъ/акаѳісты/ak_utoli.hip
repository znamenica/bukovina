<::рус> оцифровка: Даниил Дремачев 
    подготовлено по изданию: 
<::слав>

Слу'жба съ а=ка'fiстомъ пресвятjь'й бг~оро'дицjь 
о_у=толи` моя^ печа^ли.

КI'ЕВЪ. Въ тv"погра'фiи кiево-пече'рской о_у=спе'нской 
ла'vры. #аw\тч~.


%<А=ка'fiстъ прест~jь'й бц\де о_у=толи` моя^ печа^ли.%>

%<Конда'къ а~.%>

%<В%>збра'нное на'мъ и= ди'вное и=збавле'нiе дарова'ся, 
тво'й _о='бразъ честны'й, преблг\све'нная дв~о вл\дчце 
бц\де: jа='кw и=зба'вльшеся w\т sлы'хъ jа=вле'нiемъ _е=гw`, 
и= къ нему` взира'юще, воспису'емъ ти` бл~года'рств_енная 
раби` твои`, бц\де: но jа='кw и=му'щая держа'ву 
непобjьди'мую, w\т вся'кихъ на'съ бjь'дъ свободи`, да 
зове'мъ ти`: %<Р%>а'дуйся, ра'досте на'ша, и=зба'ви на'съ 
w\т вся'кагw sла`, и= о_у=толи` на'шя печа^ли.

%<I='косъ а~.%>

%<А='%>гг~лъ мно'жество, и= вся^ нб\сная вw'инства 
сла'вятъ тебе`, цр~и'цу всjь'хъ бц\ду, ты' же и=спо'лнила 
_е=си` ра'дости ду'ши на'шя ми'лостивнымъ jа=вле'нiемъ на'мъ 
_о='браза твоегw` свята'гw, бг~оизбра'нная дв~о вл\дчце, къ 
нему'же кла'няющеся, тебjь` о_у=мил_е'нная мол_е'нiя 
возсыла'емъ, милосе'рдому твоему` къ на'мъ заступле'нiю со 
стра'хомъ зову'ще такwва'я: Ра'дуйся, ты` _о=ц~а` 
безнача'льнагw бл~гослове'нiе: ра'дуйся, ты` сн~а 
превjь'чнагw жили'ще. Ра'дуйся, дх~а ст~а'гw пребыва'нiе: 
ра'дуйся, jа='кw тебе` сла'вятъ много_очи'тiи херувi'ми. 
Ра'дуйся, jа='кw тебjь` похва^льная прино'сятъ 
шестокрыла'тiи серафi'ми: ра'дуйся, jа='кw тебе` вся^ 
неб_е'сная вw'инства велича'ютъ. Ра'дуйся, jа='кw тебе` вся^ 
кwлjь'на земна^я мт~рь бж~iю и=сповjь'дуютъ: ра'дуйся, 
jа='кw тобо'ю вся` вселе'нная весе'лiя и=сполня'ется. 
Ра'дуйся, jа='кw тобо'ю вся^ бwлjь'зни на'шя и=сцjьля'ются: 
ра'дуйся, твои'ми бо моли'твами печа^ли на'шя о_у=толя'ются. 
Ра'дуйся, твои'ми бо хода'тайствы вся^ прош_е'нiя на^ша 
и=сполня'ются: ра'дуйся, jа='кw тебjь` и= сн~у твоему` въ 
твое'й честнjь'й i=кw'нjь бл~года'рнw покланя'емся. 
%<Р%>а'дуйся, ра'досте на'ша, и=зба'ви на'съ w\т вся'кагw 
sла`, и= о_у=толи` на'шя печа^ли.

%<Конда'къ в~.%>

%<В%>и'дятъ тя`, бг~оизбра'нная _о=трокови'це, вся^ 
неб_е'сныя си^лы предстоя'щу всегда` престо'лу сла'вы 
нб\снагw цр~я`, и= за хрiстiа'ны къ сн~у и= бг~у моля'щуюся, 
нб\сная цр~и'це: мы' же, грjь'шнiи, на земли` зря'ще твою` 
ст~у'ю i=кw'ну и= къ не'й припа'дающе, тебjь` ра'достнw 
покланя'емся, зову'ще: %<А=%>ллилу'iа.

%<I='косъ в~.%>

%<Р%>а'зумъ пода'ждь на'мъ, всеусе'рдная 
предста'тельнице на'ша, небе'сная цр~и'це, и=з\ъ о_у='стъ бо 
на'съ скве'рныхъ ка'кw мо'щно пjь'ти твоему` и='мени; jа='кw 
бл~ги'хъ _е=си` на'мъ хода'таица, си'льна _е=си` 
вспомоществова'ти во вся'кой на'ми тре'буемой по'мощи, да 
тебjь` со о_у=миле'нiемъ зове'мъ си'це: Ра'дуйся, моли^твы 
w= на'съ къ сн~у и= бг~у во о_у=тjьше'нiе принося'щая: 
ра'дуйся, твои'ми моли'твами _о='чи на'ши w\т вjь'чнагw 
рыда'нiя и=збавля'ющая. Ра'дуйся, твои'ми ма'терними 
моли'твами сн~а и= бг~а на ми'лость къ на'мъ преклоня'ющая: 
ра'дуйся, твои'ми моли'твами пра'ведный на на'съ гнjь'въ 
бж~iй о_у=толя'ющая. Ра'дуйся, твои'ми хода'тайствы грjьхи` 
на'шя проща'ющая: ра'дуйся, твое'ю по'мощiю стра^сти на'шя 
и=стребля'ющая. Ра'дуйся, твои'мъ предста'тельствомъ 
вре'м_енная на'шя скw'рби разруша'ющая: ра'дуйся, ты` во 
вся'кихъ бjьда'хъ и= ну'ждахъ на'мъ помога'ющая. Ра'дуйся, 
тя` сла'вящихъ всегда` прославля'ющая: ра'дуйся, твое'ю 
ра'достiю печа^ли на'шя о_у=толя'ющая. Ра'дуйся, 
непреста'нное на'мъ весе'лiе подава'ющая: ра'дуйся, ты` 
на'мъ ра^йскiя дв_е'ри w\тверза'ющая. %<Р%>а'дуйся, ра'досте 
на'ша, и=зба'ви на'съ w\т вся'кагw sла`, и= о_у=толи` на'шя 
печа^ли.

%<Конда'къ г~.%>

%<С%>и'ла вы'шнягw w=сjьни' тя къ ско'рому и= те'плому 
заступле'нiю вjь'рнw притека'ющихъ къ тебjь`, и= честно'му 
твоему` _о='бразу покланя'ющихся, _е=ди'ной бо то'кмw 
тебjь`, нетлjь'нной и= пречи'стjьй бг~ома'тери, даде'ся 
да'ръ вся'кое бл~го'е на'ше проше'нiе и=сполня'ти, и= 
_е=ди'на ты` мо'жеши на'мъ помощи`, _е=ли'кw хо'щеши: тjь'мъ 
вся'къ во'зрастъ славосло'витъ сн~а твоего` и= бг~а на'шего, 
зовы'й: %<А=%>ллилу'iа.

%<I='косъ г~.%>

%<И=%>мjь'яй бога'тство милосе'рдiя неwску'дное, всjь^мъ 
конц_е'мъ земны^мъ простира'еши ру'ку по'мощи, и= подае'ши 
боля'щымъ и=сцjьле'нiе, стра'ждущымъ w=сла'бу, слjьпы^мъ 
прозрjь'нiе, и= всjь^мъ вся^ по свое'й и='хъ потре'бjь 
и=сполня'еши: мы' же тебjь` благода'рнw си'це пое'мъ: 
Ра'дуйся, _е=ди'на мт~и, мл\срдiе на'мъ jа=вля'ющая: 
ра'дуйся, ми'лости сокро'вище многоцjь'нное на'мъ 
w\ткрыва'ющая. Ра'дуйся, безчи'сл_енныя щедрw'ты всjь^мъ 
подава'ющая: ра'дуйся, сло'во прему'дрости прося'щымъ 
да'рующая. Ра'дуйся, преспjь'янiе ра'зума ю='нымъ 
подава'ющая: ра'дуйся, ра^ны на'шя грjьхw'вныя 
и=стребля'ющая. Ра'дуйся, пра'ведныхъ въ ра'йскихъ 
селе'нiяхъ насажда'ющая: ра'дуйся, w\тча^яннымъ бу'дущихъ 
бла^гъ наде'ждо и= о_у=крjьпле'нiе. Ра'дуйся, всjь'хъ 
па'дшихъ ско'рw къ благода'ти возставля'ющая: ра'дуйся, 
всjь^мъ во вся'кой тре'буемой w\т теб_е` по'мощи 
помога'ющая. %<Р%>а'дуйся, ра'досте на'ша, и=зба'ви на'съ 
w\т вся'кагw sла`, и= о_у=толи` на'шя печа^ли.

%<Конда'къ д~.%>

%<Б%>у'рею мно'гихъ бjь'дъ w=держи^мымъ на'мъ всегда` 
помога'еши, нб\сная цр~и'це, съ вjь'рою прибjьга'ющымъ къ 
тебjь`, и= поклоня'ющымся цjьльбоно'снjьй твое'й i=кw'нjь, 
_е='йже первопи'саннjьй и=ногда` рекла` _е=си`: съ си'мъ 
_о='бразомъ благода'ть моя` и= си'ла, и= мы` и='стиннw 
вjь'руемъ, jа='кw послу'шаеши прош_е'нiя призыва'ющихъ и='мя 
ст~о'е твое`, и= сн~у твоему` зову'щихъ: %<А=%>ллилу'iа.

%<I='косъ д~.%>

%<С%>лы'ша гд\сь твоя^ на небеси` w= на'съ хода^тайства, 
и=збра'нная пала'то дх~а ст~а'гw, и=сполня'етъ твоя^ 
прош_е'нiя, мы' же грjь'шнiи на земли`, ви'дjьвше ст~у'ю 
твою` i=кw'ну, jа='кw свjьтоза'рное сл~нце на'мъ 
свjьтя'щуюся, тебjь` jа='кw бж~iей мт~ри дерза'емъ гл~ати: 
Ра'дуйся, со'лнце мы'сленное на'мъ jа=вля'ющая: ра'дуйся, 
свjь'томъ немерца'ющимъ на'съ просвjьща'ющая. Ра'дуйся, 
о_у=мерщвле'нныхъ на'съ грjьха'ми w=живля'ющая: ра'дуйся, 
неплw'днымъ ма'теремъ ложесна` разрjьша'ющая. Ра'дуйся, 
неча'яннw находя'щихъ на на'съ sлы'хъ враго'въ ско'рw 
прогоня'ющая: ра'дуйся, жела'емыхъ бла^гъ всегда` на'съ 
наслажда'ющая. Ра'дуйся, ско'рw въ бjьда'хъ и= въ печа'лехъ 
на'съ о_у=тjьша'ющая: ра'дуйся, вjь'рою и='мя твое` 
призыва'ющихъ w\т неча'янныя сме'рти спаса'ющая. Ра'дуйся, 
на тя` о_у=пова'ющымъ безконе'чный живо'тъ да'рующая: 
ра'дуйся, вjь'ру и= любо'вь къ тебjь` и=му'щихъ къ небеси` 
возводя'щая. Ра'дуйся, предста'тельство на'ше крjь'пкое: 
ра'дуйся, во вся'кихъ w=бстоя'тельствахъ на'съ защища'ющая. 
%<Р%>а'дуйся, ра'досте на'ша, и=зба'ви на'съ w\т вся'кагw 
sла`, и= о_у=толи` на'шя печа^ли.

%<Конда'къ _е~.%>

%<Б%>оготе'чную sвjьзду`, честну'ю твою` i=кw'ну ты` 
на'мъ показа'ла _е=си`, вл\дчце мi'ра, къ не'йже мы` зря'ще, 
и= вjь'рою серде'чною моля'щеся тебjь`, бц\де, глаго'лемъ: 
ты` _е=си` на'мъ щи'тъ непобjьди'мый и= стjьна` неwбори'мая, 
вопiю'щымъ ти`: %<А=%>ллилу'iа.

%<I='косъ _е~.%>

%<В%>и'дjьша си^лы неб_е'сныя на руку` тво_е'ю 
созда'вшаго свои'ма рука'ма человjь'ки, и= вл\дку 
разумjьва'юще _е=го`: мы' же грjь'шнiи на земли` зря'ще 
и=зwбраже'нную тебе` пречи'стую мт~рь _е=гw`, любе'знw свои` 
ру'цjь къ на'мъ простира'ющую, къ тебjь` о_у=ми'льнw 
зове'мъ: Ра'дуйся, на руку` тво_е'ю _о='гнь бж~е'ственный 
неwпа'льнw держа'щая, и='мже грjьхи` на'шя попаля'ются: 
ра'дуйся, на руку` тво_е'ю свjь'та неприкоснове'ннаго 
носи'вшая, и='мже ду'ши на'шя просвjьща'ются. Ра'дуйся, 
врагw'въ на'шихъ ви'димыхъ и= неви'димыхъ побjьжда'ющая: 
ра'дуйся, любо'вь и= милосе'рдiе къ на'мъ jа=вля'ющая. 
Ра'дуйся, ру'цjь твои` въ поруче'нiе w= на'съ къ бг~у 
принося'щая: ра'дуйся, вхо'дъ въ цр\ствiе небе'сное на'мъ 
w\тверза'ющая. Ра'дуйся, твое'ю по'мощiю на'съ защища'ющая: 
ра'дуйся, твои'мъ хода'тайствомъ грjьхи` на'шя проща'ющая. 
Ра'дуйся, твои'мъ моле'нiемъ печа^ли на'шя о_у=толя'ющая: 
ра'дуйся, jа='кw твои'мъ предста'тельствомъ вся'кихъ бла^гъ 
наслажда'емся. Ра'дуйся, jа='кw тобо'ю вся^ во благи'хъ 
жела^нiя на^ша и=сполня'ются. %<Р%>а'дуйся, ра'досте на'ша, 
и=зба'ви на'съ w\т вся'кагw sла`, и= о_у=толи` на'шя 
печа^ли.

%<Конда'къ s~.%>

%<П%>роповjь^дницы бг~оно'снiи а=п\столи по вознесе'нiи 
гд\сни, при w=сщ~е'нiи хра'ма твоегw` неви'димою руко'ю 
и=зwбраже'нный шаро'вными подw'бiи на стjьнjь` w=брjь'тше 
_о='бразъ тво'й, вл\дчце, рожде'нному w\т теб_е` бг~у 
воспjь'ша: %<А=%>ллилу'iа.

%<I='косъ s~.%>

%<В%>озсiя'ла _е=си` прему'дростiю w\т и='стиннагw 
со'лнца пра'вды, бг~оизбра'нная _о=трокови'це, и= лучи` 
и='стиннагw бг~оразу'мiя и=спуща'ющи, тjь'ми w=свjьща'еши 
всjь'хъ вjь'рою и=сповjь'дающихъ тя` и='стинную мт~рь бж~iю 
бы'ти, вопiю'щихъ си'це: Ра'дуйся, всjь'хъ на нб~си` сла'вою 
твое'ю просвjьща'ющая: ра'дуйся, нача'ло человjь'ческагw 
спасе'нiя о_у=строя'ющая. Ра'дуйся, ковче'же жи'зни на'шея, 
w\т пото'па сме'ртнагw на'съ сохраня'ющiй: ра'дуйся, въ 
ра'йскихъ селе'нiяхъ жи'ти на'мъ да'рующая. Ра'дуйся, 
предста'тельница на'ша къ бг~у, мi'ръ спаса'ющая: ра'дуйся, 
въ бjьда'хъ су'щихъ ско'рw заступа'ющая. Ра'дуйся, вся^кiя 
болjь^зни человjь'ч_ескiя тjьл_е'сныя и= душ_е'вныя 
и=сцjьля'ющая: ра'дуйся, нjьмы^мъ и= косноязы^чнымъ словеса` 
w\тверза'ющая. Ра'дуйся, вся'кагw бла'га прося'щымъ о_у= 
теб_е` пода'тельнице: ра'дуйся, о_у=че'нiе благода'ти 
всjь^мъ и=сточа'ющая. Ра'дуйся, тjь'мъ вся'кiй чи'нъ и= 
во'зрастъ дово'льнw о_у=слажда'ющая: ра'дуйся, всjь'хъ 
бл~гi^я жела^нiя и=сполня'ющая. %<Р%>а'дуйся, ра'досте 
на'ша, и=зба'ви на'съ w\т вся'кагw sла`, и= о_у=толи` на'шя 
печа^ли.

%<Конда'къ з~.%>

%<Х%>отя` долготерпjьли'вый всеви'децъ гд\сь jа=ви'ти 
своегw` человjьколю'бiя и= щедрw'тъ бе'здну, и=збра` тебе` 
себjь` въ мт~рь, ми'лости неисчерпа'емый и=сто'чниче, да 
а='ще кто` пра'веднымъ судо'мъ бж~iимъ w=сужде'нiя 
досто'инъ, твои'мъ всемо'щнымъ хода'тайствомъ сохране'нъ 
бу'детъ, и= сн~у твоему` и= бг~у на'шему велегла'снw 
зове'тъ: %<А=%>ллилу'iа.

%<I='косъ з~.%>

%<Д%>и^вна показа'лъ _е=си` дjьла` твоя^ въ пречи'стjьй 
мт~ри твое'й, гд\си, и= ди'вну дарова'лъ _е=си` на'мъ _е=я` 
i=кw'ну, па'че луче'й со'лнечныхъ просвjьща'ющу люде'й, 
jа='кw са'мую зря'щихъ бц\ду, и= вjь'рою серде'чною w\т 
души` любо'вiю вопiю'щихъ такwва'я: Ра'дуйся, i=кw'ну твою` 
на земли` jа='кw _о='блакъ всjь^мъ распростира'ющая: 
ра'дуйся, то'ю па'че надjь'янiя милосе'рдое къ на'мъ 
заступле'нiе jа=вля'ющая. Ра'дуйся, твое'ю i=кw'ною 
и=сто'чники чуде'съ всю'ду и=сточа'ющая: ра'дуйся, 
jа=вле'нiемъ твоея` i=кw'ны вся^ лю'ди просвjьща'ющая. 
Ра'дуйся, то'ю но'вое зна'менiе благода'ти въ це'ркви 
jа=вля'ющая: ра'дуйся, jа='кw на i=кw'ну твою` взира'юще, 
са'мой тебjь` и='стиннjьй бц\дjь покланя'емся. Ра'дуйся, 
i=кw'ною твое'ю, jа='кw столпо'мъ _о='гненнымъ мра'къ 
грjьха` w\тгоня'ющая: ра'дуйся, то'ю печа^ли на'шя 
о_у=толя'ющая. Ра'дуйся, цр~ковь w=святи'вшая тоя` 
jа=вле'нiемъ: ра'дуйся, jа='кw мы` грjь'шнiи сохраня'емся 
твои'мъ заступле'нiемъ. Ра'дуйся, вре'тище ско'рби на'шея 
растерза'ющая: ра'дуйся, вjь'чною ра'достiю на'съ 
w=дjьва'ющая. %<Р%>а'дуйся, ра'досте на'ша, и=зба'ви на'съ 
w\т вся'кагw sла`, и= о_у=толи` на'шя печа^ли.

%<Конда'къ и~.%>

%<С%>тра'нну и= пресла'вну въ це'ркви jа='вльшуюся 
ст~у'ю твою` i=кw'ну а='гг~ли воспjь'ша, а=п\столи 
просла'виша, ли'къ святи'тел_ей поклони'шася, мы' же 
грjь'шнiи, припа'дающе w=жида'емъ твоея` вели'кiя и= 
бога'тыя ми'лости, съ весе'лiемъ вопiю'ще: %<А=%>ллилу'iа.

%<I='косъ и~.%>

%<В%>сjь'ми вы'шними и= ни'жними влады'чествуяй гд\сь, 
ви'дjьвъ тя` мт~рь свою` всегда` предстоя'щу _е=му` и= со 
о_у=миле'нiемъ _е=му` принося'щу моле'нiе w= на'съ 
грjь'шныхъ, w=бjьща` и=спо'лнити вся^ прош_е'нiя твоя^: мы' 
же грjь'шнiи надjь'яся на твоя^ ма'т_ернiя w= на'съ 
моли^твы, благода'рств_енная тебjь` прино'симъ си'це: 
Ра'дуйся, съ сн~омъ твои'мъ и= бг~омъ вjь'чнw ца'рствующая: 
ра'дуйся, _е=му'же всегда` w= на'съ мол_е'нiя принося'щая. 
Ра'дуйся, всjь'хъ къ тебjь` прибjьга'ющихъ твое'ю ми'лостiю 
покрыва'ющая: ра'дуйся, всjь'хъ ра'досте, печа^ли на'шя 
о_у=толя'ющая. Ра'дуйся, примире'нiе на'ше съ бг~омъ 
содjь'лавшая: ра'дуйся, бг~а и= человjь'ка соедини'вшая. 
Ра'дуйся, спасе'нiе человjь'ческое о_у=стро'ившая: ра'дуйся, 
прароди'тельнагw грjьха` кля'тву разруши'вшая. Ра'дуйся, 
сме'ртное на'ше _е=стество` безсме'ртiемъ просвjьти'вшая: 
ра'дуйся, жесто'кость се'рдца на'шегw о_у=мили'вшая. 
Ра'дуйся, w\тча'янныхъ къ бг~у возводя'щая: ра'дуйся, 
сосу'ды см_е'ртныя на на'съ о_у=готw'ванныя сокруши'вшая. 
%<Р%>а'дуйся, ра'досте на'ша, и=зба'ви на'съ w\т вся'кагw 
sла`, и= о_у=толи` на'шя печа^ли.

%<Конда'къ f~.%>

%<В%>се` _е=стество` а='гг~льское похва^льныя пjь^сни 
прино'ситъ тебjь`, бж~iей ма'тери и= засту'пницjь всjь'хъ 
припа'дающихъ тебjь` и= прося'щихъ твоея` по'мощи, jа='кw 
тве'рдымъ и= крjь'пкимъ твои'мъ предста'тельствомъ прв\дныхъ 
весели'ши, грjь'шныхъ заступа'еши и= w\т бjь'дъ и=збавля'еши 
и= печа^ли о_у=толя'еши, и= мо'лишися w= всjь'хъ вjь'рою 
зову'щихъ: %<А=%>ллилу'iа.

%<I='косъ f~.%>

%<В%>jьтi^и многовjьща^нныя, jа='кw ры^бы безгла^сныя, 
недоумjь'ютъ хвали'ти сла'вный, вл\дчце, i=кw'ны твоея` 
пра'здникъ, ниже` w\т скве'рныхъ о_у=сте'нъ на'шихъ 
приноси^мыя ти` похвалы^ достw'йны, _о=ба'че, неисч_е'тныя 
бл~годjья^нiя i=кw'ною твое'ю на'мъ jа=вля'_емыя ви'дjьвше, 
душе'ю и= се'рдцемъ ра'дующеся тебjь` глаго'лемъ: Ра'дуйся, 
w\т гла'да на'съ хлjь'бомъ жи'зни пита'ющая: ра'дуйся, w\т 
губи'тельства сме'ртнагw безсме'ртiемъ на'съ соблюда'ющая. 
Ра'дуйся, w\т тру'са грjьхо'внагw на'съ сохраня'ющая: 
ра'дуйся, w\т пото'па сме'ртнагw руко'ю твое'ю крjь'пкою 
на'съ и=збавля'ющая. Ра'дуйся, w\т _о=гня` росо'ю моли'твъ 
твои'хъ на'съ восхища'ющая: ра'дуйся, w\т бjь'дъ си'льнымъ 
твои'мъ предста'тельствомъ на'съ защища'ющая. Ра'дуйся, w\т 
меча` си'лою твое'ю на'съ w=храня'ющая: ра'дуйся, w\т 
наше'ствiя и=ноплем_е'нникъ на'съ спаса'ющая. Ра'дуйся, w\т 
междоусо'бныя бра'ни и='стиннымъ ми'ромъ на'съ 
w=гражда'ющая: ра'дуйся, w\т смертоно'сныя ра'ны 
прибjьга'ющихъ къ тебjь` и=сцjьля'ющая. Ра'дуйся, w\т 
належа'щагw пра'веднагw преще'нiя бж~iя твои'мъ моле'нiемъ 
на'съ свобожда'ющая: ра'дуйся, w\т вся'кiя на'съ jа='звы 
твои'мъ ч\стны'мъ хода'тайствомъ и=з\ъима'ющая. 
%<Р%>а'дуйся, ра'досте на'ша, и=зба'ви на'съ w\т вся'кагw 
sла`, и= о_у=толи` на'шя печа^ли.

%<Конда'къ _i~.%>

%<С%>пасти` хотя` ро'дъ человjь'ческiй w\т пре'лести 
вра'жiя, человjьколю'бецъ гд\сь, тебе` мт~рь свою` дарова` 
земны^мъ на по'мощь, глаго'ля: сы'нове чл~вjь'честiи, се` 
мт~и моя` покро'въ и= прибjь'жище ва'мъ да бу'детъ, 
печа^льнымъ о_у=тjьше'нiе, скорбя'щымъ ра'дованiе, 
w=би^димымъ засту'пница, да всjь'хъ и=з\ъ глубины` 
грjьхо'вныя воздви'гнетъ, вопiю'щихъ: %<А=%>ллилу'iа.

%<I='косъ _i~.%>

%<Ц%>р~ю` нб\сный, та'кw мо'литъ за ны` всегда` 
небе'сная цр~и'ца, прiими` вся'каго человjь'ка сла'вящаго 
тя` и= призыва'ющаго и='мя твое`, и=дjь'же быва'етъ па'мять 
свято'му и='мени твоему`, и= прославля'ющихъ мя` и='мене 
твоегw` ра'ди, и= не w\три'ни и='хъ w\т лица` твоегw`, но 
бл~говоли` въ ни'хъ, и= прiими` w\т ни'хъ вся'кое моле'нiе, 
и= всjь'хъ w\т бjь'дъ и=зба'ви: мы' же грjь'шнiи, 
надjь'ющеся на твоя^ ма'т_ернiя мл~твы, зове'мъ си'це: 
Ра'дуйся, jа='кw ты` моли'твенница на'ша къ бг~у те'плая: 
ра'дуйся, jа='кw твоя` ма'терняя моли'тва мно'гw мо'жетъ, 
вл\дку о_у=милостивля'ющая. Ра'дуйся, w\тча'янныхъ наде'ждо, 
печа^ли и='хъ о_у=толя'ющая: ра'дуйся, твое'ю благода'тiю 
на'ше недосто'инство w=сiява'ющая. Ра'дуйся, на'шу скве'рну 
твое'ю чистото'ю w=чища'ющая: ра'дуйся, мол_е'нiя на^ша 
твои'мъ благоуха'нiемъ и=справля'ющая. Ра'дуйся, бре'нiе 
на'ше тлjь'нное въ нетлjь'нiе w=браща'ющая: ра'дуйся, 
неможе'нiе на'ше о_у=твержда'ющая. Ра'дуйся, вся^ на'шя 
болjь^зни душ_е'вныя и= тjьл_е'сныя и=сцjьля'ющая: ра'дуйся, 
наше'дшiй на на'съ _о='блакъ страсте'й, скорбе'й и= печа'лей 
ско'рw разгоня'ющая. Ра'дуйся, си'льнымъ твои'мъ проше'нiемъ 
вся^ пол_е'зная да'рующая. %<Р%>а'дуйся, ра'досте на'ша, 
и=зба'ви на'съ w\т вся'кагw sла`, и= о_у=толи` на'шя 
печа^ли.

%<Конда'къ а~_i.%>

%<П%>jь'нiе всеумиле'нное прiими` w\т на'съ, небе'сная 
цр~и'це, и= моли'тву приноси'мую тебjь`, дв~о бц\де, 
о_у=слы'ши: къ тебjь' бо въ напа'стехъ, ско'рбехъ и= 
печа'лехъ прибjьга'емъ, и= пред\ъ тобо'ю въ бjьда'хъ на'шихъ 
сле'зы пролива'емъ, и= мо'лимъ, о_у=толи` на'шя печа^ли, и= 
прiими` сiю` же'ртву твои'хъ рабw'въ, зову'щихъ: 
%<А=%>ллилу'iа.

%<I='косъ а~_i.%>

%<С%>вjьтопрiе'мная свjьще` и='стиннагw свjь'та су'щихъ 
на земли` jа='вльшися, ду'ши просвjьща'еши чту'щихъ твоея` 
i=кw'ны jа=вле'нiе, и= къ ра'зуму бж~е'ственному 
наставля'еши пою'щихъ ти` сиц_ева'я: Ра'дуйся, свjьще` 
неугаси'мая _о=гня` невеще'ственнагw, на'съ просвjьща'ющая: 
ра'дуйся, заре` незаходи'магw свjь'та бж~е'ственнагw, на'съ 
w=заря'ющая. Ра'дуйся, со'лнце пра'вды, на'съ w=блиста'ющее: 
ра'дуйся, и=сто'чникъ жи'зни ра'йскiя на'мъ и=сточа'ющая. 
Ра'дуйся, ма'ти свjь'та и='стиннагw, бл~гочести'выхъ дш~ы 
просвjьща'ющая: ра'дуйся, мт~и всjь'хъ бг~а, w=sло'бленныхъ 
всjь'хъ ду'ши о_у=тjьша'ющая. Ра'дуйся, тя` на по'мощь 
призыва'ющихъ и= и='мя твое` сла'вящихъ спаса'ющая: 
ра'дуйся, о_у=пова'ющымъ на тя` живота` непосты'дный коне'цъ 
да'рующая. Ра'дуйся, всjь^мъ родw'мъ, тя` мт~рь бж~iю 
почита'ющымъ и= бц\ду и=мену'ющымъ, непреста'ннw 
помога'ющая: ра'дуйся, w=сjьне'нiемъ ст~ы'я твоея` i=кw'ны 
sлы'хъ духw'въ мечта^нiя w\т на'съ прогоня'ющая. Ра'дуйся, 
во внеза'пныхъ на на'съ находя'щихъ ско'рбехъ и= печа'лехъ 
ско'рw на'съ о_у=тjьша'ющая: ра'дуйся, всему` мi'ру ра'дость 
да'рующая. %<Р%>а'дуйся, ра'досте на'ша, и=зба'ви на'съ w\т 
вся'кагw sла`, и= о_у=толи` на'шя печа^ли.

%<Конда'къ в~_i.%>

%<Б%>лагода'ть бж~е'ственную и=спроси` на'мъ о_у= 
нб\снагw вл\дки, сн~а твоегw` и= бг~а, и= простри` на'мъ 
ру'ку по'мощи, и= моли'твами твои'ми о_у=толи` на'шя 
печа^ли, покры'й на'съ кро'вомъ крилу^ тво_е'ю, w\тжени` w\т 
на'съ вся'каго врага` и= супоста'та, о_у=мири` на'шу жи'знь, 
да не поги'бнемъ лю'тjь: но прiими` на'съ въ вjь^чныя 
кро'вы, покрови'тельнице на'ша, да ра'дующеся тебjь` 
зове'мъ: %<А=%>ллилу'iа.

%<I='косъ в~_i.%>

%<П%>ою'ще тя` держа'вную помо'щницу, хва'лимъ тя`, и= 
моля'щеся тебjь` со о_у=миле'нiемъ, вjь'руемъ и= 
и=сповjь'дуемъ, jа='кw и=спро'сиши блага^я и= вре'м_енная и= 
вjь^чная воспjьва'ющымъ ти`: Ра'дуйся, моли'твами твои'ми 
ве'сь мi'ръ спаса'ющая: ра'дуйся, всю` вселе'нную 
хода'тайствомъ твои'мъ заступа'ющая. Ра'дуйся, 
правосла^внымъ на ва'рвары побjь^ды подава'ющая: ра'дуйся, 
наш_е'ствiя на хрiстiа'ны и=ноплеме'нныхъ побjьжда'ющая. 
Ра'дуйся, въ вjь'рjь бл~гочести^выя сохраня'ющая: ра'дуйся, 
непочита'ющихъ i=кw'ны твоея` ст~ы'я, jа='кw пра'хъ w\т 
лица` земли` развjьва'ющая. Ра'дуйся, покланя'ющымся 
i=кw'нjь твое'й, и= тя` на по'мощь призыва'ющымъ, и= въ 
печа'лехъ бjь'дствующымъ ско'рw помога'ющая: ра'дуйся, на'съ 
грjь'шныхъ ко спасе'нiю и= воспрiя'тiю бла^гъ вjь'чныхъ 
наставля'ющая. Ра'дуйся, безконе'чнагw ца'рствiя о_у= сн~а 
твоегw` и= бг~а на'шегw всjь^мъ на'мъ и=спроша'ющая: 
ра'дуйся, вjь^рнымъ безконе'чную жи'знь да'рующая. Ра'дуйся, 
всjь^мъ во вся'кой потре'бjь вся^ пол_е'зная и= блага^я 
подава'ющая. %<Р%>а'дуйся, ра'досте на'ша, и=зба'ви на'съ 
w\т вся'кагw sла`, и= о_у=толи` на'шя печа^ли.

%<Конда'къ г~_i.%>

%<_W%> всепjь'тая мт~и, небе'сная цр~и'це и= вл\дчце, 
дв~о бц\де, ро'ждшая всjь'хъ святы'хъ ст~jь'йшее сло'во, 
ны'нjьшнее прiе'мши приноше'нiе, о_у=толи` на'шя печа^ли, и= 
и=зба'ви на'съ w\т вся'кихъ напа'стей, бjь'дъ, скорбе'й и= 
вjь'чнагw w=сужде'нiя, и= гряду'щагw и=зми` муче'нiя, и= 
сподо'би на'съ рабw'въ твои'хъ въ вjь'чныхъ ра'йскихъ 
селе'нiяхъ водвори'тися, зову'щихъ: %<А=%>ллилу'iа.

%<Се'й конда'къ глаго'ли три'жды. Посе'мъ i='косъ а~ и= 
конда'къ а~.%>

%<Моли'тва ко пресвятjь'й бц\дjь:%>

%<Ц%>ари'це моя` преблага'я, наде'ждо моя` бц\де, 
прiя'телище си'рыхъ, и= стра'нныхъ предста'тельнице, 
скорбя'щихъ ра'досте, w=би'димыхъ покрови'тельнице, зри'ши 
мою` бjьду`, зри'ши мою` ско'рбь: помози' ми jа='кw 
не'мощну, w=корми' мя jа='кw стра'нна: w=би'ду мою` вjь'си, 
разрjьши` ту`, jа='кw во'лиши: jа='кw не и='мамъ и=ны'я 
по'мощи ра'звjь теб_е`, ни и=ны'я предста'тельницы, ни 
бл~гi'я о_у=тjь'шительницы, то'кмw теб_е`, _w бг~ома'ти, 
jа='кw да сохрани'ши мя` и= покры'еши, во вjь'ки вjькw'въ. 
%<А=%>ми'нь.