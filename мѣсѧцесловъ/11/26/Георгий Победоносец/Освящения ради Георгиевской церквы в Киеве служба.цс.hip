<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ к~s-й де'нь.%>

%<Слу'жба w=свяще'нiя це'ркве ст~а'гw великому'ченика
геw'ргiа, jа='же въ кi'евjь предъ враты` ст~ы'я софi'и.%>

%<Ве'черъ, Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ д~.
Подо'бенъ: Jа='%>кw до'бля:

%<С%>трада'лецъ ди'вный, * во'инъ хра'брый непобjьди'мь,
* и= свjьти'льникъ всемi'рный, * по'двиги страда'нiй твои'хъ
* вся^ просвjьща'я мi'ра концы`, * w\тгоня'я мра'къ
де'мwнwвъ лю'тый, * геw'ргiе страстоте'рпче, * о_у=добре'нiе
му'ченикwвъ, * и= сограждани'нъ нб\сныхъ во'инствъ.

%<П%>реслову'щiй въ му'жествjь, * красе'нъ въ во'зрастjь
бы'въ, * въ словесjь'хъ и= дjь'лjьхъ w\т всjь'хъ
преудивля'емь, * хра'борски w\тлучи'вся къ подвигw'мъ
муче'нiя за хр\ста`, * небоя'зненнw на враги` воздви'глъ
_е=си` побjь'ды, * вели'кими твои'ми страда^нiи: * сегw`
ра'ди тя`, геw'ргiе, * во хвале'нiи чти'мъ ра'достнw,
досточу'дне, * красота` му'ченикwвъ и= похвала`.

%<Н%>а высоту` нб\сную ра'дуяся возше'лъ _е=си`, * въ
прекра'сную _о=де'жду w=блече'нъ, * w\т твои'хъ
страда'льческихъ крове'й w=багре'ную, * цр~ю` всjь'хъ
предста'въ, * живонача'льною десни'цею вjьнча'емь. * тjь'мже
дне'сь, геw'ргiе великострада'льче, * твою` па'мять
свjьтоза'рную соверша'ющымъ * и=спроси` просвjьще'нiе * и=
спасе'нiе ду'шъ на'шихъ.

%<Сла'ва, гла'съ s~. Самогла'сенъ:%>

%<Д%>не'сь прiиди'те празднолю'бнiи собо'ри,
страстоте'рпца ч\стно'е торжество` свjь'тлw пра'зднуемъ:
и='бо неви'димаго врага` низложи`, зако'ннw по хр\стjь`
пострада'въ, и= досто'йнw прiя` побjь'ды w\т сп~са вjьне'цъ,
и= ны'нjь на небесjь'хъ со а='гг~лы ра'дуяся, тр\оцjь
свjь'тлw предстои'тъ. тjь'мже и= мы` пjь'сньми хвале'нiя
воспое'мъ: ра'дуйся, тве'рдый страда'льче непобjьди'мый,
ра'дуйся, хра'брый _о=ру'жниче хр\сто'въ: ра'дуйся,
многобо'жiя льсти` потреби'телю, и= и='стинныя вjь'ры
свjь'тлый побо'рниче. но, _w страстоте'рпц_евъ о_у=краше'нiе
геw'ргiе! моли'ся гд\су, и=зба'витися на'мъ ви'димыхъ и=
неви'димыхъ вра^гъ, и= спасти'ся душа'мъ на'шымъ.

%<И= ны'нjь, бг~оро'диченъ: К%>то` тебе` не
о_у=блажи'тъ:

%<Вхо'дъ. Прокi'менъ дне`. Чт_е'нiя три`.%>

%<Пи'саны сегw` мц\са въ к~в де'нь мiхаи'лу
тферско'му.%>

%<На стiхо'внjь стiхи^ры, гла'съ и~. Подо'бенъ: _W%>
пресла'внагw чудесе`!

%<З%>а всjь'хъ жи'знь стра'ждеши, * кро'вь твою`
и=злива'я, * страстоте'рпче геw'ргiе, * кро'вь свою` теб_е`
ра'ди и=злiя'вшему, * приве'лся _е=си` хр\сту`, блаже'нне: *
тjь'мъ _о='бщника своея` сла'вы сотвори' тя, * и= цр\ства
соприча'стника, * jа='кw му'жествовавша крjь'пкw на
льсти'ваго, * и= сегw` о_у=хищр_е'нiя до конца`
низложи'вшаго.

%<Стi'хъ: П%>рв\дникъ, jа='кw фi'нi_ксъ, процвjьте'тъ,
jа='кw ке'дръ, и='же въ лiва'нjь, о_у=мно'жится.

%<Б%>лагоче'стiя сто'лпъ бы'лъ _е=си`, * w=снова'нъ
тве'рдw на ка'мени вjь'ры, * и=скуше'нiй вjь^тры
непоколе'блемь, * муче'нiй мно'гихъ, блаже'нне: * съ лю'тою
бо jа='ростiю врази` тебjь` прирази'шася, * тща'щеся
низложи'ти, * и= не возмого'ша крjь'пости твоея`, * но
посра'млени падо'ша: * побjьди'тельнымъ бо w\т хр\ста`
вjьнце'мъ, * о_у=краси'тися возжелjь'лъ _е=си`.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<В%>опло'щшемуся хр\сту` бг~у на'шему, * и= стра'стiю
кр\стною * низложи'вшему w\тсту'пника, * во'льнымъ тогw`
страст_е'мъ, * стр\стоте'рпче геw'ргiе, поревнова'въ, * и=
ра'нами протяза'емь, * хва'лящагося неви'димаго врага`, * съ
пло'тiю, мч~ниче, побjьди'въ, * на зе'млю низложи'лъ _е=си`.

%<Сла'ва, гла'съ д~. Самогла'сенъ:%>

%<П%>рiиди'те вjь'рныхъ собо'ри, прiиди'те, пра'здникъ
соста'вимъ: и='бо пресвjь'тлая па'мять дне'сь jа=ви'ся
страстоте'рпца геw'ргiа, на^ша просвjьща'етъ неви'димw
сердца`, добродjь'тельми блиста'ющи. тjь'мже
_е=диному'дреннw воспjьва'юще рце'мъ: ра'дуйся, во'ине
вели'кагw цр~я` хр\ста`: ра'дуйся, пресвjь'тлая похвало`
вjь'ры: ра'дуйся, всесвjь'тле и= пребога'те: w= на'съ,
пребл~же'нне, всjь'хъ вл\дку хр\ста` бг~а моли`,
сохран_е'ннымъ бы'ти w\т и=скуше'нiй лука'вагw, и= спасти`
ду'шы на'шя.

%<И= ны'нjь, бг~оро'диченъ: П%>ри'зри на мол_е'нiя:

%<Тропа'рь, гла'съ д~:%>

%<Д%>не'сь блажа'тъ тя` мi'ра концы`, бж\ственныхъ
чуде'съ и=спо'лншеся, и= земля` ра'дуется напи'вшися кро'ве
твоея`: хр\стоимени'тiи же лю'дiе гра'да кi'ева,
w=свяще'нiемъ бж\ственнагw хра'ма твоегw`, ра'достiю
возвесели'шася, страстоте'рпче геw'ргiе, сосу'де и=збра'нный
ст~а'гw дх~а, о_у=го'дниче хр\сто'въ. _е=го'же моли`, съ
вjь'рою и= мольбо'ю приходя'щымъ во ст~ы'й тво'й хра'мъ,
да'ти w=чище'нiе грjьхw'въ, о_у=мири'ти мi'ръ, и= спасти`
ду'шы на'шя.

%<Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'ное:



%<На Б%>г~ъ гд\сь, %<тропа'рь два'жды. Сла'ва, и=
ны'нjь, бг~оро'диченъ:%>

%<По а~-мъ стiхосло'вiи сjьда'ленъ, гла'съ д~:%>

%<С%>трастоте'рпца дне'сь геw'ргiа благоче'стнw
сотворя'емъ пра'зднество, w=свяще'нiе хра'ма: jа='кw
непреста'ннw мо'лится гд\су, всjь^мъ да'ти ми'ръ, и=
спасе'нiе душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Т%>е'плое заступле'нiе су'щымъ въ бjьда'хъ, на'шу
помо'щницу, и= къ бг~у премjьне'нiе: _е=я'же ра'ди тли`
и=зба'вихомся, бц\ду вjь'рнiи о_у=блажа'емъ.

%<По в~-мъ стiхосло'вiи сjьда'ленъ, гла'съ а~. По\д:
Л%>и'къ а='гг~льскiй:

%<З%>емно'е во'инство и= че'сть w\три'нулъ _е=си`,
jа='кw ско'рw ги'бнущую, на нб~сjь'хъ со а='гг~льскими вw'и
бы'ти возжелjь'въ, и= сла'вы при'снw вjь'чнw пребыва'ющiя.
тjь'мже мнw'ги му^ки претерпjь'въ, сме'рть прiя'лъ _е=си`:
сегw` ра'ди дне'сь всесвяту'ю твою` па'мять пра'зднующе,
хр\сту` прино'симъ хвалу`, требл~же'нне геw'ргiе.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>т~рь тя` бж~iю мо'лимъ вси`, и= дв~у вои'стинну, въ
щедрw'ты твоя^ вопiе'мъ, любо'вiю прибjьга'юще въ твою`
бла'гость: тя' бо и='мамы грjь'шнiи засту'пницу, тебе`
стяжа'хомъ въ напа'стехъ спасе'нiе, _е=ди'ну пречи'стую.

%<По полv"еле'и сjьда'ленъ, гла'съ и~. Подо'бенъ:
П%>рему'дрости:

%<Jа='%>кw лучы` блиста'нiй чуде'съ, вся^ просвjьща'еши
мi'ра концы`, jа='кw sвjьзда` пресвjь'тлая, и= краснw`
благоуха'еши, jа='кw бж\ственный ра'й, при'снw ду'шы на'шя
весели'ши, и= w\тго'ниши неду'ги. тjь'мже тя`, бл~же'нне, по
до'лгу пое'мъ, и= любо'вiю чти'мъ честну'ю па'мять твою`,
великому'чениче геw'ргiе: моли` хр\ста` бг~а, согрjьше'нiй
w=ставле'нiе дарова'ти чту'щымъ любо'вiю святу'ю па'мять
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>рему'дрость и= сло'во въ твое'мъ чре'вjь заче'нши,
неwпа'льнw, мт~и бж~iя, мi'ру родила` _е=си`, мi'ръ
содержа'щаго: и= во w=б\ъя'тiяхъ понесла` _е=си` вся^
нося'щаго, пита'теля всjь'хъ, и= творца` тва'ри. тjь'мже
молю' тя, всест~а'я дв~о, и= вjь'рнw сла'влю тя`,
и=зба'витися мнjь` прегрjьше'нiй: и= въ де'нь суда`, _е=гда`
предста'ти и='мамъ предъ лице'мъ созда'теля моегw`, вл\дчце
дв~о ч\стая, твою` по'мощь тогда` пода'ждь ми`: вся^ бо
мо'жеши, _е=ли^ка хо'щеши, всепjь'тая.

%<Степ_е'нна, а~-й а=нтiфw'нъ д~-гw гла'са. Прокi'менъ:
П%>рв\дникъ, jа='кw фi'нi_ксъ, процвjьте'тъ, jа='кw ке'дръ,
и='же въ лiва'нjь, о_у=мно'жится. %<Стi'хъ: Н%>асажде'ни въ
дому` гд\сни: %<В%>ся'кое дыха'нiе: %<_Е=v\глiе луки`,
зача'ло _кс~г. По н~-мъ _псалмjь` стiхи'ра, гла'съ s~.
Самогла'сна:%>

%<Д%>не'сь вселе'нная вся` страстоте'рпца просвjьща'ется
заря'ми, и= хр\сто'ва цр~ковь цвjьты` о_у=краша'ема,
геw'ргiе, вопiе'тъ тебjь`: о_у=го'дниче хр\сто'въ и=
засту'пниче те'плый, не преста'й моля'ся w= рабjь'хъ
твои'хъ.

%<Канw'нъ бц\ды на s~. и= ст~а'гw на и~, гла'съ д~.%>

%<Пjь'снь а~. I=рмо'съ:%>

%<В%>оспою` тебjь`, гд\си бж~е мо'й, jа='кw и=зве'лъ
_е=си` лю'ди и=зъ рабо'ты _е=гv'петскiя, покры'лъ же _е=си`
колесни^цы фараw'новы и= си'лу.

%<В%>оспjь'ти твоя^ страда^нiя ра'зумъ да'ждь сла'внw,
вjьнцено'сче страстоте'рпче геw'ргiе, цр~я` всjь'хъ
пр\сто'лу предстоя` свjь'тлw: на'съ сохраня'й пою'щихъ тя`.

%<W=%> благоче'стiи крjь'пцjь подвиза'вся,
великострада'льче геw'ргiе, вjьнце'мъ сла'вы досто'йнw
почествова'лся _е=си` десни'цею вседержи'телевою.

%<К%>рjь'пость даде` тебjь` хр\сто'съ на по'двиги,
мно'ги, ви'ды му'къ до'блественнjь и= терпjьли'внw
под\ъя'ти: тjь'мъ и= побjьди'лъ _е=си` безбо'жныхъ шата^нiя.

%<Бг~оро'диченъ:%>

%<Л%>jь'ствица jа=ви'лася _е=си` нб\сная, дв~о, _е='юже
сни'де къ на'мъ сло'во бж~iе, тя` дре'вле прови'дjь
i=а'кwвъ, пра'_от_ецъ тво'й.

%<Катава'сiа: Х%>р\сто'съ ражда'ется:

%<Пjь'снь г~. I=рмо'съ:%>

%<Л%>у'къ си'льныхъ и=знемо'же, и= немощству'ющiи
препоя'сашася си'лою: сегw` ра'ди о_у=тверди'ся въ гд\сjь
се'рдце мое`.

%<П%>лотскi'й сою'зъ и= сочета'нiе твои'хъ о_у=дw'въ
разруша'шеся, но крjь'пость соблюде'ся твоея` души`
неразруши'ма.

%<Jа='%>рости стремле'нiе благомо'щнw претерпjь'лъ
_е=си` sjьлw` w\т му'чащихъ тя`, страстоте'рпче геw'ргiе,
терпjь'нiе до'блественно крjь'пкw показа'въ.

%<К%>то` возмо'жетъ твое` крjь'пкое и= си'льное, и=
по'мысла неукло'нную му'дрость, геw'ргiе, похвала'ми
почестви'ти по достоя'нiю, бл~же'нне;

%<Бг~оро'диченъ:%>

%<О_у=%>ста'вила _е=си` тлю` сме'рти, jа='же во
v=поста'си пло'тiю живота` ро'ждши, преч\стая, человjь'кwмъ
jа='вльшася и=зъ чре'ва твоегw`, прест~а'я.

%<Сjьда'ленъ, гла'съ д~. Подо'бенъ: С%>ко'рw предвари`:

%<Д%>о'блему страда'льцу и= во'ину крjь'пкому
всецарю'ющагw хр\ста` похвал_е'нiя прино'симъ: ра'дуйся,
му'ченикwвъ о_у=краше'нiе и= лjь'пота: ра'дуйся,
пресвjь'тлая цр~кве sвjьздо`, засту'пниче и= спаси'телю къ
тебjь` прибjьга'ющихъ, великому'чениче сла'вный геw'ргiе.
тя` пою'щыя спаса'й w\т всjь'хъ навjь^тъ вра'жiихъ, и=
моли'твами твои'ми ко гд\су цр\ствiя _е=гw` сподо'би на'съ.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, пребога'таго бг~а ро'ждшая, со
страстот_е'рпцы того` моли` непреста'ннw, w=ставле'нiе
согрjьше'нiй, и= и=справле'нiе житiя` да'ти на'мъ пре'жде
конца`, вjь'рою и= любо'вiю пою'щымъ тя` по до'лгу, _е=ди'на
всепjь'тая.

%<Пjь'снь д~. I=рмо'съ:%>

%<Н%>б~са` добродjь'тель твоя` покры'ла _е='сть, и=
земля` и=спо'лнися сла'вы твоея`, хр\сте`. тjь'мже вjь'рнw
вопiе'мъ: сла'ва си'лjь твое'й, гд\си.

%<Jа='%>ростiю де'мwнскою мучи'телiе w=держи'мiи, тя`
любо'вiю бж~iею содержи'маго, неми'лостивнw sлодjь'и
о_у=раня'ху, страстоте'рпче геw'ргiе.

%<_О=%>гня` си'льнjьйши и=зволе'нiе стяжа'лъ _е=си`,
мучи'теля несмы'сльство низложи'въ посрами'лъ _е=си`,
зовы'й, геw'ргiе: сла'ва си'лjь твое'й, гд\си.

%<П%>о хр\стjь` да'же до сме'рти, душе'ю терпjьли'внw
вся'кимъ му'камъ сопроти'вился _е=си` велегла'снw вопiя`:
сла'ва си'лjь твое'й, гд\си.

%<S%>jь'льнjьйшимъ и=зволе'нiемъ, блаже'нне, w=держи'мь,
пре'лесть, геw'ргiе, попра'лъ _е=си`, благода'рнw вопiя`:
сла'ва си'лjь твое'й, гд\си.

%<Бг~оро'диченъ:%>

%<В%>опло'щся и=зъ дв~ы безпло'тенъ сы'й, на зе'млю къ
человjь'кwмъ прiи'де. тjь'мъ вjь'рою зове'мъ: сла'ва си'лjь
твое'й гд\си.

%<Пjь'снь _е~. I=рмо'съ:%>

%<С%>тяжа'вый ны` и=збра^нныя лю'ди кро'вiю твое'ю,
гд\си, тво'й ми'ръ да'ждь на'мъ, во _е=диномы'слiи сохраня'я
ста'до твое`.

%<Н%>епобjьди'мою кр\ста` си'лою о_у=крjьпля'емь,
вели'кiй страда'льче геw'ргiе, возмо'глъ _е=си` мучи'телево
лю'тое побjьди'ти свирjь'пство.

%<П%>оста'вивъ се'рдце твое` велеу'мнjь на тве'рдjьмъ
ка'мени вjь'ры, геw'ргiе, нахожде'ньми и=скуше'нiй му'къ
непобjьди'мь пребы'лъ _е=си`.

%<Jа='%>кw нб\снагw цр~я` во'инъ, со а='гг~льскими вw'и
тому` предстоя`, страстоте'рпче геw'ргiе, тебе` вjь'рою
призыва'ющыя w\т вся'кихъ и=скуше'нiй и=зба'ви.

%<Бг~оро'диченъ:%>

%<И=%>збавля'ющи на'съ jа=ви'ся w\т бjь'дъ и=
прегрjьше'нiй, тлетво'рныхъ страсте'й, и= скорбе'й, и=
w=бстоя'нiй, пою'щыя тя` вjь'рою, бц\де приснодв~о.

%<Пjь'снь s~. I=рмо'съ:%>

%<В%>озопи`, проwбразу'я погребе'нiе тридне'вное,
пр\оро'къ i=w'на, въ ки'тjь моля'ся: w\т тли` и=зба'ви мя`,
i=и~се, цр~ю` си'лъ.

%<П%>реди'венъ взо'ромъ, красе'нъ тjь'ломъ, о_у=добре'нъ
же ду'хомъ, геw'ргiе, w\тлучи'лся _е=си` къ боре'нiю
sлоко'зненнагw, и= сего` разрази'въ, побjь'ды вjьне'цъ
прiя'лъ _е=си`.

%<О_у=%>краша'ются до'брыхъ пw'двигъ w=долjь'нiемъ,
страда'льческое зря'ще натрижне'нiе, перворожде'нныхъ
и=збра'нiе, и= свjьтоно'сное собо'рище.

%<Н%>б\сныхъ блаже'нство воспрiе'мля, w\т гд\са
о_у=гото'ванныхъ, геw'ргiе страда'льче, и='хже ра'ди на
земли` подвиза'лся _е=си` да'же до кро'ве, и= побjь^дныя
по'ч_ести прiи'мъ.

%<Бг~оро'диченъ:%>

%<Jа='%>кw бразда` чре'во твое`, ч\стая, jа=ви'ся,
пшени'цу принося'щи безсме'ртiя, всjь'хъ вjь'рныхъ ду'шы
пита'ющи, и= му'ч_еникъ веселя'щи.

%<Конда'къ, гла'съ в~. Подо'бенъ: Т%>в_е'рдыя:

%<Б%>ж\ственнаго и= вjьнцено'снаго великомч~ника
хр\сто'ва геw'ргiа, на враги` побjь'ду взе'мшаго
w=долjь'нiя, соше'дшеся вjь'рою во w=свяще'нный хра'мъ,
восхва'лимъ, _е=го'же благоволи` бг~ъ созда'ти во и='мя
_е=гw`, _е=ди'нъ во ст~ы'хъ почива'яй.

%<I='косъ:%>

%<Jа='%>кw свjьти'льника незаходи'магw sвjьзда`
показа'ся непреле'стна, сл~нца хр\ста` возвjьща'я заря'ми
твои'ми, страстоте'рпче геw'ргiе, созыва'еши w\т
первопресто'льнагw ма'тере градw'въ, бг~омъ спасе'ннагw
кi'ева, во w=свяще'нный хра'мъ хр\столюби^вая мно'ж_ества,
w=благодjь'тельствовати _о=бы'чнjь, хотя'щыя восхвали'ти
пjь'сньми, во гла'сjь ра'дованiя и= и=сповjь'данiя,
соста'вити пра'здникъ свяще'ннагw хра'ма: _е=го'же
благоволи` бг~ъ созда'ти во и='мя твое`, _е=ди'нъ во ст~ы'хъ
почива'яй.

%<Пjь'снь з~. I=рмо'съ:%>

%<_О=%>ц~ъ на'шихъ бж~е, не посрами` на'съ, но да'руй
на'мъ со дерзнове'нiемъ вопи'ти тебjь` бл~гослове'нъ _е=си`,
бж~е _о=ц~ъ на'шихъ.

%<К%>рjьпча'йшимъ ра'зумомъ пла'мень ле'сти погаси'въ,
во и=скуше'нiи непобjьди'мь бы'лъ _е=си`, геw'ргiе, вопiя`:
_о=т_е'цъ на'шихъ бж~е, бл~гослове'нъ _е=си`.

%<Jа='%>кw му'ченикъ и= вели'къ страда'лецъ, въ
пресвjь'тлый бж\ственный черто'гъ вше'лъ _е=си`, хр\сто'въ
о_у=го'дниче, вопiя`: _о=т_е'цъ на'шихъ бж~е, бл~гослове'нъ
_е=си`.

%<В%>и'дjьти сподо'бился _е=си`, геw'ргiе, та'мw
блаж_е'нства, и= наслажд_е'нiя вjь'чныхъ ст~ы'хъ
свjь'тлостей, а=п\стwлъ и= пр\орw'къ и= му'ч_еникъ,
i=ера'рхwвъ, и= всjь'хъ пра'ведныхъ.

%<Бг~оро'диченъ:%>

%<Jа=%>ви'лася _е=си` всjь^мъ человjь'кwмъ, ч\стая мт~и
бж~iя, держа'ва ве'лiя, и= покро'въ и= заступле'нiе тя`
пою'щымъ всегда` свяще'нными пjь'сньми.

%<Пjь'снь и~. I=рмо'съ:%>

%<В%>ся^ дjьла` бж~iя, и= вся` тва'рь, благослови'те
гд\са, jа='кw человjь'кwмъ w\т земли` возсiя` свjь'тъ, и=
вселе'нную всю` просвjьти`, и= жи'знь вjь'чную мi'ру
дарова`: по'йте, лю'дiе, и= превозноси'те _е=го` во вjь'ки.

%<Н%>изложи'въ вся^ вра'жiя _о=ру^жiя, великому'чениче
геw'ргiе, попра'лъ _е=си` i='дwльскую ле'сть, зовы'й:
по'йте, лю'дiе, и= превозноси'те хр\ста` бг~а во вjь'ки.

%<О_у=%>кра'шенъ sjьлw` благолjь'пнw, хр\сту` предстоя`,
страда'льче приснопа'мятне геw'ргiе, w\т крове'й твои'хъ
му'ченическихъ w=червле'ну багряни'цу нося`, ве'селw пое'ши:
лю'дiе, превозноси'те _е=го` во вjь'ки.

%<П%>о'ч_ести тебjь` хр\сто'съ подаде`, геw'ргiе, во
страда'нiихъ твои'хъ: и=сповjь'далъ бо _е=си` того`
велегла'снw, свидjь'тельствуя, и= зовы'й: по'йте, лю'дiе, и=
превозноси'те _е=го` во вjь'ки.

%<Н%>ы'нjь предстои'ши живонача'льныя свjь'ту тр\оцы,
бж~е'ственными сiя^нiи, геw'ргiе, просвjьща'емь, помина'й
на'съ вjь'рою честву'ющыя тя`, и= превознося'щыя хр\ста` во
вjь'ки.

%<Бг~оро'диченъ:%>

%<З%>аконода'вца родила` _е=си` хр\ста`, зако'ннw
страда'вшаго вjьнча'вша страстоте'рпца и= му'ченика,
_е=го'же моли` зако'номъ грjьха` побjьжде'на мя`,
_о=трокови'це, и=сцjьли'ти.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`,
дв~о, краеуго'льный w\тсjьче'ся, хр\сто'съ, совокупи'вый
разстоя^щаяся _е=ст_ества`. тjь'мъ веселя'щеся, тя`, бц\де,
велича'емъ.

%<З%>ако'нными повелjь^нiи побjьжда'ется пw'двигъ
твои'хъ, геw'ргiе, велича'вый: _е=ди'нъ бо вл\дка хр\сто'съ
просла'ви тя`. _е=го'же моли` w= на'съ, страстоте'рпче,
любо'вiю пою'щихъ тя`.

%<К%>расе'нъ вои'стинну душе'ю и= тjь'ломъ ве'сь,
сла'вне геw'ргiе, ны'нjь предстои'ши цр~ю` царе'й
всjь'хъ красотjь`, при'снw прича^стiи о_у=добря'емь
всекра'сныхъ, всече'стне, наслажде'нiй.

%<Т%>вою`, цр~ю` хр\сте`, любо'вь геw'ргiй подража'въ,
кро'вiю да'же до сме'рти, мечу`, _о=гню' же и= му'камъ,
бж\ственный страда'лецъ сопроти'влься, и= _е='же w\т теб_е`,
чл~вjьколю'бче, безсме'ртiе прiи'мъ наслажда'ется.

%<В%>сего` себе` же'ртву прине'слъ _е=си` хр\сту`, и=
тогw` цр\ствiя наслjь'дникъ jа=ви'лся _е=си` и=
прича'стникъ, и= при'снw съ ли^ки ст~ы'хъ ра'дуяся, ны'нjь
вjь'чнw ца'рствуеши, страстоте'рпче геw'ргiе.

%<В%>jь'рою страда^нiя твоя^, геw'ргiе, w= на'съ
честву'ющихъ хр\ста` моли`, страстоте'рпче, прилjь'жнw,
спасти'ся на'мъ бjь'дъ треволне'нiя, и= всjь'хъ страсте'й,
и= до'брjь прейти` житiе`, и= бж\ственное блаже'нство
о_у=лучи'ти.

%<Бг~оро'диченъ:%>

%<W=%>бле'кся и=зъ теб_е` цр~ь въ тjьле'сную багряни'цу,
про'йде ве'сь красе'нъ и=зъ о_у=тро'бы твоея`, и= вся^
враги` побjьди`, и= побjь'ду страда'льц_емъ подаде`,
_е=ди'на приснодв~о мт~и.

%<Свjьти'ленъ. Подо'бенъ: С%>вjь'те неизмjь'нный:

%<Jа='%>кw свjьтоза'рное со'лнце, чуде'съ луча'ми
w=сiя'еши всю` тва'рь, пресла'вне геw'ргiе страстоте'рпче:
твою` пра'зднующе па'мять про'симъ, w\т вся'кихъ бjь'дъ
и=зба'витися.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>и'лwсти и= щедрw'ты твоя^, бж~е, на ны`, рабы^
твоя^, низпосли`, моли'твами преч\стыя твоея` мт~ре, и=
сла'внагw страстоте'рпца твоегw` геw'ргiя, и= всjь^мъ да'руй
вели'кую твою` ми'лость.

%<На хвали'техъ стiхи^ры на д~, гла'съ и~. По\д: _W%>
пресла'внагw чудесе`!

%<П%>ресла'вный страстоте'рпче, * велему'дренне
геw'ргiе, * хр\сто'вымъ _о=ру'жiемъ * себе` воwружи'въ
му'жески, * на суди'щи дерзнове'ннw гд\са всjь'хъ
бг~а и=сповjь'далъ _е=си`, * и= врага` побjьди'въ
о_у=мертви'лъ _е=си`. * тjь'мже побjь'ды вjьнце'мъ * твою`
главу` вjьнча` нб\сный цр~ь * великодарови'тый.

%<С%>и'лою бж\ственною о_у=крjьпля'емь, геw'ргiе, *
и='стиннw непобjьди'мою, * го'рдаго врага` посрами'лъ
_е=си`, * гд\са бг~а предъ мучи'т_ели проповjь'дая творца`
всjь'хъ, * за него'же жи'зни не пощади'лъ _е=си`, * и=
кро'вь твою` и=злiя'лъ _е=си`, сла'вне. * тjь'мже нб\сный
а='гг~лwвъ цр~ь * тя` ца'рствовати ку'пнw съ собо'ю *
вjь'чнw сподо'билъ _е='сть.

%<П%>реудивле'нъ въ во'зрастjь му'жества сы'й, *
тjьлесе` красото'ю о_у=добре'нъ, * и= души` бж\ственною
благода'тiю о_у=кра'шенъ, * и= въ побjь'дахъ преслову'щь, *
въ словесjь'хъ и= му'дрости преди'венъ бы'въ, * w=
тлjь'нныхъ че'стjьхъ земны'хъ неради'лъ _е=си`: * нб\сныхъ
по'честей возжелjь'въ, * и=`хже получи'лъ _е=си` о_у= цр~я`
цр\ствующагw, * на'съ бл~же'нне, помина'й.

%<Сла'ва, гла'съ s~:%>

%<П%>о хр\стjь` зако'ннw пострада'въ, геw'ргiе, и= съ
земны'мъ вражде'бнымъ мучи'телемъ, неви'димаго низложи'лъ
_е=си` врага`, досто'йнw прiе'мъ w\т вjьнцеда'вца сп~са
вjьне'цъ: и= ны'нjь на нб~сjь'хъ со а='гг~льскими чи'ны
вы'шнягw свjьтоли'тiя наслажда'ешися, трiv"поста'сному и=
пе'рвому свjь'ту причаща'яся _о=би'льнw. тjь'мже и= мы`,
благовjь'рнiи лю'дiе, любому'ч_еничныя пjь^сни воспое'мъ
ти`: ра'дуйся, а=дама'нте непобjьди'мый душе'ю, и= крjь'пкiй
_о=ру'жниче хр\сто'въ: ра'дуйся, ле'сти i='дwльскiя
потреби'телю, и= и='стины побо'рниче свjь'тлый. но моли'ся
гд\су, и= на'мъ житiе'мъ бг~олюби'вымъ, съ тобо'ю получи'ти
стоя'нiе при пр\сто'лjь вели'чествiя _е=гw`.

%<И= ны'нjь, бг~оро'диченъ: Б%>ц\де, ты` _е=си` лоза`
и='стинная:

%<Славосло'вiе вели'кое. И= w\тпу'стъ.%>

%<На лiтургi'и: Бл~ж_е'нна, пjь'снь г~ и= s~.
Прокi'менъ, гла'съ з~: В%>озвесели'тся пра'ведникъ w=
гд\сjь, и= о_у=пова'етъ на него`: %<Стi'хъ:%>
%<О_у=%>слы'ши, бж~е, гла'съ мо'й, внегда` моли'тимися къ
тебjь`. %<А=п\слъ къ тiмоfе'ю, зача'ло сч~в. А=ллилу'iа.
П%>ра'ведникъ, jа='кw фi'нi_ксъ, процвjьте'тъ: %<_Е=v\глiе
w\т i=wа'нна, зача'ло н~в. Прича'стенъ: В%>ъ па'мять
вjь'чную:


