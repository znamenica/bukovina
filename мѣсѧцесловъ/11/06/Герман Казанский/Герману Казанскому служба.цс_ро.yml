---
вечерня:
   отпустителен:
      тропарь:
         - глас: 4
           текст: От юности иго Христово усердно восприим,/ бденными подвиги поста и молитвы прославился еси./ Отонудуже призывающу тя Богу на служение Церкви/ в новопросвещеннем царстве Казанстем,/ вкупе со святителем Гурием воззван был еси,/ идеже яко первоначальник/ созданной тобою в граде Свияжске обители/ и достойный первосвятителю преемник явился еси./ Духом предстоя Престолу Владычню,/ молися, святителю Германе, со святителем Гурием/ православной пастве во благочестии преспевати/ и тьме иноверия светом веры разгнатися.
         - глас: 4
           текст: Яко великим пастырем единонравна и учителем вселенныя единомысленна,/ Церкве Божия служителя усердна, и строителя тайн Христовых благоговейна,/ стекшеся благовернни людие Свияжския обители Богомудраго основателя/ и Казанский новопросвещенныя паствы святителя Германа/ песньми и пении восхвалим, глаголюще:/ не престаи присещати молитвами твоими на всю паству твою, в вере и благочестии блюди невредимо.
утреня:
   величание: Величаем тя, святителю отче Германе, и чтим святую память твою, ты бо молиши за нас Христа Бога нашего.
   канон:
      кондак:
         - глас: 4
           текст: Доблестями преподобия и правды/ врученное тебе словесное стадо озаряя/ и на злачных Слова Христова пажитях питая,/ на правый путь заповедей Господних/ силою духа твоего наставлял еси е./ Темже и ныне, осеняемое цельбоносными чудотворении твоими,/ в святую память твою, зовем тебе:/ не престай, святителю, предстательствовати/ пред Пастыреначальником о стаде твоем,/ яко паствы твоей утверждение/ и сущим по тебе святителем удобрение.
         - глас: 4
           текст: Бодрствуя в молитвах,/ послушания добрый рачитель быв,/ в терпении стяжал еси душу твою,/ делы смиренномудрия и кротости изрядствуя,/ престол святотельства благоверием и благочестием украсил еси,/ отче священноначальниче Германе,/ моли Христа Бога о всем стаде твоем,/ яко паствы твоей утверждение/ и сущим по тебе святителем светлое украшение.
      молитва: О великий угодниче Христов, Германе, теплый о нас ко Господу молитвенниче, всем притекающим к тебе в скорбех предстателю, испроси нам помощь в немощах, утешение в скорбех, здравие в недугах душевных и телесных; умоли Господа даровати нам оставление во всех, елика согрешихом от юности нашей в житии сем, делом, словом, помышлением, и всеми нашими чувствы: и при кончине нашей испроси нам время покаяния, да предварив искренним исповеданием грехов и очищением совести исход душ наших, безбедно прейдем воздушныя мытарства, и избавимся осуждения и муки, милостию безначальнаго Отца, благодатию собезначальнаго Сына, и освящением присносущнаго Духа. Аминь.

