---
вечерня:
   отпустительно:
      тропарь:
         глас: 8
         текст: В терпении твоем стяжал еси мзду твою, отче преподобне,/ в молитвах непрестанно терпевый,/ нищия возлюбивый и сия удовливый,/ но молися Христу Богу, Иоанне милостиве, блаженне,// спастися душам нашим.
      молитва: Святителю Божий Иоанне, милостиве защитниче сирых и сущих в напастех! К тебе прибегаем и тебе молимся, яко скорому покровителю всех ищущих от Бога утешения в бедах и скорбех. Не престай моляся ко Господу о всех с верою притекающих к тебе! Ты, преисполнен сый Христовы любви и благости, явился еси яко чудный чертог добродетели милосердия и стяжал еси себе имя «Милостивый». Ты был еси яко река, непрестанно текущая щедрыми милостьми и всех жаждущих обильно напаяющая. Веруем, яко, по преселении от земли на небо, усугубися в тебе дар благодати сея и яко соделался еси неисчерпаемый сосуд всякия благостыни. Сотвори убо твоим ходатайством и заступлением пред Богом «всякия утехи», да вси, прибегающии к тебе, обретают мир и безмятежие: даруй им утешение в печалех временных и пособие в нуждах житейских, вселив в них надежду вечнаго упокоения во Царствии Небеснем. В житии твоем на земли ты был еси пристанище всем сущим во всякой беде и нужде, обидимым и недугующим; ни един от притекавших к тебе и просивших у тебе милости лишен бысть твоея благостыни. Тожде и ныне, царствуя со Христом Богом на небеси, яви всем покланяющимся пред честною твоею иконою и молящимся о помощи и заступлении. Не точию сам ты творил еси милость беспомощным, но и сердца других воздвигал еси ко утешению немощных и к призрению убогих. Подвигни убо и ныне сердца верных к заступлению сирых, утешению скорбящих и успокоению неимущих. Да не оскудевают в них дары милости, паче же да вселится в них мир и радость о Дусе Святе, - во славу Господа и Спаса нашего Иисуса Христа, во веки веков. Аминь.
утреня:
   канон:
      глас: 8
      кондак:
         глас: 2
         текст: Богатство твое расточил еси убогим/ и Небесное богатство ныне восприял еси,/ Иоанне всемудре,/ сего ради вси тя почитаем,/ совершающе память твою,// милостыни о тезоимените!
      припев: Святителю отче Иоанне, моли Бога о нас.
      икос:
         текст: На милость уповав Божию, Иоанне,/ щедротами от Того и дарами обогатився, /отонудуже явился еси и милостив, яко Он, вся ущедряя. /Темже, мою нищету ущедрив, /подаждь мне богатство твоея молитвы /и алчущее сердце мое /исполни глагол Божественных, Богомудре, / якоже прежде алчущия питал еси,/ милостыни о тезоимените!
      седален
         глас: 8
         подобен: Премудрости:
         текст: Милостивен нрав приим, благосерд явился еси/ и подателен нищим и требующим, Иоанне Богодухновенне./ Сего ради званием деянию подобно,/ паче всех святых, блаженне, обогати тя зело Податель благих - Христос:/ Ему же, Богомудре иерарше пребогате, молися/ грехов оставление подати празднующим любовию святую память.
      седален богородичен:
         Подобен: Повеленное тайно:
         текст: Яже непременнаго Бога порождшая,/ пременяемое присно сердце мое грехом и леностию, прилогми льстиваго/ утверди, Благая, молитвами матерними, Твоими:/ яко да и аз благодарно славлю Тя, Богородительнице Марие,/ помилуй стадо Твое, еже стяжала еси, Всенепорочная.
      светилен:
         текст: Милость подражая Бога Любощедраго,/ требующим богатство расточил еси, Иоанне, тем и богатство приял еси на Небесех неистощимое./ Тоге ради ныне молимся:/ Молися непрестанно о хвалящих тя.
      светилен богородичен:
         текст: Иже от Бога миру данных благ Ты вина еси, Богородице, /но и ныне милостива сотвори за общее спасение благоуветливаго Бога.   песнь:
      песнь:
       - запев: Посеченный несекомаго пресече,/ и виде солнце землю, юже не виде,/ лютаго врага вода потопи,/ и непроходимое пройде Израиль./ Песнь же воспевашеся:// Господеви поим, славно бо прославися.
         тропарь:
          - Состраданием ума просвещаем/ и любовию Христовой, отче, озаряем,/ милостыней блистая сияньми,/ Единаго милостиваго Бога приятилище честнейшее, Иоанне, был еси:/ тем тя ублажаем.
          - Во век присно пребывающая смотряя,/ мудрым смыслом, отче священнейше, изменил еси тленная светло нетленными/ и ныне на Небесех жительствуеши, вопия со Бесплотными лики:/ Господу воспоим, славно бо прославися.
          - Милости Датель, озарив милостивное, преподобне, твое помышление,/ помилова многия Божественным твоим ходатайством,/ был еси во утешение душ, нищих же промышление,/ Иоанне всемудре, Богоблаженне священнейший.
         богородичен: Благословенная, Чистая и Всепетая,/ едина рождшая воплощеннаго Бога,/ приснотекущий источник, нам, надеющимся на Тя, исцеления изливающа, верным:/ моли, Егоже родила еси, даровати миру велию милость.
       - запев: Небеснаго круга Верхотворче, Господи,/ и Церкви Зиждителю,/ Ты мене утверди в любви Твоей,/ желаний краю, верных утверждение,// Едине Человеколюче.
         тропарь:
          - Боголепна, якоже отроковица, от маслин венец носящи,/ явися тебе, досточудне, Милостиваго благосострадательная благодать,/ привлачащи тя к Божественней милости.
          - На престоле священнем судом Божиим, славне отче Иоанне, сел еси,/ якоже Ангел, ты, прожил еси,/ мирныя вознося священныя жертвы Всещедрому.
          - Многое милосердие милосердаго Господа, отче, подражая,/ за милосердие Обнищавшаго плотию нищия удоволил еси,/ странныя и безкровныя собирая,/ исполнитель повелений Божественных быв.
         богородичен: Вселився в Деву телесне, Господи,/ явился еси человеком, якоже подобаше видети Тя:/ Юже и показал еси, яко истинную Богородицу,/ верным помощь, Едине Человеколюбче. 
       - запев: Услышах, Господи,/ смотрения Твоего таинство,/ разумех дела Твоя,// и прославих Твое Божество.
         тропарь:
          - Чистая обитель явился еси Святыя Троицы, преподобие, /и Храма Божественного сокровище, и иерархов начаток.
          - Многое милосердие твое Господь внимая Благосердный, /душу твою освяти, Иоанне, отче священнейше.
          - Заповедей непостыден был еси делатель Всещедраго /и исполнился еси благих Его, /в селех святых водворяяся.
         богородичен: Очищение наших даруй неведений яко безгрешен/ и умири мир Твой, Боже,/ молитвами Рождшия Тя.
       - запев: От нощи неведения/ по душеловительному пути присно блудящаго/ светом разума Твоего, Господи, преднаставляя мя,// на стезю заповедей Твоих направи.
         тропарь:
          - Умертвившемуся за милость мертвостию вольною, отче мудре, подобяся,/ распался еси миру и страстем/ и жизни премирныя сподобился еси, достославне.
          - Блаженства удостоился еси,/ кроток, сострадательнейший, и мирителен быв,/ и алчущих хлеб неиждивный/ и нищим податель, одеяние же наготствующим.
          - Божественными причащеньми, отче, удобряемь/ якоже Ангел, Богу непорочно священствовал еси, верныя просвещая священными учении твоими.
         богородичен: Всех Бога без семене в Своих ложеснах понесшую,/ Плотоносца же нам рождшую, Пречистую Богородицу воспеваем,/ яко спасение душ наших.
       - запев: Молитву пролию ко Господу/ и Тому возвещу печали моя,/ яко зол душа моя исполнися,/ и живот мой аду приближися,/ и молюся, яко Иона:// от тли, Боже, возведи мя.
         тропарь:
          - Молитвами и постом упражняяся и бденно Бога моля,/ откровений и зрений Божественных сподобился еси, Богомудре, всебогате,/ научаемь сущим паче ума и помысла, мудре, чистотою.
          - Яко Ангел с плотию на земли, отче, пожил еси,/ жертвы мирныя, безкровныя верою, и сокрушенным сердцем, и духом, блаженне, /Творцу принося, Иоанне, радостно.
          - Житие твое, паче солнца возсиявшее, милосердия испусти лучи требующим,/ отгоняющия темный облак нищеты, всебогате,/ греющия же мразом лютых держимыя, Богодухновенне. 
         богородичен: Непрестай о нас молящися, Пресвятая Богородице Дево, яко верных утверждение Ты еси, и надеждею Твоею крепимся и любовию Тя и из Тебе Воплощшагося непрестанно славим. 
       - запев: Отроцы еврейстии в пещи/ попраша пламень дерзновенно/ и на росу огнь преложиша, вопиюще:// благословен еси, Господи Боже, во веки.
         тропарь:
          - Делы словеса Спасова известил еси/ и ублажаемых сочтался еси лику,/ милостив быв и чист духом, Иоанне Богоносе.
          - Меда вкус сладчайший преложися во искушено злато тебе:/ богатному бо твоему внимая произволению,/ Творец богатная тебе даде воздаяния.
          - Светом Троицы невечерним просвещаем, угодниче Троицы,/ чтущия тя ныне просвещаеши и поющия:/ благословен еси. Господи Боже, во веки.
         богородичен: Тя, радость апостолов, страстотерпцев же славу, Богородице, молим верно: радости вечныя сподоби ны, поющия Тя непрестанно.
       - запев: Победители мучителя и пламене,/ благодатию Твоею бывше,/ заповедем Твоим зело прилежаще,/ отроцы вопияху:// благословите вся дела Господня Господа.
         тропарь:
          - Светозарную звезду Христос на высоте тя церковней явив, отче, /чрез тебе поющия верою просвещает:/ благословите вся дела Господня и превозносите Его во веки.
          - Милостив явился еси, кроток,/ благосострадательнейш, незлобив, отче,/ богатство нищих, утварь и одеяние нагих, поя верно:/ благословите вся дела Господа и превозносите Его во веки.
          - Марков престол священно украсил еси делы Божественными изрядно, отче,/ милостынею же и милосердием паче всех нареклся еси милостив,/ милосердием возсиявших святых.
         богородичен: Адама, Дево, падшаго убо, явилася еси Дщи, /Бога же Мати, обновльшаго мое существо. /Егоже поим вся дела Господа и превозносим во вся веки.
       - запев: Воистину Богородицу Тя исповедуем,/ спасении Тобою, Дево Чистая,/ с Бесплотными лики Тя величающе.
         тропарь:
          - Се тя по скончании средняго приемлет двоица святых отцев,/ в гробе священнейшую честь тебе ,отче, дающи.
          - Яко утро, яко день, отче Иоанне,/ светозарное твое возсия успение,/ просвещающее верою тя блажащия.
          - Совокупился еси ликом архиереев, пророков, апостолов и мучеников:/ с ними же поминай, отче восхваляющий тя.
          - Рака, идеже лежат, отче Иоанне,/ священный твоя и святыя мощи/ источник чудес суть к тебе приходящим.
         богородичен: Благолепная Дево,/ озлобленную душу мою грехом ублагости, / Благаго рождшая Бога и Господа.

