<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ _е~-й де'нь.%>

%<Слу'жба и='же во ст~ы'хъ _о=тца` на'шегw i=w'ны
а=рхiепi'скопа, новгоро'дскагw чудотво'рца.%>

%<На ма'лjьй вече'рни, стiхи^ры, гла'съ и~. По\д: _W%>
пресла'внагw чудесе`!

%<В%>одруже'нiе и='стины, * благоче'стiя согла'сника тя`
зна'емъ, * и= вjь'ры w=свяще'нiе: * чистоты' же селе'нiе, *
прiя'телище и=збра'нно, ст~и'телю прп\дбне i=w'но, * мо'лимъ
тя`: въ ми'рjь на'мъ моли` сохрани'тися, * да при'снw
сла'вимъ и= воспjьва'емъ гд\са на'шего прославля'ющаго, * и=
теб_е` ра'ди подаю'щаго на'мъ * спасе'нiе и= ве'лiю
ми'лость.

%<Ж%>итiе` твое` добродjь'тельми о_у=краси'лъ _е=си`, *
свjьти'льникъ jа='вjь бы'въ и= храни'тель хр\сто'ву ста'ду:
* дjья^нiя бо видjь'нiя jа='вjь показа'лъ _е=си`
восхожде'нiемъ, * jа='кw ду'шу согласи'лъ _е=си` дjь'тельнw,
* и= и=зря'днw къ видjь'нiю взя'тся, * и= зри'ши гд\са,
_о='ч~е i=w'но. * _е=му'же прилjь'жнw моли'ся, * дарова'ти
ми'ръ мi'рови, * спасе'нiе же и= мно'гую ми'лость *
почита'ющымъ на'мъ свяще'нную па'мять твою`.

%<В%>оздержа'нiемъ пре'жде о_у=мертви'въ * плотска^я
мудрова^нiя, * священнодjь'йственникъ бы'лъ _е=си`, * бж~iя
бж\ственнw соверша'я, * и= чистjь'йшимъ по'мысломъ чи'стjь
прикаса'яся, * служи'тель jа=ви'лся _е=си` вседержи'телю,
а=рхiере'ю i=w'но: * _е=го'же о_у=моли`, jа='кw
всеми'лостива и= бл~га, * дарова'ти ми'ръ мi'рови, * и=
душа'мъ на'шымъ ве'лiю ми'лость.

%<Сла'ва, гла'съ д~:%>

%<В%>есели'ся и= ра'дуйся вели'кiй новгра'де, да
и=гра'ютъ сы'ны твоя^ въ тебjь`, свjь'тлw торжеству'юще къ
па'мять i=ера'рха i=w'ны, сирота'мъ и= вдова'мъ
предста'теля, скорбя'щихъ о_у=тjь'шителя,
прибjьга'ющымъ къ нему` помо'щника и= те'пла засту'пника,
призыва'ющихъ _е=го` ско'рw послу'шающа, сердца` на^ша на
милосе'рдiе и= ти'хость прелага'юща, и= проти^вныя
примиря'юща: предстои'тъ бо гд\севи, моля'ся о_у=мири'ти
мi'ра, и= спасти` ду'шы на'шя.

%<И= ны'нjь, бг~оро'диченъ:%>

%<В%>е'лiе и= пресла'вное, _е='же w= тебjь` бы'вшее
чу'до, и= кто` дово'ленъ и=зглаго'лати си^лы гд\сня, jа=`же
w= тебjь` бы'вшыя, бц\де; о_у=страша'етъ бо о_у='мъ на'шъ
вели'ка видjь'нiя достоя'нiя, jа='кw непостижи'магw твоегw`
та'инства глаго'лати не могу'ще. кто' бо слы'ша w\т вjь'ка
дjь'ву дои'вшу, и= ма'терь безъ му'жа jа='вльшуся на земли`,
и= своего` содjь'теля, jа='кw младе'нца, на руку` носи'вшу;
тjь'мже тя` вси` ро'ди о_у=блажа'емъ.

%<На стiхо'внjь стiхи^ры, гла'съ з~.%>

%<_О='%>ч~е свяще'нне i=w'но, ты` w=ст~и'лся _е=си`
бл~года'тiю всест~а'гw дх~а, слове'сному ста'ду хр\сто'ву,
но jа='кw вл\дцjь твоему` подража'тель, ми'ловати на'съ
жи'въ сы'й не преста'лъ _е=си`. и= ны'нjь та'коже моля` не
преста'й, и=зба'вити на'съ w\т вся'кагw лю'тагw w=бстоя'нiя,
и= спасти` ду'шы на'шя.

%<Стi'хъ: С%>вяще'нницы твои` w=блеку'тся въ пра'вду:

%<Гла'съ а~:%>

%<_О='%>ч~е прп\дбне i=w'но, ты` земна^я мудрова^нiя
воздержа'нiемъ о_у=мертви'въ, ду'шу напра'вилъ _е=си` къ
невла'емому наслажде'нiю. проси` на'мъ невла'емw преити`
пучи'ну житiя`, прелага'я стро'потное въ тишину`, подая`
хва'лящымъ тя` ми'ръ и= спасе'нiе, блаже'нне.

%<Стi'хъ: Б%>лаже'нъ му'жъ боя'йся гд\са, въ
за'повjьдехъ _е=го` восхо'щетъ sjьлw`.

%<_О='%>ч~е i=w'но блаже'нне, да'нный тебjь` тала'нтъ
о_у=мно'жилъ _е=си`, ра'дости сподо'бився гд\са твоегw`,
и=спещре'нъ бл~года'ти сiя'нiемъ, заре'ю духо'вною
блиста'я, предстои'ши гд\су. проси` и=зба'витися на'мъ
вся'кагw гнjь'ва и= w=sлобле'нiя, да въ ми'рjь сла'вяще
гд\са, при'снw тя` о_у=блажа'емъ.

%<Сла'ва, гла'съ _е~:%>

%<П%>рiиди'те, вjь'рныхъ сосло'вiе, соше'дшеся
восхва'лимъ а=рхiере'а i=w'ну: и='бо до'брый па'стырь,
пасw'мыя руководя` къ вjь'рjь сло'вомъ и='стиннымъ, и=
вjь'ру и=звjь'ствовати добродjь'тельми наказу'я. тjь'мъ и=
хр\сто'съ возда'лъ _е='сть сему` мзду`, jа='кw до'брому
рабу` своему`, и= на'мъ, блажа'щымъ па'мять _е=гw`,
да'руетъ, jа='кw бл~гъ, мно'жество щедро'тъ свои'хъ, _е=гw`
ра'ди, и= бога'тую ми'лость.

%<И= ны'нjь, бг~оро'диченъ:%>

%<Р%>а'дуйся, две'ре мы'сленная, _е='юже про'йде
превjь'чный бг~ъ: ра'дуйся, же'зле а=арw'новъ, и=зрасти'вшiй
цвjь'тъ w\т ко'рене i=ессе'ева: ра'дуйся, трапе'зо, jа='же
хлjь'бъ жи'зни на пи'щу всему` пода'вши ро'ду
человjь'ческому, дв~о мт~и ч\стая.

%<Тропа'рь пи'санъ на вели'цjьй вече'рни.%>



%<На вели'цjьй вече'рни, Б%>лаже'нъ му'жъ, %<а~-й
а=нтiфw'нъ.%>

%<На Г%>д\си, воззва'хъ, %<поста'вимъ стiхw'въ и~. И=
пое'мъ стiхи^ры, гла'съ s~. Подо'бенъ: В%>се` w\тло'жше:

%<Jа='%>коже sвjьзда` возсiя'лъ _е=си` на тве'рди
цр~ко'внjьй, * w=заря'я мi'ръ * и=справле'нiемъ сло'ва
и='стиннагw, му'дре i=w'но, * вдwвы` и= сирwты` снабдjьва'я
_о=ч~ески, * и= ни'щыя ми'луя, * w=би^димыя и=з\ъима'я, *
вражды^ о_у=толя'я, * ми'ръ о_у=твержда'я. * хр\сто'выхъ
за'повjьдей дjь'лателю, * _о='ч~е всесвяще'нне, * проси`
ми'ра мi'рови, мо'лимъ тя`, * и= спасе'нiя душа'мъ на'шымъ.

%<Д%>осто'йнw на тя` а=рхiере'йства нарече'нiе *
прiи'де, прп\дбне _о='ч~е, * _о=троча'ти _е=ще` тебjь`
су'щу: * дjья^нiя бо въ тебjь` бг~оугw'дная воспита'_ема, *
кро'тость съ неsло'бiемъ. * тjь'мъ во дворы` гд\сни
вселя'ешися, * jа='кw тако'въ подоба'ше а=рхiере'й * бы'ти
прп\дбенъ. * но jа='кw и='маши дерзнове'нiе, * моли`,
мо'лимъ тя`, о_у=мири'ти мi'ръ, * и= спасти` ду'шы на'шя.

%<П%>рп\дбне а=рхiере'ю, * и=зво'лилъ _е=си` примета'ти
себе` * въ дому` бж~iи па'че, * не'же жи'ти въ се'лjьхъ
мi'ра: * и= по'стническими пра'вилы и=спытова'шеся, *
послjь'дуя знаменоно'сц_емъ _о=тц_е'мъ вели^кимъ, варлаа'му
и= се'ргiю. * тjь'мже и= гд\сь и=зведе' тя па'стыря лю'демъ
свои^мъ, * и= jа='кw вjь'рну рабу` стро'ити ду'шы си'хъ
поручи`: * за ня'же моли`, поми'ловати я=` и= спасти`.

%<Сла'ва, гла'съ а~:%>

%<П%>рiиди'те, вели'кагw нова'града лю'дiе, духо'внjь
торжеству'имъ. дне'сь бо де'нь поко'я трудw'въ до'брагw
на'шегw па'стыря, въ _о='ньже пjь'сней трубо'ю возглаша'юще:
ра'дуйся, свjьти'ло свjь'тлое мi'рови: ра'дуйся, мы'сленнагw
сл~нца свjь'тлый _о='бразе: ра'дуйся, заря'ми добродjь'телей
w=сiява'я вся^. но, _о='ч~е прекра'сне, хода'таю мi'ра и=
засту'пниче те'плый ста'ду твоему`, не преста'й моли'тися,
мо'лимся тебjь`, спасти'ся на'мъ w\т вся'кагw навjь'та,
любо'вiю чту'щымъ свяще'нную па'мять твою`.

%<И= ны'нjь, бг~оро'диченъ: В%>семi'рную сла'ву:
%<Вхо'дъ. Прокi'менъ дне`. Чт_е'нiя г~ ст~и'т_ельская.
Пи^сана сегw` мц\са въ г~_i де'нь.%>

%<На лiтi'и стiхи^ры, гла'съ а~:%>

%<С%>вjь'тлый содjь'ловаетъ пра'здникъ дне'сь свяще'нный
хра'мъ честна'гw и= сла'внагw кр\сти'теля гд\сня, ра'достнw
хр\сто'ва цр~кви бл~же'ннагw ст~и'теля i=w'ны, jа='кw мv'ро
благово'нное w=благоуха'я на'мъ свящ_е'нныя бл~года^ти, и=
болjь'зней w\тгна'нiе, и= jа='кw ло'зу вiногра'да
живо'тнагw, вiно` и=ска'пающую и=сцjьле'нiя, возвеселя'ющее
сердца` напа'стныхъ печа'лей разгна'нiемъ. тjь'мъ мо'лимся
_е=му`, прося'ще ми'ра и= спасе'нiя ду'шъ на'шихъ.

%<Гла'съ г~:%>

%<Т%>ы` о_у=кра'шенъ добродjь'тельными дjья^нiи,
несозда'нныя тр\оцы хра'мъ w=свяще'нъ бы'лъ _е=си`,
созда'лъ _е=си` свящ_е'нныя хра'мы гд\сню и='мени, и= во
и='мя сла'внагw кр\сти'теля, и= вели'кихъ ст~и'телей, и=
бг~оно'сныхъ _о=т_е'цъ: и= ны'нjь съ ни'ми воздворя'яся,
моли` w= творя'щихъ па'мять твою`, и=зба'витися w\т
лука'вагw ловле'нiя, и= собла^знъ проти'внагw, i=ера'рше
i=w'но бл~же'нне.

%<Гла'съ д~:%>

%<В%>есели'ся и= ра'дуйся вели'кiй новгра'де, да
и=гра'ютъ сы'ны твоя^ въ тебjь`, свjь'тлw торжеству'юще въ
па'мять а=рхiере'а i=w'ны, сирw'тъ и= вдw'въ предста'теля,
скорбя'щихъ о_у=тjь'шителя, прибjьга'ющымъ къ нему`
помо'щника и= те'пла засту'пника, призыва'ющымъ _е=го`
ско'рw послу'шающа, сердца` на^ша на милосе'рдiе и= ти'хость
прелага'юща, и= проти^вныя примиря'юща: предстои'тъ бо
гд\севи, моля'ся о_у=мири'ти мi'ръ, и= спасти` ду'шы на'шя.

%<Сла'ва, гла'съ д~:%>

%<П%>рiиди'те, лю'дiе, и=`же вели'кагw нова'града
порожде'нiе, вся'къ ро'дъ и= во'зрастъ, пjь'сньми почти'мъ
до'браго па'стыря, jа='кw тогw` предстоя'нiемъ ко хр\сту`
дарова'шася блага^я вся^ гра'ду на'шему w\т бг~а, и= всjь^мъ
предjь'лwмъ _е=гw`: и='бо благослови'шася бла'гостiю вjьнцы`
лjь'тъ _е=пi'скопства _е=гw`. гд\сь да'стъ бл~гость _е=гw`
ра'ди, и= земля` на'ша подава'ше плоды` своя^, насы'тися
вся'ка душа` благоволе'нiя тогда`, о_у=мири'шася вси`
jа=зы'цы проти'внiи, и= приклони'шася стра'нъ хр\столю'бцы
вл\дки держа'внiи, ми'лостивными _о=чи'ма смотря'юще, ти'хое
промышле'нiе подава'ху: ра'дость и= ми'ръ вся'ч_еская
прiима'ше. но, _w блаже'нне i=w'но, и= ны'нjь такwва'я
да'руй лю'демъ твои^мъ, да и= честну'ю па'мять твою` чту'ще,
при'снw о_у=блажа'емъ.

%<И= ны'нjь, бг~оро'диченъ: П%>ри'зри на мол_е'нiя:

%<На стiхо'внjь стiхи^ры, гла'съ в~:%>

%<П%>ослjь'дователя тя` позна'хомъ, _о='ч~е, кро'ткагw
и= неsло'бивагw вл\дки хр\ста`: ти'хое бо сло'во и=
нра'ва молчали'вое, w\т ю='ности се` возрасте` въ тебjь`,
смире'нiе же и= кра'сное кро'тости совоспита'емо, и= съ
сjьди'ною спросiя'ющу ра'зуму. тjь'мже, и='же вся^ вjь'дый
гд\сь, произведе' тя па'стыря слове'сному ста'ду своему`, и=
на пр\сто'лjь первопресто'льника бж~iя цр~кве посади' тя,
jа='кw па'ствующа сiя^ преподо'бiемъ и= пра'вдою.

%<Стi'хъ: С%>вяще'нницы твои` w=блеку'тся въ пра'вду, и=
прп\дбнiи твои` возра'дуются.

%<Н%>е по земли` ни'зитися, ниже` на тлjь^ющая взира'ти,
и= ревнова'ти мiродержи'тел_емъ, по'мыслы души` твоея`
о_у=тверди'шася, свяще'нне i=w'но, но возвы'сился _е=си` на
высоту` безсме'ртныя добродjь'тели, безсме'ртныя жи'зни
рачи'телю: jа='кw поучи'лся _е=си` навы'кнути о_у= кро'ткагw
о_у=чи'теля, и= смире'ннагw се'рдцемъ вои'стинну вл\дки
хр\ста` и= бг~а. того` моли`, блаже'нне, о_у=ще'дрити мi'ръ,
и= спасти` и= просвjьти'ти ду'шы на'шя.

%<Стi'хъ: Б%>лаже'нъ му'жъ, боя'йся гд\са, въ
за'повjьдехъ _е=гw` восхо'щетъ sjьлw`.

%<В%>озлюби` чи'стая душа` твоя`, бл~же'нне i=w'но,
чистоту` бж\ственныхъ чисти'т_ель, и='же ве'рхъ
о_у=чи'тельства, и= пра'вило добродjь'телей, и= _е=стества`
о_у=краше'нiе, вои'стинну нб~си` и=з\ъявле'нiе, i=ера'рхwмъ
нача^ла, бж\ственнаго нiкола'а, и= вели'каго васi'лiа,
бг~осло'ва григо'рiа, златоу'стаго же i=wа'нна, и='хже
свящ_е'нныя хра'мы воздви'глъ _е=си`, jа='кw вои'стинну во
дворы` и='хъ жела'я всели'тися, и=`же во свjь'тjь
присносу'щныя ра'дости, живота` вjь'чнагw началопа'стыря
хр\ста`. того` съ ни'ми, i=ера'рше, не преста'й моля`,
о_у=мири'ти мi'ръ, и= спасти` ду'шы на'шя.

%<Сла'ва, гла'съ s~:%>

%<П%>рп\дбне, бл~же'нне, а=рхiере'ю свяще'нне i=w'но,
кро'тость и= неsло'бiе твое` о_у=диви'ша самоде'ржцы
благочести^выя, и= вои'стинну w\т души` возлюби'ша тя`:
ра'ди бо добродjь'телей и=справле'нiя w=брjь'лъ _е=си`
бл~года'ть w\т бг~а. тjь'мже и= самоде'ржцы почто'ша тя`,
моли'твъ твои'хъ и= бл~гослове'нiя тре'бующе, при'снw
благопослу^шны быва'ху прп\дбiю твоему`, и= лю'ди твоя^
неsло'бiемъ снабдjьва'юще. но и= ны'нjь лю'демъ твои^мъ
предстоя` бу'ди, и= благопоспjьше'нiе да'руй моли'твами
твои'ми, и= душа'мъ на'шымъ ве'лiю ми'лость.

%<И= ны'нjь, бг~оро'диченъ: Т%>воре'цъ и= и=зба'витель:

%<На благослове'нiи хлjь'бwвъ, тропа'рь ст~а'гw, гла'съ
д~:%>

%<И=%>справле'нiе вjь'ры, и= _о='бразъ кро'тости, и=
jа='коже са'дъ посредjь` рая`, прп\дбными дjь'лы твои'ми
мi'ръ просвjьща'еши, и= сегw` ра'ди къ честнjь'й ра'цjь
твое'й любо'вiю прикаса'емся, и= вjь'рнw вопiе'мъ:
предста'ни въ по'мощь воспjьва'ющымъ па'мять твою`
свjьтоно'сную, _о='ч~е i=w'но, и= моли` спасти'ся душа'мъ
на'шымъ.

%<Два'жды.%>

%<И= Б%>ц\де дв~о %<ра'дуйся: _е=ди'ножды:%>

%<На о_у='трени, на Б%>г~ъ гд\сь, %<Тропа'рь ст~и'телю,
два'жды:%>

%<Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:

%<П%>о а~-мъ стiхосло'вiи сjьда'ленъ, гла'съ а~: Плоды`
слов_е'сныя принося`, му'дре i=w'но, гд\севи, восхваля'я
а=рхiере'и съ прп\дбными _е=гw` пjь'сньми: съ ни'миже въ
земли` живы'хъ ра'дуешися, jа='кw сла'ву и='хъ возлюби'лъ
_е=си`. тjь'мже съ ни'ми, _о='ч~е свяще'нне, w= на'съ,
восхваля'ющихъ тя`, не преста'й моля` цр~я` нб\снаго, и=
сп~са всегw` мi'ра хр\ста`, _е=ди'наго чл~вjьколю'бца.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>р\оро'цы тя` jа='снw провозвjьсти'ша,
_о=трокови'це, мт~рь бж~iю, и= а=п\сли бж\ственнiи въ мi'рjь
проповjь'даша, и= мы` вjь'ровахомъ. тjь'мже вси`,
благочестному'дреннjь почита'юще, воспjьва'емъ тя`, и= бц\ду
вои'стинну при'снw и=мену'емъ.

%<По в~-мъ стiхосло'вiи сjьда'ленъ, гла'съ и~:%>

%<Л%>юбо'вь твоя` бж\ственная возведе' тя па'стыря
и=зря'дна слове'сному мно'жеству: все'ю бо душе'ю къ
бж\ственнjьй любви` прилjьпи'лся _е=си`, и= ст~ы^мъ честны^я
хра'мы созда'лъ _е=си`, и= лjь'поту си^мъ свяще'нными
i=кw'нами о_у=творя'я, бж\ственному пр\дте'чи, и=
пресвjь^тлымъ о_у=чи'тел_емъ, васi'лiю, григо'рiю и=
i=wа'нну, съ му'дрымъ нiкола'емъ, прп\дбному _о=ну'фрiю, и=
се'ргiю чудотво'рцу, пjь'сньми же похваля'я чуде'снаго
варлаа'ма, и= са'вву, _е=vfv'мiа же со i=w'ною
митрополi'томъ. тjь'мже ны'нjь слику'еши и=`мъ, съ ни'миже,
_о='ч~е свяще'нне, моли` w= на'съ, любо'вiю чту'щихъ
честну'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>едви'жимое о_у=твержде'нiе вjь'ры, и= честны'й
да'ръ ду'шъ на'шихъ, бц\ду пjь'сньми велича'емъ вjь'рнiи:
ра'дуйся, ка'мень жи'зни во чре'вjь твое'мъ вмjьсти'вшая:
ра'дуйся, конце'й наде'ждо, скорбя'щихъ заступле'нiе:
ра'дуйся, невjь'сто неневjь'стная.

%<По полv"еле'и сjьда'ленъ, гла'съ и~:%>

%<В%>озлюби'вшаго за бл~гоутро'бiе земны^я, возлюби'лъ
_е=си` хр\ста`, сла'вою спаси'тельною тебе` просла'вльшаго,
добродjь'тельми свяще'нными сiя'юща, jа='кw бг~ови
о_у=гожда'юща. тjь'мже и= всjь^мъ ра^тнымъ ми'ръ
возвjьща'юща, де'мwнская стремл_е'нiя возража'юща, i=ера'рше
i=w'но блаже'нне. _е=му'же не преста'й моля'ся, согрjьше'нiй
проще'нiе дарова'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ, w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ: и= jа='кw къ те'плому защище'нiю и=
покро'ву твоему`, ч\стая, ко приста'нищу притека'я
твоея` бл~гости. тjь'мже, преч\стая, и=зъ теб_е`
воплоще'нному безъ сjь'мене, моли'ся прилjь'жнw w= всjь'хъ
рабjь'хъ свои'хъ, непреста'ннw моля'щихтися, бц\де
преч\стая, моля'щи _е=го` при'снw, согрjьше'нiй w=ставле'нiе
дарова'ти, воспjьва'ющымъ досто'йнw сла'ву твою`.

%<Степ_е'нна, а~-й а=нтiфw'нъ д~-гw гла'са.%>

%<П%>рокi'менъ, гла'съ д~. Честна` предъ гд\семъ сме'рть
прп\дбныхъ _е=гw`. Вся'кое дыха'нiе: _Е=v\глiе i=wа'нна,
зача'ло л~_е w\т полу`: Рече` гд\сь ко прише'дшымъ къ нему`
i=уде'wмъ: не входя'й две'рьми:

%<По н~-мъ _псалмjь` стiхи'ра, гла'съ s~:%>

%<П%>о и='мени твоему` и= житiе`, преблаже'нне. по
гд\сни бо за'повjьди, цjь'лость голуби'цы вои'стинну
стяжа'лъ _е=си`: съ кро'тостiю бо неsло'бiемъ о_у=добри'ся
прекра'сная душа` твоя`, ю='же, jа='кw любе'зну невjь'сту и=
нескве'рну, предста'вити потща'лся _е=си` преч\стому
_е=ди'ному и= безсме'ртному жениху` хр\сту`. того` моли`,
i=ера'рше, при'снw, ми'ръ мi'рови дарова'ти, и= душа'мъ
на'шымъ ве'лiю ми'лость.

%<Канw'нъ бц\ды со i=рмосо'мъ на s~, д~-гw гла'са: и=
ст~а'гw канw'нъ на и~.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы,
безстра'стiя во глубинjь` души` трича'стное потопи`,
молю'ся: да тебjь`, jа='кw въ тv"мпа'нjь, во о_у=мерщвле'нiи
тjьлесе` побjь'дное воспою` пjь'нiе.

%<И=%>збра' тя бл~года'ть, _о='ч~е, w\т о_у=тро'бы
ма'тере твоея`, поста'вити тя` пр\оро'ка лю'демъ свои^мъ,
хода'тайствовати ко гд\су w= спасе'нiи мi'ра, и=
w=ставле'нiи невjь'ждествъ и='хъ, блаже'нне.

%<Р%>уко'ю вели'кагw а=рхiере'а i=w'ны, со и='же w=
не'мъ собо'ра свяще'нныхъ муже'й судо'мъ, прiе'млеши
пома'занiе а=рхiере'йства, дх~омъ воздвиза'емь, i=w'но, и=
па'стырь вели'кому гра'ду, свяще'нне, полага'емь.

%<Б%>лаже'ннагw мiхаи'ла сбы'стся на тебjь` прорече'нiе,
невнjь'шнюю бо на тебjь` нищету` зря'ще, но вну'треннее
преспjь'янiе души` твоея`, духо'вными _о=чесы` смотря'я,
а='ще и= _е=ще` _о='трочищу ти` су'щу, блаже'нне.

%<Бг~оро'диченъ:%>

%<П%>ресвjь'тлая свjьще` сл~нца сла'вы, души` моея`
_о='гнь о_у=гаше'нный при'снw о_у=ны'нiемъ, возжзи`,
бж\ственныхъ дjь'лъ _е=ле'емъ, преч\стая, напая'ющи, да
вjь'рою и= любо'вiю при'снw тя` сла'влю, бг~ороди'тельнице.

%<Катава'сiа: W\тве'рзу о_у=ста` моя^:%>

%<Пjь'снь г~. I=рмо'съ:%>

%<С%>ъ высоты` снизше'лъ _е=си` во'лею на зе'млю,
превы'шше вся'кагw нача'ла, и= смире'нное возне'слъ _е=си`
и=зъ а='да преиспо'днягw _е=стество` человjь'ческое: нjь'сть
бо свя'тъ, па'че теб_е`, чл~вjьколю'бче.

%<W\т%> ю='ности твоея`, бж\ственное просвjьще'нiе,
i=w'но, на тебjь` сiя'ше, jа='коже прп\дбный прови'дjь,
и='же мi'ру ю=ро'дъ, бг~у же прему'дръ: jа='кw бг~у
и=збра'нъ _е=си`, и=зъ чре'ва ма'тере твоея`, свяще'нне.

%<М%>i'ръ о_у=мири'ся моли'твами твои'ми, i=ера'рше, во
твое'мъ _е=пi'скопствjь: но jа='кw тогда`, и= ны'нjь бж~iе
чл~вjьколю'бiе о_у=моли` прилjь'жнw, въ ми'рjь
о_у=тверди'тися мi'ру, i=w'но.

%<П%>лоды` гд\су нача'токъ дjь'лъ твои'хъ прине'слъ
_е=си`, плоды' же земли` моли'твами твои'ми о_у=мно'жилъ
_е=си`. и= ны'нjь моли`, бл~же'нне, земли` на'шей
плодоно'сiе при'снw подава'ти, jа='кw благопослу'шна тя`
и=мjь'емъ.

%<Бг~оро'диченъ:%>

%<_Е='%>vину дре'внюю кля'тву, хр\ста` ро'ждши, мт~и
ч\стая, пресвjь'тлw разрjьши'ла _е=си`, и='же всjь'хъ
вjьнчава'ющаго бл~гослове'ньми: нjь'сть бо, преч\стая, па'че
теб_е` и=ны'я помо'щницы.

%<Сjьда'ленъ, гла'съ д~:%>

%<Д%>обродjь'тельми свjьтя'ся, _о='ч~е, па'ствити
хр\сто'вы _о='вцы поставля'емь, и= прп\дбнагw
се'ргiа красе'нъ хра'мъ вну'трь _е=пi'скопiи воздви'глъ
_е=си`. jа='кw душе'ю любя` того`, по'двиги _е=гw` почита'я,
и= смоли'твенника себjь` w= ста'дjь твое'мъ ко гд\су
полага'я, ны'нjь сра'дуешися _е=му`, _о='ч~е свяще'нне,
моли` спасти'ся душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, ч\стая, бж\ственнымъ рж\ство'мъ
твои'мъ и=стлjь'вшее во страсте'хъ земноро'дныхъ ме'ртвенное
существо`, и= воздви'гла _е=си` вся^ w\т сме'рти къ жи'зни
нетлjь'нiя. тjь'мже тя` по до'лгу блажи'мъ вси`, дв~о
препросла'вленная, jа='коже прорекла` _е=си`.

%<Пjь'снь д~. I=рмо'съ:%>

%<Л%>юбве` ра'ди, ще'дре, твоегw` _о='браза, на кр\стjь`
твое'мъ ста'лъ _е=си`, и= раста'яшася jа=зы'цы: ты' бо
_е=си`, чл~вjьколю'бче, крjь'пость моя` и= хвале'нiе.

%<Б%>ж\ственнагw пр\дте'чи, вели'кагw i=wа'нна хра'мъ
свяще'нный воздви'глъ _е=си`, jа='кw вjь'ренъ, ду'шу тому`
и= тjь'ло въ снабдjь'нiе возлага'я, _о='ч~е свяще'нне.

%<Jа='%>кw рачи'тель и= подража'тель те'плъ кр\сти'телю
гд\сню показа'лся _е=си`. тjь'мже въ хра'мjь _е=гw`,
_е=го'же тому` созда'лъ _е=си`, тjь'ло твое` полага'еши, и=
во дворы` _е=гw` прiя'тися жела'я.

%<В%>озлюби'лъ _е=си`, а=рхiере'ю, свяще'нныхъ муже'й
пjь'сньми восхваля'ти свящ_е'нныя и='хъ па^мяти, jа='кw
рачи'тель добро'ты и='хъ, и= подража'тель дjья'нiй
бг~олюбе'зныхъ.

%<Бг~оро'диченъ:%>

%<И=%>мjь'я тя` помо'щницу, когw` о_у=бою'ся когда`,
и=ли` о_у=страшу'ся; кто'же хотя` скw'рбная навести` рабу`
твоему`, и= не о_у=страши'тся теб_е`, преч\стая, и= не
паде'тъ подъ но'зjь;

%<Пjь'снь _е~. I=рмо'съ:%>

%<Н%>ечести'вiи не о_у='зрятъ сла'вы твоея`, хр\сте`, но
мы` тя`, _е=диноро'дне, _о=ч~ескiя сла'вы сiя'нiе
бж\ства`, w\т но'щи о_у='тренююще, воспjьва'емъ тя`,
чл~вjьколю'бче.

%<П%>риноси'мое jа='кw че'стно возложе'нiе бг~у и=
w=свяще'нно, первопресто'льникомъ рwссi'йскимъ i=w'ною,
твое` свяще'нное па'стырства возведе'нiе, jа='кw пасу'щу ти`
гд\сни лю'ди, i=w'но ст~и'телю, преподо'бiемъ и= кро'тостiю.

%<А='%>ще и= на преставле'нiе митрополi'томъ i=w'ною
зово'мъ самjь'мъ погребсти` _е=го`, w\тре'клся _е=си`
ста'рости ра'ти прiити`, i=w'но свяще'нне: _о=ба'че
w=бjьща'лся _е=си` _е=му`, ви'дjьти того` по свое'мъ
преставле'нiи во свjь'тjь хр\сто'вjь.

%<П%>jь'сньми поче'лъ _е=си` па'мять i=ера'рха i=w'ны
митрополi'та, и= хвала'ми, jа='кw досто'йнw, о_у=блажи'лъ
_е=си` того`: са'мъ ны'нjь, i=ера'рше i=w'но, прича'ствуеши
похвала'мъ _е=гw`, и= по сотворе'нiю твоему` къ бли'жнему
воспрiе'млеши.

%<Бг~оро'диченъ:%>

%<Н%>изложи`, вл\дчце, врагw'въ мои'хъ шата'нiе,
пренепоро'чная: тя' бо и='мамъ и= преста'тельницу, и=
наде'жду, и= по'мощь крjь'пкую. ты' мя соблюди`, ч\стая,
навjь'та вра'жiя, и=збавля'ющи ла'янiя тjь'хъ.

%<Пjь'снь s~. I=рмо'съ:%>

%<П%>учи'ною жите'йскою дjья'ньми мои'ми снидо'хъ во
а='дъ. но jа='кw w\т ки'та i=w'на, та'кw вопiю`: и=зъ
глубины` sw'лъ возведи`, молю'ся, сн~е бж~iй и= сло'ве.

%<П%>рильпе` любо'вiю душа` твоя` къ гд\сню кр\сти'телю,
ст~и'телю бг~облаже'нне: тjь'мже тjь'ло твое` честно'е, въ
честнjь'мъ хра'мjь _е=гw` нетлjь'нно, во мнw'га лjь^та
соблюде'но jа=ви'ся.

%<К%>расота` говjь'нiя твоегw`, _е='же ко гд\су,
привлече` благода'ть благолjь'пiю души` твоея`, свяще'нне,
и= возведе' тя вели'кому нову'граду _о=тца` и=
первопресто'льника, гд\сня свяще'нства прп\дбна показа`.

%<П%>росла'ви тя` гд\си, i=w'но, тjь'ло твое` соблюде`
во мнw'га лjь^та нетлjь'нно, jа=вля'я тя` _о='бщника
ра^бъ свои'хъ, и='хже подража'тель въ житiи` бы'лъ _е=си`:
си^мъ и= по сме'рти досто'йнw соублажа'ешися, бл~же'нне.

%<Бг~оро'диченъ:%>

%<В%>сест~а'я дв~о, предста'тельнице и= покро'ве всjь'хъ
вjь'рныхъ, предста'ни, и= и=зба'ви ны` вра^гъ на'шихъ
нападе'нiя, и= w\т вся'кiя ско'рби, и= стра'шнагw суда`
и=спыта'нiя, да вjь'рою при'снw пою' тя.

%<Конда'къ, гла'съ д~:%>

%<С%>вы'ше прiя'лъ _е=си` бж\ственную благода'ть,
хода'тайствовати бг~у и= человjь'кwмъ, jа='кw а=рхiере'й
возноше'нiе вознося`, и= ми'ръ лю'демъ твои^мъ снося`, и=
_о=би'лiе плодw'въ, i=w'но бл~же'нне: ты' бо _е=си`
вели'кагw нова'града похвала`, и= су'щихъ w= не'мъ ра'дость.

%<I='косъ:%>

%<П%>охва'лимъ досто'йнw ны'нjь i=ера'рха, jа='кw w\т
чре'ва ма'тере своея` и=збра'нъ бг~у во w=свяще'нiе, и=
_о='трочищь _е=ще` сы'й, пронарече'нъ во а=рхiере'йство
гра'ду своему` w\т бг~а. тjь'мже не w\т человjь^къ
произведе'нъ а=рхiере'й, но свы'ше пронарече'нъ, и= дх~омъ
пома'занъ, священнодjь'йствуя бг~опрiя'тнw, и= о_у=мире'нiе
и= тишину` моли'твами свои'ми да'руетъ, и= _о=би'лiе
плодw'въ. то'й бо вели'кагw нова'града сла'ва, и= всjь'хъ
и=`же w= не'мъ ра'дость.

%<Пjь'снь з~. I=рмо'съ:%>

%<А=%>враа'мстiи и=ногда` въ вавv"лw'нjь _о='троцы
пе'щный пла'мень попра'ша, пjь'сньми взыва'юще: _о=т_е'цъ
на'шихъ бж~е, бл~гослове'нъ _е=си`.

%<З%>и'ждеши бж\ственному и='мени, бога'тною руко'ю въ
пусты'няхъ о_у=да'ленw, i=w'но, свящ_е'нныя хра'мы,
вели'кихъ бг~оугw'дникъ бж\ственныхъ а=рхiер_е'й съ
преподо'бными.

%<Н%>о'ву _о=би'тель составля'еши вели'кихъ трiе'хъ
i=ера^рхъ, и= мона'шестjьй чертjь`, благоути'шно
приста'нище, _о='ч~е, мjь'стнымъ же о_у=дале'нiемъ w=бруча'я
и=`мъ безмо'лвiе.

%<В%>iногра'дъ насажда'я бг~у w=гра'ду свяще'нную, вiно`
и=знося'щую веселя'щее, въ свяще'нныхъ хра'мjьхъ бж\ственное
пjь'нiе, и='же въ тр\оцjь _е=ди'ному хвали'му, и=
благослови'му бг~у _о=т_е'цъ на'шихъ.

%<Бг~оро'диченъ:%>

%<_Е=%>ди'ну всест~у'ю, _е=ди'ному бг~у вселе'нiе
_е=ди'но пречи'сто, w\т i=wакi'ма и= а='нны ражда'ему,
свяще'ннымъ хра'момъ почита'я, jа='кw въ не'мъ воспjьва'ти
всепjь'тое дв~ы рж\ство`.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть, тогда` о_у='бw w=бразу'емое,
ны'нjь же дjь'йствуемое, вселе'нную всю` воздвиза'етъ пjь'ти
тебjь`: гд\са по'йте дjьла`, и= превозноси'те _е=го` во вся^
вjь'ки.

%<К%>ро'ткое и= молчали'вое нра'ва твоегw` воспрiе'мъ
гд\сь, бл~же'нне, поста'ви тя` па'стыря лю'демъ свои^мъ, на
кого' бо при'зритъ; но на кро'ткаго и= молча'щаго,
трепе'щущаго слове'съ _е=гw`.

%<О_у=%>ста` вдw'въ благослови'ша тя`, заступле'нiя w\т
теб_е` сподо'бльшеся, i=ера'рше бл~же'нне, благоугожда'ющагw
бг~у, по непоро'чному i='wву, и= w=би^димыя w\т наси'лiя
и=з\ъима'ющагw.

%<Л%>ю'дiе твои`, священнонача'льниче прп\дбне,
сjь'товаху сиротства` своегw` въ твое'мъ къ бг~у
w\тше'ствiи, до'брагw па'стыря своегw`: ны'нjь же свяще'нною
па'мятiю твое'ю возра'довашася вся'ч_еская.

%<Бг~оро'диченъ:%>

%<Н%>а тя` всю` наде'жду спасе'нiя моегw` возложи'хъ,
бг~ома'ти неискусобра'чная, и= тя` призыва'ю при'снw на
по'мощь: спаси' мя w\т напа'стей и= печа'ли врага`,
разрjьши` плени'цу sw'лъ мои'хъ, и= суда' мя и=схити`.

%<Пjь'снь f~. I=рмо'съ:%>

%<С%>отвори` держа'ву мы'шцею свое'ю, низложи' бо
си^льныя со престw'лъ, и= вознесе` смир_е'нныя бг~ъ
i=и~левъ: въ ни'хже посjьти` на'съ восто'къ съ высоты`, и=
напра'вилъ ны` _е='сть на пу'ть ми'ра.

%<Б%>л~же'ннагw _е=vfv'мiа престо'лъ наслjь'довалъ
_е=си`, свяще'нне i=w'но, jа='кw подража'тель добродjь'телей
_е=гw` бы'лъ _е=си`, и= пjь'сньми сегw` о_у=блажи'въ па'мять
и=зря'днw, са'мъ ны'нjь w=бществу'ешися хвала'мъ _е=гw`,
jа='кw соводворя'ешися _е=му` во свjь'тjь незаходи'мjьмъ.

%<В%>ъ зе'млю кро'ткихъ со а=рхiер_е'и досто'йнw
всели'лся _е=си`, i=ера'рше i=w'но, кро'ткагw о_у=ч~теля
о_у=ч~ниче`. тому` предста'ни w= на'съ пою'щихъ па'мять
твою`, и= и=спроси` на'мъ собла'знwвъ w=ставле'нiе, и= шу'iя
ча'сти въ де'нь суда` и=збавле'нiе, и= лю'тыя гее'нны,
бл~же'нне.

%<Н%>е и=знемо'жетъ вся'къ глаго'лъ, и='же w\т бг~а,
о_у=бо'га тя` и= сироту` _о=ц~ъ сирw'тъ прiе'млетъ бг~ъ,
и='же на престо'лjь со кня^зи посади' тя, лю'демъ свои^мъ,
jа='кw досто'йна па'стыря производя`, _о=тца` сирота'мъ, и=
засту'пника вдова'мъ те'пла положи' тя, i=w'но бл~же'нне.

%<Бг~оро'диченъ:%>

%<П%>росвjьти`, ч\стая, любо'вiю чту'щихъ тя` и=
велича'ющихъ, разрjьши` стра^сти на'шя. тjь'мъ, дв~о,
о_у=ста'ви бу'рю, лука'вагw собла'зны w\т среды` w\тжени`,
ва'рвары покори` правwсла'внымъ лю'демъ моли'твами твои'ми.

%<Свjьти'ленъ:%>

%<Т%>рисл~нечнагw свjь'та сла'вы сiя'нiемъ, трiе'хъ
о_у=чи'телей свjь'томъ w=зари'вся, вся^ просвjьща'еши,
просiя'въ дjь'тельми и= бл~года'тiю, прп\дбне
священнонача'льниче.

%<Два'жды.%>

%<Бг~оро'диченъ:%>

%<С%>ла'дость а='гг~лwвъ, скорбя'щихъ ра'досте,
хр\стiа'нъ предста'тельнице, дв~о, мт~и гд\сня, заступи'вши
ны`, спаси` w\т вjь'чнагw муче'нiя.

%<На хвали'техъ стiхи^ры, на д~, гла'съ s~. Подо'бенъ:
В%>се` w\тло'жше:

%<Jа='%>кw sвjьзда` возсiя'лъ _е=си` * на тве'рди
цр~ко'внjьй, * w=заря'я мi'ръ и=справле'нiемъ * сло'ва
и='стиннагw, * прему'дре i=w'но, * вдwвы` и= сирwты`
снабдjьва'я _о=те'чески, * и= ни'щыя ми'луя, * w=би^димыя
и=з\ъима'я, * вражды^ о_у=толя'я, * ми'ръ о_у=твержда'я, *
хр\сто'выхъ за'повjьдей дjь'лателю, * _о='ч~е всесвяще'нне,
* проси` ми'ра мi'ру, мо'лимъ тя`, * и= спасе'нiя душа'мъ
на'шымъ.

%<Два'жды.%>

%<Д%>осто'йнw на тя` а=рхiере'йства * нарече'нiе
прiи'де, прп\дбне _о='ч~е, * _о=троча'ти и= _е=ще` тебjь`
су'щу: * дjья^нiя бо въ тебjь` благоугw'дная совоспита'_ема,
* кро'тость съ неsло'бiемъ. * тjь'мъ во дворы` гд\сни
вселя'ешися, * jа='кw тако'въ подоба'ше а=рхiере'й бы'ти
прп\дбенъ: * но jа='кw и='маши дерзнове'нiе, * моли`,
мо'лимъ тя`, * о_у=мири'ти мi'ръ, * и= спасти` ду'шы на'шя.

%<П%>рп\дбне а=рхiере'ю, * и=зво'лилъ _е=си` примета'ти
себе` въ дому` бж~iи па'че, * не'же жи'ти въ се'лjьхъ мi'ра,
по'стническими пра'вилы и=спытова'шеся, * послjь'дуя
знаменоно'сц_емъ вели^кимъ, * варлаа'му и= се'ргiю. *
тjь'мже и= гд\си и=зведе' тя * па'стыря лю'демъ свои^мъ, *
и= jа='кw вjь'рну рабу` * стро'ити ду'шы си'хъ поручи`, * за
ни'хже и= моли` * поми'ловати я=` и= спасти`.

%<Сла'ва, гла'съ д~. Самогла'сенъ:%>

%<П%>рiиди'те, лю'дiе, и=`же вели'кагw нова'града
порожде'нiе, вся'къ ро'дъ и= во'зрастъ, и= пjь'сньми
почти'мъ до'браго па'стыря, jа='кw тогw` предстоя'нiемъ ко
хр\сту`, дарова'шася блага^я вся^ гра'ду на'шему w\т бг~а,
и= всjь^мъ предjь'лwмъ _е=гw`: и='бо благослови'шася
бл~гостiю вjьнцы` лjь'тъ _е=пi'скопства _е=гw`. гд\сь даде`
бл~гость _е=гw` ра'ди, и= земля` на'ша подава'ше плоды`
своя^, насы'тися вся'ка душа` бл~говоле'нiя тогда`,
о_у=мири'шася вси` jа=зы'цы проти'внiи, и= приклони'шася
стра'нъ хр\столю'бцы, влады'ки держа'внiи, ми'лостивными
_о=чесы` смотря'ще, ти'хое промышле'нiе подава'ху, ра'дость
и= ми'ръ вся'ч_еская прiима'ху. но, _w бл~же'нне i=w'но! и=
ны'нjь такова^я да'руй лю'демъ твои^мъ, да честну'ю па'мять
твою` при'снw чту'ще о_у=блажа'емъ.

%<И= ны'нjь, бг~оро'диченъ. Славосло'вiе вели'кое. И=
w\тпу'стъ.%>

%<На лiтургi'и: Бл~ж_е'нна w\т канw'на, пjь'снь г~-я и=
s~-я. Прокi'менъ ст~а'гw: О_у=%>ста` моя^ возглаго'лютъ
прему'дрость, и= поуче'нiе се'рдца моегw` ра'зумъ. %<Стi'хъ:
О_у=%>слы'шите сiя^ вси` jа=зы'цы, внуши'те вси` живу'щiи по
вселе'ннjьй. %<А=п\слъ ко _е=вре'_емъ, зача'ло ти~_i.
А=ллилу'iа, гла'съ в~: О_у=%>ста` пра'веднагw поуча'тся
прему'дрости, и= я=зы'къ _е=гw` возглаго'летъ су'дъ.
%<Стi'хъ: З%>ако'нъ бг~а _е=гw` въ се'рдцjь _е=гw`.
%<_Е=v\глiе i=wа'нна, зача'ло л~s. Прича'стенъ: В%>ъ па'мять
вjь'чную:


