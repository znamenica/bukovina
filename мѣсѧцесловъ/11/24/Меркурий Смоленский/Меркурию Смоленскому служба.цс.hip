<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ к~д-й де'нь.%>

%<Слу'жба ст~а'гw мерку'рiа му'ченика смоле'нскагw,
но'вагw чудотво'рца.%>

%<На вели'цjьй вече'рни стiхосло'вимъ: Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ д~:%>

%<Д%>руга'го тя` пое'мъ, и=му'щаго поборе'нiе по ду'ху,
хр\сто'въ мерку'рiе, jа='кw непобjьди'маго во'ина: внегда'
бо по повелjь'нiю, о_у=го'дниче, гп\сжи` и= бц\ды, и=зше'лъ
_е=си` на срjь'тенiе пога'ныхъ си'лъ, и= и=споли'на съ
сы'номъ крjь'пкаго побjьди'лъ _е=си` посо'бiемъ бц\ды.
подо'бiе и=мы'й jа='коже ст~ы'й му'ченикъ не'сторъ,
jа='рость прекроти'въ sлосвирjь'пагw мучи'теля, лi'а
бг~обо'рца побjьди` хр\сто'вымъ и='менемъ и= си'лою. и=ли`
тезоимени'тому ти` свято'му му'ченику мерку'рiю:
jа='коже во а=ле_ксандрi'и _о='нъ побjьди'въ, прободе` въ
се'рдце мучи'теля и= законопресту'пника, ревну'я по
благоче'стiи: ты' же тjь'хъ подража'я, сопроти'вныхъ и=
пога'ныхъ и=ноплем_е'нникъ си'лу пресjь'клъ _е=си`, jа='кw
во'инъ до'бръ и= неко'сенъ, и= соверши'лъ _е=си` свое`
подвиза'нiе крjь'пцjь, по благовjь'рiи ст~ы'я цр~кве гп\сжи`
и= бц\ды, со всjь'ми о_у=гw'дники хр\ста` бг~а, и= вjьнча'ся
ве'рхъ тво'й, свя'те и= великому'чениче.

%<Jа='%>коже w\т а='гг~ла, и=ли` съ нб~се` зна'менiе
прiе'млеши: къ тебjь' бо по'сланъ быва'етъ слуга` це'ркве
вели'цjьй гп\сжи` и= бц\ды, возвjьща'я и= веля` тебjь`
и=зы'ти на срjь'тенiе си'лъ пога'ныхъ и=ноплем_е'нникъ:
гла'су же къ тебjь` свы'ше соше'дшу: ра'бе мо'й и=
о_у=го'дниче мерку'рiе, воста'въ препоя'шися по'ясомъ
во'инства, и=зы'ди ско'рw съ вели'кою де'рзостiю
сопроти'вныхъ побjьжда'я, съ тобо'ю _е='смь побора'ющи по
благовjь'рiи: не хощу' бо, рече`, зрjь'ти мое'й плjьне'нjь
бы'ти це'ркви w\т пога'ныхъ: о_у=моли'хъ бо сн~а моего`, да
пода'стъ ти` w= се'мъ дерзнове'нiи твое'мъ вjьне'цъ нб\сный,
w\т животво'рныя десни'цы _е=гw`.

%<W\т%> ца'рска колjь'на во'инъ и=зы'де, и= посла'ся
непобjьди'мый воево'да на'шему гра'ду, вели'ко поможе'нiе
w\т гп\сжи` на'шея бц\ды: во'инствуя бо не земно'му царю`
о_у=гожда'я, но свы'ше повелjь'нiе прiе'мля, бг~ому'дре и=
блаже'нный страда'льче мерку'рiе, жела'нiемъ и= ре'вностiю
побора'я по благовjь'рiи, му'ченически стражда`, и=
проти'вныхъ полки` побjьжда'я, пога'ныхъ и=ноплем_е'нникъ,
и= са'мъ ну'ждною сме'ртiю коне'цъ житiю` воспрiи'меши, и=
ко хр\сту` бг~у на нб~о востече'ши, и= ра'вными тебjь`
ст~ы'ми мч~ники ли'ку сочта'вся возме'здiе прiи'меши.
тjь'мже и= ны'нjь мы` многогрjь'шнiи, мо'лимъ тя`, свя'те:
и=мjь'я дерзнове'нiе, помоли'ся w= гра'дjь на'шемъ
невоева'ну пребы'ти _е=му`, и= душа'мъ на'шымъ дарова'ти
ве'лiю ми'лость.

%<Сла'ва, гла'съ в~:%>

%<П%>рiиди'те, благовjь'рнiи лю'дiе, прiиди'те, со'нмище
празднолюбе'зныхъ, пjь'снь воскли'кнемъ, и= рука'ми
воспле'щимъ къ засту'пницjь на'шей и= гп\сжjь` и= бц\дjь,
сы'нове гра'да смоле'нска, ра'достiю покрыва'ющеся: jа='кw
посла'ся w\т нея`, непобjьди'мь во'инъ гра'ду на'шему,
о_у=го'дникъ сея` сы'й мерку'рiй, мно'гw побора'я по на'мъ,
пога'ныхъ побjьжда'етъ, и= забра'ло быва'етъ тве'рдо w\т
всjь'хъ ра'тей находя'щихъ гра'ду на'шему. сте'кшеся
гра'ждане вси` въ хра'мъ ст~ы'й гп\сжи` и= бц\ды, и=
приступи'вше w=б\ъи'мемъ лобза'юще, се'рдцемъ же и= о_у=сты`
гро'бъ ст~а'гw мерку'рiа, и= похвала'ми пое'мъ _е=го`:
ра'дуйся, вопiю'ще, худw'жства побjьди'вый sловjь'рныхъ
ва^рваръ, и= свирjь'пое и='хъ мучи'тельство w=бличи'вый, и=
ве'лiе дерзнове'нiе w\т хр\ста` бг~а прiи'мый. и= ны'нjь,
свя'те, мо'лимъ тя`: не забу'ди твоегw` гра'да и= люде'й
живу'щихъ въ не'мъ, и=дjь'же _е='сть гро'бъ съ блаже'ннымъ
тjь'ломъ твои'мъ: моли'ся побjь'ду да'ти гра'ду на'шему, и=
душа'мъ на'шымъ проще'нiе мно'гихъ грjьхw'въ, и= ве'лiю
ми'лость.

%<И= ны'нjь, бг~оро'диченъ: П%>ре'йде сjь'нь зако'нная:

%<Вхо'дъ. Прокi'менъ дне`. Чт_е'нiя г~. Пи'саны сегw`
мц\са въ к~в де'нь, мiхаи'лу тферско'му.%>

%<На стiхо'внjь стiхи^ры, гла'съ д~. По\д: Jа='%>кw
до'бля:

%<М%>ного_обра'зными муч_е'нiи, * лю'тый мучи'тель
ка'знемъ sлы^мъ преда'въ казни'ти * многострада'льное и=
долготерпjьли'вое тjь'ло твое`, * бг~омы'сленне мерку'рiе, *
не w\тве'рглся _е=си` хр\ста`, * ни кумi'рwмъ поже'рлъ
_е=си`, * по терпjь'лъ _е=си`, * jа='кw и=но'му стра'ждущу,
* w=жида'я бу'дущагw возда'нiя, и= безсме'ртнагw
бг~осло'вiя.

%<Стi'хъ: П%>ра'ведникъ, jа='кw фi'нi_ксъ процвjьте'тъ,
jа='кw ке'дръ, и='же въ лiва'нjь, о_у=мно'жится.

%<В%>оздви'жемь и= стру'жемь, * и= ка'менiемъ
посыпа'емь, и= желjь'зомъ о_у=раня'емь, * и=
мече'мъ скончава'емь, * непрекло'ненъ пребы'лъ _е=си`, * на
ка'мени о_у='мнjьмъ * ду'шу твою` водрузи'въ. * и= сегw`
ра'ди а='гг~льскимъ ликw'мъ сочета'лся _е=си`, * свjь'та
невече'рнягw сподобля'емь.

%<Стi'хъ: Н%>асажде'ни въ дому` гд\сни, во дво'рjьхъ
бг~а на'шегw процвjьту'тъ.

%<И=%>сцjьле'нiе дарова'нiй, * жела'ющымъ и=сточа'ютъ
сла'вне, * твоя^ мо'щи, * и= потопля'ютъ страсте'й неду'ги,
мерку'рiе, * и= разоря'ютъ лука'выхъ де'мwнwвъ толпы^, *
напая'ютъ же вjь'рныхъ сердца`, прозяба^ющая добродjь'телей
* плоды` бж\ств_енныя, * и= благоче'стiя разумjь'нiе.

%<Сла'ва, гла'съ в~:%>

%<Ж%>итiе'мъ до'брымъ и= чистото'ю, свя'те, о_у=гожда'я
хр\сту` бг~у, и= тогw` ро'ждшей бг~ома'тери, къ суди'щ_емъ
безбо'жныхъ и=ноплем_е'нникъ постиза'еши, повелjь'нiемъ
да'же подо'бнjь и=сходя'й на противоборю'щыя, цjьлому'дрiе
проти'ву sловjь'рнjь цjьлу'ющагw, мерку'рiе: ту` побjь'ду
нося` подвиза'ешися, и= чу'до вели'ко w= себjь` сотворя'я,
ра'тника съ вели'кими си'лами побjьди'въ хр\сто'вою си'лою,
и= са'мъ ту` внjь` предъ гра'домъ, блаже'нне, коне'цъ
воспрiя'лъ _е=си`, и= си'мъ чудесе'мъ гра'дъ о_у=дивля'еши:
w\тсjь'ченную бо твою` святу'ю главу` w\т и=ноплеме'нника
судо'мъ бж~iимъ, са'мъ jа='кw жи'въ по сме'рти съ тjь'ломъ
во гра'дъ вне'слъ _е=си`, и= ны'нjь побjь'ды вjьне'цъ
и=мjь'еши. тjь'мже и= мы` подвиза'ющеся мо'лимъ тя`,
w=бстоя'ще, свя'те, гро'бъ тво'й, да прише'дъ побо'реши на
гра'дъ тво'й и= лю'ди держа'вы гп\сжи` и= бц\ды, sлjь`
ра'тующыя, w\т хр\ста` бг~а прося` на'мъ ми'ра, и= ве'лiя
ми'лости.

%<И= ны'нjь, бг~оро'диченъ воскр\снъ, по гла'су.%>
%<Тропа'рь, гла'съ д~:%>

%<М%>у'ченикъ тво'й, гд\си, мерку'рiй, во страда'нiи
свое'мъ вjьне'цъ прiя'тъ нетлjь'нный w\т теб_е` бг~а
на'шегw: и=мjь'яй бо крjь'пость твою`, мучи'телей
низложи`, сокруши` и= де'мwнwвъ немощны^я де'рзwсти. тогw`
моли'твами спаси` ду'шы на'шя.

%<Сла'ва, и= ны'нjь, бг~оро'диченъ воскр\снъ.%>



%<На о_у='трени, на Б%>г~ъ гд\сь: %<тропа'рь то'йже.%>

%<По а~-й каfi'смjь сjьда'ленъ, гла'съ а~. Подо'бенъ:
Л%>и'къ а='гг~льскiй:

%<В%>о'инство на земли` возненави'дjьвъ, мч~ниче, на
нб~сjь'хъ возжелjь'лъ _е=си` сла'ву, и= болjь^зни
претерпjь'лъ _е=си` и= ну'ждную сме'рть. тjь'мже дне'сь
всесвяту'ю твою` па'мять пра'зднуемъ, хр\сту` принося'ще
хвалу`, пребл~же'нне мерку'рiе.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>т~рь тя` бж~iю и= дв~у мо'лимъ вси` вои'стинну, въ
щедрw'ты твоя^ вопiе'мъ, любо'вiю прибjьга'юще къ твое'й
бла'гости: тя' бо и='мамы грjь'шнiи засту'пницу, и= тебе`
стяжа'хомъ въ напа'стехъ спасе'нiе, _е=ди'ну преч\стую.

%<По в~-й каfi'смjь сjьда'ленъ, гла'съ д~. Подо'бенъ:
Jа=%>ви'лся _е=си` дне'сь:

%<Т%>ече'нiе соверши'въ и='стинно, и= мучи'телей всю`
крjь'пость побjьди'лъ _е=си`, прiи'мъ вjьне'цъ w\т руки`
вседержи'теля, мерку'рiе всече'стне, и= показа'лся _е=си`
а='гг~лwмъ соприча'стникъ.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>ло'во _о='ч~ее, хр\ста` бг~а на'шего, и=зъ теб_е`
вопло'щшееся разумjь'хомъ, бц\де дв~о, _е=ди'на ч\стая и=
бл~гослове'нная. тjь'мже всегда` прославля'емъ тя`
велича'юще.

%<По полv"еле'и сjьда'ленъ, гла'съ д~:%>

%<В%>о'ина хр\сто'ва непобjьди'маго, побjьди'теля на
враги` до'бляго, въ вели'кихъ чудесjь'хъ возсiя'вшаго
при'снw вси` восхва'лимъ вjь'рою мерку'рiа страстоте'рпца:
то'читъ бо цjьльбы^ прири'щущымъ вjь'рою, и= о_у=толя'етъ
стра^сти лю^тыя, и= су'щыя въ ско'рбехъ человjь'ки
заступа'етъ.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>тjьна` непобjьди'мая на'мъ хр\стiа'нwмъ _е=си`,
бц\де дв~о: къ тебjь' бо прибjьга'юще невреди'ми
пребыва'емъ, и= па'ки согрjьша'юще и='мамы тя`
моли'твенницу. тjь'мъ благодаря'ще вопiе'мъ ти`: ра'дуйся,
w=бра'дованная, гд\сь съ тобо'ю.

%<Та'же степ_е'нна, а~ а=нтiфw'нъ, д~-гw гла'са.
Прокi'менъ: П%>ра'ведникъ, jа='кw фi'нi_ксъ, процвjьте'тъ:
%<Стi'хъ: Н%>асажде'ни въ дому` гд\сни: %<В%>ся'кое
дыха'нiе: %<_Е=v\глiе луки`, зача'ло р~s.%>

%<По н~-мъ _псалмjь` стiхи'ра, гла'съ s~:%>

%<Д%>не'сь вселе'нная вся` страстоте'рпца луча'ми
просвjьща'ема, и= бж~iя цр~ковь цвjь^ты о_у=краша'ема,
му'чениче мерку'рiе, вопiе'тъ ти`: о_у=го'дниче хр\сто'въ и=
засту'пниче те'плый, не преста'й моля'ся за рабы^ твоя^.

%<Канw'нъ пра'здника со i=рмосо'мъ на s~: И= ст~а'гw на
и~.%>

%<Гла'съ и~. Пjь'снь а~. I=рмо'съ:%>

%<П%>осjь'ченный несjько'маго пресjьче`, и= ви'дjь
со'лнце зе'млю, ю='же не ви'дjь, лю'таго врага` вода`
потопи`, и= непроходи'мое про'йде i=и~ль, пjь'снь же
воспjьва'шеся: гд\севи пои'мъ, сла'внw бо просла'вися.

%<W\т%> вы'шнихъ повелjь'нiй, свя'те, во'инствуеши, съ
вы'шними ли^ки предстои'ши благи'хъ и=сто'чнику, и= ра'дости
бж\ственнагw наслажде'нiя, приснопа'мятне, наслажда'ешися,
сохраня'й тве'рдjь гра'дъ, въ не'мже соверша'ютъ, сла'вне,
па'мять твою`, гд\севи пою'ще: сла'внw бо просла'вися:

%<П%>о'двигъ тво'й ре'вности свидjь'тельствова, му'дре,
си'лою о_у=крjьпля'емь хр\сто'вою, и= проти'въ ра^тникъ
и=схо'диши, и= ра'дуяся претерпjь'лъ _е=си` главы` твоея`
w\тсjьче'нiе, и= вопiя'ше сла'внw повелjь'нiемъ _е=я`.

%<С%>тра'жъ гра'ду jа=ви'лся _е=си`, и= мучи'теля
jа='вjь о_у=кори'лъ _е=си`, и= болjь'зненное w\т ни'хъ
видjь'нiе веселя'ся претерпjь'лъ _е=си`, мерку'рiе, вопiя`
и= моля'ся къ посла'вшей тя`: гд\севи пои'мъ, сла'внw бо
просла'вися.

%<Бг~оро'диченъ:%>

%<Jа='%>коже и= въ кесарi'и равноименова'нное тебjь`
прiе'млеши су'ще зва'нiе, та'кожде и= здjь` и=зво'ли
благочести'вая цр~и'ца, посыла'етъ тя`, мерку'рiе, бц\да,
му'чениче: къ то'й помоли'ся w= мнjь` _о=кая'ннjьмъ,
ми'лостива w=брjьсти` на стра'шнjьмъ судjь` сн~а _е=я`.

%<Катава'сiа: Х%>р\сто'съ ражда'ется:

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъ w=снова'вый, на ка'мени мя`, хр\сте`,
за'повjьдей твои'хъ о_у=тверди`: jа='кw нjь'сть свя'тъ,
па'че теб_е`, _е=ди'не чл~вjьколю'бче.

%<W\т%> младе'нства вво'инился _е=си` хр\сту`, ро'дъ и=
бога'тство _о=те'чества w=ста'вль, и= ве'сь разжига'емь
бж\ственною любо'вiю, и= w\т тогw` ро'ждшiя, сла'вне,
стра'жъ гра'ду _е=я` посла'лся _е=си`.

%<В%>оспое'мъ гд\са и= съ ро'ждшею _е=го` бг~омт~рiю,
пода'вшаго стра'жа тве'рда гра'ду на'шему, во'ина до'бляго
мерку'рiа и= чуде'съ и=спо'лненнаго.

%<Д%>есни'цею о_у=крjьпля'емь вл\дчнею, вра'жiе
па'губное наше'ствiе побjьди'лъ _е=си` jа='кw до'бръ
страда'лецъ, бг~ому'дре, за хра'мъ бц\ды и= за благовjь'рiе.

%<Бг~оро'диченъ:%>

%<_W%> гд\са моегw` мт~и! ты` наде'жда w\тча'янныхъ, и=
помо'щница всjь^мъ грjь'шникwмъ: не пре'зри, ми'лостивая
цр~и'це, мен_е` _о=кая'ннагw лю'тjь и= пребезмjь'рнw
согрjьши'вшагw, па'че человjь'ческагw _е=стества`.

%<Сjьда'ленъ мерку'рiа, гла'съ д~. Подо'бенъ: С%>ко'рw
предвари`:

%<Р%>и'млянинъ ро'домъ сы'й, но вjь'рою благовjь'рною
w=гражде'нъ, а= не полувjь'рiемъ боля'й, но о_у=го'дникъ
бг~у бы'сть, и= тогw` ро'ждшей: льсти'вагw ра'тника
посрами`, и=споли'на съ сы'номъ порази`, и= вjьне'чникъ
хр\сто'въ jа=ви'ся, и= сла'вы ра'достныя причасти'ся: сегw`
ра'ди свяще'нную _е=гw` па'мять пра'зднуемъ ны'нjь.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>анiи'лъ тя` го'ру ве'лiю нарече`, и='нъ же'злъ и=
катапета'сму, i=езекi'иль же две'рь, _е='юже про'йде
хр\сто'съ бг~ъ, бц\де: не пре'зри, ми'лостивая, но прiими`
мои'хъ скве'рныхъ _о=кая'нныхъ о_у=сте'нъ моле'нiе, и= ту'не
покажи`, гп\сже`, твою` ми'лость на мнjь` многогрjь'шнjьмъ.

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ тво'й, и= о_у=боя'хся,
jа='кw неизрече'ннымъ совjь'томъ, бг~ъ сы'й присносу'щный,
w\т дв~ы прише'лъ _е=си` вопло'щся: сла'ва снизхожде'нiю
твоему`, хр\сте`, сла'ва си'лjь твое'й.

%<Jа='%>коже и= во свое'мъ _о=те'чествjь присво'ился
_е=си` любе'знjь зижди'телю, и= свjь'тлый вjьне'цъ w\т негw`
воспрiя'лъ _е=си`, и= во'инствовалъ _е=си` по благовjь'рiи,
jа='кw непобjьди'мь, свя'те мерку'рiе: помоли'ся, w\т
негw'же получи'лъ _е=си` дерзнове'нiе, w= мнjь`
_о=кая'ннjьмъ, да получу` ми'лость.

%<И=%>стка` себjь` порфv'ру благоче'стiя па'че _о=т_е'цъ
свои'хъ, въ ню'же w=бо'лкся, и= во'инъ крjь'покъ показа'ся,
и= ме'ртвости совлече` ри'зу невjь'рiя, и= поя'ше: сла'ва
си'лjь твое'й, гд\си.

%<Д%>а'же до кро'ве ста'въ, подвиза'лся _е=си`,
побjьжда'я проти^вныя ра'тники, побjьдоно'сецъ показа'лся
_е=си` и= вы'шнiя сла'вы сподо'бився, мерку'рiе.

%<Бг~оро'диченъ:%>

%<Jа='%>коже до'ждь на руно` сни'де, та'коже въ твою`
преч\стую о_у=тро'бу сло'во спаси'тельное сни'де,
приснодв~о: ты' же, бц\де, jа='кw ту'ча, и=зсуши` мно'гихъ
мои'хъ sw'лъ бре'мя.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго, но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Р%>аспросте'ръ ру'цjь протя'гъ sлы'й ва'рваринъ, хотя`
внеза'пу наити` на гра'дъ и= хра'мъ бц\ды: ты' же неwсла'бнw
просте'ръ твоя^ со _о=ру'жiемъ ст~ы^я ру'ки,
и=зше'лъ _е=си`, и= побjьди'лъ _е=си` проти'вника, и=
w\тту'ду вjьнча'лся _е=си`.

%<И='%>же со'лнцу и= _о=гню` служя` прiи'де: ты' же,
свя'те, хр\сту` и= тогw` мт~ри служя` и=зше'лъ _е=си`, и=
тогw` си'лу пресjь'клъ _е=си`, и= гра'дъ свободи'лъ _е=си`,
и= са'мъ w\т хр\ста` просла'вился _е=си`.

%<П%>рича'стникъ стр\сте'й вл\дчнихъ jа=ви'ся мерку'рiй,
и= сла'вы тогw` при_о'бщникъ бы'въ, и= тогw` бж~е'ственную
свjь'тлость наслjь'дова.

%<Бг~оро'диченъ:%>

%<О_у=%>мертви`, _w дв~о, живу'щiй во мнjь` грjь'хъ,
жи'знь ро'ждшая, и= о_у=мертви'вшаго сме'рть.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<В%>жиля'ше тя` присносу'щное w\т высоты`, мерку'рiе,
зва'нiе всеви'дящее: и= слуга` цр~ко'вный, му'дре,
о_у=вjь'ри тя` jа='коже а='гг~лъ, повелjьва'ше ти` дерза'ти,
и= ника'коже о_у=страши'тися ва'рварска наше'ствiя.

%<О_у=%>мерщвле'нъ бы'сть sмi'й вселука'вый, и= не
сбы'стся sлохи'трiе _е=гw`, но нога'ми попра'ся кра'сными
до'блягw во'ина, и= _о=ру'жника хр\сто'ва мерку'рiа: вше'дъ
бо побjьди` пога'нина.

%<В%>сесоверше'нно вл\дцjь прине'слъ _е=си` серде'чное
и=зволе'нiе, му'чениче, и= тогw` ра'ди и=зше'лъ _е=си`
проти'вw ра'ти пога'нскихъ си'лъ, и= побjьди'тель ве'лiй
показа'лся _е=си`: и= ны'нjь на нб~си` предстои'ши,
мерку'рiе.

%<Бг~оро'диченъ:%>

%<З%>ача'тiе неизрече'нно, рж\ство` неизглаго'ланно,
_о=трокови'це, jа='кw бг~а ражда'еши пло'тiю.
о_у=ми'лостивися w= мнjь` _о=кая'ннjьмъ, да о_у=лучу` и=
а='зъ лише'нный заступле'нiе твое`.

%<Конда'къ, гла'съ д~.%>

%<Jа=%>ви'ся во бранjь'хъ непобjьди'мь во'инъ, w\т
ри'млянъ ро'домъ, сыновство` и=мjь` гра'да смоле'нска:
jа='кw бо си'хъ ра'ди нарече'ся, jа='кw w\т бц\ды стра'жъ
крjь'покъ посла'ся гра'ду: пjь'сньми мерку'рiа о_у=блажи'мъ,
пра'зднующе ве'селw па'мять _е=гw`, jа='кw да и=зба'витъ
гра'дъ на'шъ w\т бjьды` ра^тникъ.

%<I='косъ:%>

%<Г%>орды'ню низложи'въ льсти'вагw мучи'теля, на
правосла'вiе вознося'щагwся нечести'вагw, и= до конца` сегw`
лю'тагw sмi'я главу` w\тсjь'клъ _е=си`, свя'те мерку'рiе, и=
пу'ста _е=го` сотво'рь, и= па'мять _е=гw` съ шу'момъ бы'сть:
ты' бо и=схо'диши на предгра'дiе _е=ди'нъ, бра'тися съ
ты'сящами безбо'жныхъ ва^рваръ: jа='кw бо w\т высоты`
и=мjь'я повелjь'нiе, наде'жду и= о_у=пова'нiе w\т самы'я
гп\сжи` и= бц\ды, заступа'ющiя и= помога'ющiя тебjь`. тоя'
же посо'бiемъ непобjьди'мымъ, и= ра'тника sлоко'зненнаго
крjь'пкw о_у=дави'лъ _е=си`, и= мно'жество си'лъ _е=гw`
побjьди'лъ _е=си`, и= сама'го мучи'теля посрами'лъ _е=си`.
тjь'мже, крjь'пкiй хр\сто'въ во'ине, зове'мъ ти` ра'достнw,
и= ве'селw пра'зднуемъ па'мять твою`: jа='кw да и=зба'виши
гра'дъ на'шъ w\т бjьды` ра^тникъ.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша, вопiю'ще:
благослове'нъ _е=си`, гд\си бж~е, во вjь'ки.

%<С%>вjь'томъ вы'шнягw сiя'нiя w=заря'емь, до'блiй
во'ине, воспjьва'ющыя ны'нjь па'мять твою` просвjьти`,
пою'щыя: бл~гослове'нъ бг~ъ _о=т_е'цъ на'шихъ.

%<В%>оспjьва'лъ _е=си` всjь'хъ бл~годjь'теля
распаля'яся, и= и=зше'дъ на побjьжде'нiе ра'тникwвъ, _о=гня`
ре'вностiю, бл~же'нне, жего'мь, и= поя`: бл~гослове'нъ
_е=си` гд\си, бж~е _о=т_е'цъ на'шихъ.

%<В%>ъ кро'ви проти'ву ста'лъ _е=си` беззако'нныхъ
w=полче'нiя, свя'те, ка'менiю и= _о=гню`
кла'няющихся: ты' же къ ка'мени хр\сту` вопiя`, си'хъ
побjьди'лъ _е=си`, поя`: бл~гослове'нъ _е=си` гд\си, бж~е
_о=т_е'цъ на'шихъ.

%<З%>е'млю w=багри'въ, бл~же'нне мерку'рiе, кро'вiю
твое'ю, вл\дки чл~вjьколю'бца, жела'я _о='бщникъ тогw`
бы'ти, поя`: бл~гослове'нъ _е=си` гд\си, бж~е _о=т_е'цъ
на'шихъ.

%<Бг~оро'диченъ:%>

%<Ч%>и'ни а='гг~льстiи о_у=дивля'ются та'инства твоегw`
глубинjь`, бц\де, бг~ъ бо и=зъ теб_е` воплоще'нъ jа=ви'ся,
_е=го'же похва'лимъ, бж~е, бл~гослове'нъ _е=си`.

%<Пjь'снь и~. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю вопiя'ше:
_о='троцы, бл~гослови'те, свяще'нницы, воспо'йте, лю'дiе,
превозноси'те во вся^ вjь'ки.

%<Б%>лагоче'стнw и= му'дреннw по'двигъ тво'й, сла'вне,
соверши'лъ _е=си`, и= доблему'дреннw враги` твоя^ побjьди'лъ
_е=си`, jа='кw бо дарова'ся тебjь`, свя'тче, побjь'да
нб\сная. тjь'мже воспjь'лъ _е=си`: свяще'нницы, воспо'йте,
лю'дiе, превозноси'те гд\са во вjь'ки.

%<С%>конча'вся, свя'те, w\т и=споли'на, мерку'рiе,
мече'мъ бо w\тсjьче` главу` твою`, и= w\тту'ду получи'лъ
_е=си` жела'емаго тобо'ю вjьнца`, и= зе'млю кро'вiю w\т
твои'хъ о_у=де'съ и=стече'нiемъ напои'лъ _е=си`, поя`:
свяще'нницы, воспо'йте, лю'дiе, превозноси'те гд\са во
вjь'ки.

%<Бг~оро'диченъ:%>

%<Jа='%>кw на'шего существа` поновле'нiе, преч\стая,
вси` вино'вну вjь'рнiи пое'мъ тя`: бг~а бо па'че сло'ва
родила` _е=си`, _е=ди'на па'че земноро'дныхъ: твои'мъ
бл~гоутро'бiемъ и= на'съ w=зари` пою'щихъ тя`.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее небе'съ. тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ. (с.
503)

%<Г%>но'еве му'ченичестiи благово'нiе ны'нjь и=спуща'ютъ
бл~года'тное, смра^дныя на'шя стра^сти и=сцjьлjьва'ютъ:
и=сточа'ютъ бо ст~ы^я и='хъ мw'щи цjьл_е'бныя во'ды, и=
напоя'ютъ ду'шы пою'щихъ тjь'хъ чудодjья'нiе.

%<Jа='%>кw вели'ка столпа`, и= тве'рдо забра'ло дарова'
тя` хр\сто'съ, мерку'рiе, гра'ду сему`: и=дjь'же ны'нjь
то'чиши чуде'съ струю`, и= помога'еши побjь'дою на пога^ныя.

%<С%>помо'щника и=мjь'яху вси` гра'ждане, страстоте'рпче
хр\сто'въ до'блественный, копiе` и= щи'тъ тво'й вы'ну
вели'кое посо'бiе и=му'ще тя` велича'ютъ, хр\ста` бг~а
сла'вяще вjьнча'вшаго тя`.

%<Бг~оро'диченъ:%>

%<П%>росвjьти`, две'ре свjь'та, w=мраче'нную ду'шу мою`
страстьми`, и= лука'выми пw'мыслы w=чернjь'вшую и=
бjь'дствующую, и= и=зба'ви и=скуше'нiй и= бjь'дъ и=
скорбе'й: да сла'влю тя`, о_у=пова'нiе вjь'рныхъ и=
о_у=твержде'нiе.

%<Свjьти'ленъ. Подо'бенъ: Д%>х~омъ во ст~и'лищи:

%<Ж%>ениху` свjьщу` соблю'лъ _е=си`, жестоку` стезю`
ше'ствовалъ _е=си`, въ бж\ств_енныя ст_ези` вше'дъ, и=
простра'нству ра'йскому чи'стою пло'тiю дости'глъ _е=си`, и=
свjь'тлw w\т ст~ы'я тр\оцы вjьнча'лся _е=си`: чту'щыя тя`
помяни`, свя'те мерку'рiе.

%<Бг~оро'диченъ:%>

%<Jа='%>кw засту'пницу нера'тну, предгра'дiе вои'стинну
предлага'ю покро'въ тво'й, бц\де дв~о, хода'таицу же къ
бг~у, и=зба'витися ми`, вл\дчце, му'ки вjь'чныя, и= жи'зни
нетлjь'нныя тобо'ю причасти'тися нб\снагw цр\ствiя.

%<На хвали'техъ стiхи^ры на д~, гла'съ д~. Пи'саны
ве'чера, на Гд\си, воззва'хъ:%>

%<Сла'ва, гла'съ то'йже.%>

%<С%>толпа` твердjь'йшаго, и= забра'ло тве'рдо гра'да
на'шегw воспое'мъ, и= желjь^зная врата` су'ща, и= посо'бiе
крjь'пко и=му'ща со _о=ру'жiемъ ст~а'го мерку'рiа. тjь'мже
къ нему` моля'щеся возопiи'мъ: свя'тче, не забу'ди на'съ (с.
504) предстоя'щихъ гро'бу твоему`, но моли'ся къ
чл~вjьколю'бцу бг~у, спасти` ду'шы на'шя.

%<И= ны'нjь, бг~оро'диченъ:%>

%<Славосло'вiе вели'кое. И= w\тпу'стъ.%>

%<На лiтургi'и: слу'жба му'ченическая.%>


