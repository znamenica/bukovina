<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ к~д-й де'нь.%>

%<Ст~ы'я великому'ченицы _е=катерi'ны:%>

%<И= ст~а'гw великомч~ника мерку'рiа:%>

%<На Г%>д\си, воззва'хъ, %<стiхи'ры ст~ы'я, гла'съ а~.
По\д: Н%>б\сныхъ чинw'въ:

%<Д%>не'сь красу'ется гра'дъ а=ле_ксандрi'а, * пел_ены`
твоя^, му'ченице, * въ бж\ственнjьмъ хра'мjь твое'мъ и=мjь'я
прему'дрw. * тjь'мже и= мы` благоче'стнw пра'зднуемъ, *
_е=катерi'но, па'мять твою` честну'ю: * моли'ся w= чту'щихъ
тя`.

%<_Е=%>катерi'ны па'мять ны'нjь пра'зднуимъ: * та' бо
и='стиннw вся^ вра^жiя си^лы, * и= сло'вомъ же и= дjь'ломъ
низложи` крjь'пкw, * и= ри'торское противле'нiе. * но
моли'твами _е=я` и=зба'ви ны`, бж~е, * w\т безбо'жныхъ
вра^гъ.

%<Р%>а'дуйся, всесла'вная му'ченице _е=катерi'но
честна'я: * сiна'йская бо гора`, * въ не'йже ви'дjь купину`
мwv"се'й неwпали'му, * въ то'й хр\сто'съ бг~оуго'дное тjь'ло
твое`, * ны'нjь преложи'въ, храни'тъ, * да'же до вре'мене
втора'гw прише'ствiя своегw`.

%<И='ны стiхи^ры му'ченика, гла'съ д~ Подо'бенъ:
Jа='%>кw до'бля:

%<П%>оборе'нiемъ дх~а, страстоте'рпче мерку'рiе,
w=долjь'въ проти'внаго, * jа='кw во'инъ непобjьди'мый, *
_о=ру'жiемъ вjь'ры, * тмы` разу'мныхъ му'рiнwвъ посjь'клъ
_е=си`, * и= соверши'въ тво'й по'двигъ зако'ннw, * со
всjь'ми страда^льцы вjьнча'лся _е=си`, * великому'чениче
преблаже'нне.

%<С%>ъ нб~се` тебjь` а='гг~лъ, * jа='звы твоя^
и=сцjьля'яй, * по'сланъ бы'сть ма'нiемъ бж\ственнагw дх~а: *
w\тне'лjьже и=сцjьлjь'въ, достосла'вне, * рwжны` пробода'емь
льсти'внw разжже'нными, * терпjь'лъ _е=си` повjь'шенъ и=
протяза'емь, * и= къ ка'мени привяза'емь тя'жкому, * и=
кровьми` твои'ми, * му'чениче, w=блива'емь всю'ду.

%<Ц%>арю` во'инствуя земно'му, мерку'рiе, * w\т негw'же
де'мwнwмъ повелjьва'емь жре'ти, * бг~ому'дре блаже'нне, *
му^ки претерпjь'лъ _е=си`, * и= попале'нiе _о='гненное и=
ну'ждную сме'рть: * и= восте'клъ _е=си` ко хр\сту`
вjьнцено'сецъ, * и= сочета'лся _е=си` му'ченикwвъ стадw'мъ,
* w= мi'рjь моля'ся.

%<Сла'ва, гла'съ в~:%>

%<Р%>а'достнw къ торжеству` бг~ому'дрыя му'ченицы
_е=катерi'ны стеце'мся, мучениколю'бцы. и= ту'ю похвала'ми,
jа='кw цвjь^ты о_у=вязе'мъ, ра'дуйся, вопiю'ще _е='й, jа='же
буесло'вныхъ ри'торwвъ свирjьпоу'стiе w=бличи'вши, jа='кw
ненаказа'нiя и=спо'лненныхъ, и= ты^я къ вjь'рjь бж\ственнjьй
руково'дствовавши. ра'дуйся, jа='же тjь'ло многоплет_е'ннымъ
му'камъ вда'вши, любве` ра'ди творца` твоегw`, и= не
низложи'вшися, jа='кw _о=трокови'ца неги'блема. ра'дуйся,
jа='же гw'рняя пребыва^лища, возме'здiе болjь'зней
наслjь'довавши, и= сла'вы вjь'чныя наслажда'ешися: _е=я'же
жела'юще пjьснопjь'вцы твои`, наде'жды да не w\тпаде'мъ.

%<И= ны'нjь, гла'съ и~:%>

%<П%>о рж\ствjь` твое'мъ, бг~оневjь'сто вл\дчце, пришла`
_е=си` въ хра'мъ гд\сень, воспита'тися во ст~а^я ст~ы'хъ,
jа='кw w=свяще'нна: тогда` и= гаврiи'лъ по'сланъ бы'сть къ
тебjь` всенепоро'чнjьй, пи'щу тебjь` принося`: нб\сная вся^
о_у=диви'шася, зря'ще дх~а ст~а'го въ тя` все'льшася.
тjь'мже, преч\стая и= нескве'рная, jа='же на нб~си` и= на
земли` сла'вима, мт~и бж~iя, спаси` ро'дъ на'шъ.

%<На стiхо'внjь пра'здника, гла'съ а~. Подо'бенъ:
Н%>б\сныхъ чинw'въ:

%<П%>рiиди'те празднолю'бцы вси`, * пjь'сньми почти'мъ *
_е=ди'ну бц\ду * ч\стую и= дв~у: * вво'дится бо въ хра'мъ
бж~iй, * въ не'мъ жи'ти ны'нjь свjь'тлw, * ст~jь'йшiй
вои'стинну * хр\сто'въ хра'мъ, * и= ра'дости вся'кiя
хода'таица.

%<Стi'хъ: П%>риведу'тся цр~ю` дjь^вы въ слjь'дъ _е=я`,
и= и='скреннiя _е=я` приведу'тся тебjь`.

%<Д%>в_е'ри, пр\оро'че, w\тве'рзи, * вjь'рою прiе'мли въ
хра'мъ гд\сень приведе'нную, * всjь'хъ а='гг~лъ же и=
человjь^къ похвалу`, * и= свjь'тло ра'дованiе, * вну'трь
жи'ти и= ликова'ти, * jа='же хра'мъ бж~iй и= _о=би'телище.

%<Стi'хъ: П%>риведу'тся въ весе'лiи и= ра'дованiи,
введу'тся въ хра'мъ цр~е'въ.

%<Б%>ц\да марi'а въ хра'мъ приведе'на, * хлjь'бъ
прiе'млющи w\т а='гг~ла jа=ви'ся, * вопiю'ща _е='й,
ра'дуйся: зачне'ши сн~а неискусому'жнw, * бг~оневjь'стная
бл~гослове'нная бц\де дв~о, * земны^мъ благонаслjь'дiе и=
назда'нiе.

%<Сла'ва, гла'съ в~:%>

%<Ж%>итiе` невеще'ственно навы'кши, суди'ще безбо'жное
дости'гши, ста'ла _е=си`, побjьдоно'сице _е=катерi'но
честна'я, цвjьтонося'щи бж~iю свjь'тлость, и= бж\ственною
мо'щiю w=дjь'яна, повелjь'нiю мучи'телеву поруга'лася
_е=си`, и= ри'торwвъ о_у=толи'ла _е=си` буесло'вныя рjь^чи,
многострада'льная.

%<И= ны'нjь, пра'здника, гла'съ и~:%>

%<Д%>в~дъ провозглаша'ше тебjь`, преч\стая, прови'дя
w=свяще'нiе вхо'да твоегw` въ хра'мъ: въ не'мже концы`
дне'сь пра'зднующе, славосло'вятъ тя`, всепjь'тая. jа='же бо
пре'жде рж\ства` дв~а, и= по рж\ствjь` пребы'вши нетлjь'нна,
мт~и сло'ва жи'зни, дне'сь въ хра'мjь заха'рiа весели'тся,
воспрiе'мъ тя`, вл\дчце, и= ст~а^я ст~ы'хъ ра'дуются,
под\ъе'мши тя` и=сто'чника жи'зни на'шея. сегw` ра'ди и= мы`
_псало'мски вопiе'мъ ти`: w= на'съ моли` сн~а
твоего` и= бг~а на'шего, дарова'ти на'мъ ве'лiю ми'лость.

%<Тропа'рь, му'ченицjь, гла'съ д~:%>

%<А='%>гница твоя`, i=и~се, _е=катерi'на зове'тъ
ве'лiимъ гла'сомъ: тебе`, женише` мо'й, люблю`, и= тебе`
и='щущи страда'льчествую, и= сраспина'юся и= спогреба'юся
креще'нiю твоему`, и= стражду` теб_е` ра'ди, jа='кw да
цр\ствую въ тебjь`, и= о_у=мира'ю за тя`, да и= живу` съ
тобо'ю: но jа='кw же'ртву непоро'чную прiими' мя, съ
любо'вiю поже'ршуюся тебjь`: тоя` моли'твами, jа='кw
ми'лостивъ, спаси` ду'шы на'шя.

%<И=ли` се'й, гла'съ то'йже:%>

%<Д%>обродjь'тельми, jа='кw луча'ми со'лнечными,
просвjьти'ла _е=си` невjь^рныя мудрецы`. и= jа='коже
пресвjь'тлая луна` ходя'щымъ въ нощи`, невjь'рiя тму`
w\тгна'ла _е=си`, и= цари'цу о_у=вjь'рила _е=си`, вку'пjь же
и= мучи'теля w=бличи'ла _е=си`, бг~озва'нная невjь'сто,
бл~же'нная _е=катерi'но, жела'нiемъ востекла` _е=си` въ
нб\сный черто'гъ, къ прекра'сному жениху`, хр\сту`, и= w\т
негw` ца'рскимъ вjьнце'мъ вjьнча'лася _е=си`: _е=му'же со
а='гг~лы предстоя'щи, за ны` моли'ся, творя'щыя пречестну'ю
па'мять твою`.

%<Сла'ва, му'ченика, гла'съ то'йже.%>

%<М%>ч~никъ тво'й, гд\си, мерку'рiй, во страда'нiи
свое'мъ вjьне'цъ прiя'тъ нетлjь'нный, w\т теб_е` бг~а
на'шегw: и=мjь'яй бо крjь'пость твою`, мучи'телей низложи`,
сокруши` и= де'мwнwвъ немощны^я де'рзwсти. тогw` моли'твами
спаси` ду'шы на'шя.

%<И= ны'нjь, пра'здника.%>



%<На о_у='трени, на Б%>г~ъ гд\сь, %<тропа'рь пра'здника,
_е=ди'ножды: и= _е=катерi'ны, _е=ди'ножды. Сла'ва,
му'ченика: И= ны'нjь, пра'здника.%>

%<По а~-мъ, стiхосло'вiи сjьда'ленъ, гла'съ а~. По\д:
К%>а'мени запеча'тану:

%<В%>осхвали'те дjь^вы, ма'т_ери пра'зднуйте, лю'дiе,
славосло'вите, свяще'нницы, благослови'те преч\стую
мт~рь бж~iю: пло'тiю бо младе'нствующи пре'жде во хра'мъ
принесе'ся, jа='кw хра'мъ бж~iй ст~jь'йшiй. тjь'мже
пра'здникъ духо'вный соверша'юще, воспои'мъ ю=`, jа='кw
предста'тельницу ро'да человjь'ческагw.

%<Сла'ва, и= ны'нjь, то'йже:%>

%<По в~-мъ стiхосло'вiи сjьда'ленъ, гла'съ а~. По\д:
К%>а'мени запеча'тану:

%<С%>т~а'я ст~ы'хъ, бц\де, су'щи, досто'йнw приведе'ся
жи'ти во ст~а^я, jа='кw w=душевле'нъ гд\сень кiвw'тъ, и=
ст~а'гw дх~а и='стиннw вмjьсти'лище бж\ственное, дв~о мт~и:
тjь'мже всели'ся въ тя`, и='же _о=ц~у` _е=диноро'дный, и=
ст~о'му дх~у соесте'ственный, тво'й сн~ъ неискусому'жнw,
w=боготвори'въ все` человjь'чество.

%<Сла'ва, и= ны'нjь, то'йже.%>

%<Канw'нъ пра'здника, гла'съ д~, со i=рмосо'мъ на s~: И=
ст~ы'хъ два`, на и~:%>

%<Канw'нъ пра'здника.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся, свjь'тлw
торжеству'я, и= воспою`, ра'дуяся тоя` вхожде'нiе.

%<П%>рему'дрости, преч\стая, тя` сокро'вище вjь'мы, и=
благода'ти точа'щую и=сто'чникъ приснотеку'щiй ра'зума,
про'симъ: твоя^ ка^пли w=дожди`, вл\дчце, _е='же воспjьва'ти
тя` при'снw.

%<П%>ревы'шши, преч\стая, нб~съ бы'вши, хра'мъ и=
пала'та, въ хра'мъ бж~iй возложи'лася _е=си`, тому`
о_у=гото'ватися въ бж\ственное жили'ще прише'ствiя _е=гw`.

%<С%>вjь'тъ возсiя'вши бц\да благода'ти, вся^
просвjьти`, и= совокупи` пресвjь'тлое _е=я` о_у=краси'ти
торжество` пjь'сньми: прiиди'те, къ не'й стеце'мся.

%<Д%>ве'рь сла'вная, пw'мыслы непроходи'мая, дв_е'ри
w\тве'рзши хра'ма бж~iя, ны'нjь повелjьва'етъ на'мъ
совше'дшымъ, бж\ственныхъ _е=я` чуде'съ наслади'тися.

%<Канw'нъ му'ченицы, _е=гw'же краегране'сiе:%>

%<_Е=%>катерi'ну приснопа'мятную пjь'сньми пою`.
%<Fеофа'ново.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи`, чудотворя'й
и=ногда` мwv"се'йскiй же'злъ, кр\сто_обра'знw порази'въ, и=
раздjьли'въ мо'ре: i=и~ля же бjьглеца` пjьшехо'дца спасе`,
пjь'снь бг~ови воспjьва'юща.

%<_Е=%>катерi'ны всему'дрыя мч~ницы моли'твами, хр\сте`,
мра'чное _о='ко души` моея` просвjьти`, зарю' ми дая`,
вл\дко, твоегw` свjьтоли'тiя, душетлjь'нныхъ паде'нiй мои'хъ
ве'сь мра'къ потребля'ющую.

%<Н%>аправля'ема вл\дки, всему'драя, бж\ственными
повелjь^нiи, и= тогw` любо'вiю пали'ма, потекла` _е=си` къ
подвигw'мъ тща'щися, и= мучи'телей ра'зумы, _е=катерi'но,
о_у=страши'ла _е=си`, сло'вомъ и= му'дростiю и= благода'тiю.

%<О_у=%>правля'ема дла'нiю, сла'вная, крjь'пкою
хр\сто'вою, i='дwльскiя бу'ри и=збjь'гла _е=си`, мч~нице,
немо'креннw преплы'вши кр\ста` вjь'триломъ, и= бж\ственными
вjь^тры дх~а, пjь'снь бг~у воспjьва'ющи.

%<Р%>а'дующися дjь'вственными добро'тами, _е=катерi'но
му'драя, и= бж\ственное зна'нiе съ нб~се` и=му'щи,
лжеиме'ннагw зна'нiя благодерзнове'ннw и= му'жественнw
предста'тели посрами'ла _е=си`, ты^я держа'внjь побjьди'вши.

%<Бг~оро'диченъ:%>

%<И='%>же бц\ду тя` проповjь'даетъ, преч\стая, вся'кiя
_е='реси w\тринове'нiе и='мать: пло'ть бо бы'вша неизмjь'ннw
родила` _е=си`, превы'шша вся'кiя, бг~ороди'тельнице,
тва'ри, сло'во бж~iе присносу'щное.

%<И='нъ канw'нъ му'ченика, _е=гw'же краегране'сiе:%>

%<М%>ерку'рiева мя` крjь'пость да храни'тъ.
%<I=w'сифъ.%>

%<Гла'съ и~. Пjь'снь а~. I=рмо'съ:%>

%<П%>осjь'ченный несjько'маго пресjьче`, и= ви'дjь
со'лнце зе'млю, ю='же не ви'дjь, лю'таго врага`
вода` потопи`, и= непроходи'мое про'йде i=и~ль, пjь'снь же
воспjьва'шеся: гд\севи пои'мъ, сла'внw бо просла'вися.

%<С%>ъ го'рними ли^ки, мерку'рiе, благи'хъ и=сто'чнику
ра'дуяся предстоя`, и= бж\ственныя сла'дости,
приснопа'мятне, и=сполня'яся, любо'вiю торжество` твое`
соверша'ющыя сохраня'й, гд\су пою'щыя: сла'внw бо
просла'вися.

%<В%>о'льнw вше'лъ _е=си` въ три'знище муче'нiя, му'дре,
си'лою о_у=крjьпля'емь хр\сто'вою, на'съ ра'ди стр\сти
спаси'т_ельныя во'лею претерпjь'вшагw пло'тiю, и= ра'дуяся
взыва'лъ _е=си`: гд\су пои'мъ, сла'внw бо просла'вися.

%<Г%>лаго'лъ мучи'теля jа='вjь о_у=кори'лъ _е=си`,
и=сповjь'данiемъ хр\сто'вымъ, бл~же'нне, о_у=краша'емь, и=
вся'кiй болjь'зней ви'дъ, веселя'ся претерпjь'лъ _е=си`,
мерку'рiе, вопiя` тебе` о_у=крjь'пльшему: гд\су пои'мъ,
сла'внw бо просла'вися.

%<Бг~оро'диченъ:%>

%<W=%> _о=трокови'цы дв~ы jа=ви'лся _е=си` воплоща'емь
на'съ ра'ди, по на'мъ чл~вjь'къ бы'въ, и= свидjь'теля
вjь'рна страсте'й свои'хъ jа=вля'етъ, мерку'рiа до'бляго
своего` страда'льца, тому` крjь'пкw пою'ща: гд\су пои'мъ,
сла'внw бо просла'вися.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя духо'внw
о_у=тверди`, въ честнjь'мъ вхожде'нiи твое'мъ вjьнц_е'въ
сла'вы сподо'би.

%<Н%>евjьстокраси'тель дне'сь jа=ви'ся, кра'сный дв~ы
хра'мъ и= черто'гъ, прiе'мь w=душевле'нный черто'гъ бж~iй,
ч\стую и= непоро'чную, и= свjьтлjь'йшую всея` тва'ри.

%<Д%>в~дъ предначина'я ликова'нiе, и=гра'етъ и=
ликовству'етъ съ на'ми, и= цр~и'цу зове'тъ тя` о_у=кра'шену,
преч\стая, предстоя'щу, всеч\стая, въ хра'мjь цр~ю` и= бг~у.

%<И=%>зъ нея'же преступле'нiе произы'де дре'вле ро'ду
человjь'ческому, и=зъ тоя` и=справле'нiе и= нетлjь'нiе
процвjьте`, бц\да дне'сь приводи'ма въ до'мъ бж~iй.

%<И=%>гра'ютъ а='гг~льская вw'инства, и= всjь'хъ
человjь^къ мно'жество: и= предъ лице'мъ, преч\стая,
предтеку'тъ твои'мъ дне'сь свjьщенw'сицы зову'ще,
вели'ч_ествiя твоя^ въ дому` бж~iи.

%<И='нъ. I=рмо'съ:%>

%<О_у=%>твержде'й въ нача'лjь нб~са` ра'зумомъ, и=
зе'млю на вода'хъ w=снова'вый, на ка'мени мя`, хр\сте`,
за'повjьдей твои'хъ о_у=тверди`: jа='кw нjь'сть свя'тъ па'че
теб_е`, _е=ди'не чл~вjьколю'бче.

%<В%>о'льными твои'ми стремле'ньми, вошла` _е=си` ко
страда'нiю во'лею хр\ста` подража'ющи, и= побjьди'вши
свjь'тлw тмы^ мiроде'ржца, вjьнцено'сица jа=ви'лася _е=си`,
_е=катерi'но бг~опрiя'тная.

%<К%>рjь'постiю о_у=ма` w=бличи'ла _е=си` мучи'тели,
безбо'жiя въ глубинjь` валя'ющыяся, ри'торствующи jа='вjь
бг~озна'нiя догма^ты, бж~iею му'дростiю му'ченица
о_у=ясня'ема всехва'льная.

%<Р%>авнобо'жiе во о_у='ши _е='vинjь пошепта'вый, w\т
_о=трокови'цы млады'я ны'нjь попира'ется: _о=ру'жiемъ бо
кр\ста` w=гради'вшися, посрами` _е=катерi'на му'ченица,
безмjь'рнw того` хва'лящася.

%<Бг~оро'диченъ:%>

%<О_у=%>мерщвле'нный мо'й о_у='мъ, жи'зни дjь'йствомъ
и=зъ теб_е` jа='вльшiяся мi'ру, воздви'гни, jа='звы и=
стру'пы и=стребля'ющи грjьхw'вныя, _е=ди'на
бг~ороди'тельнице всенепоро'чная.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`,
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ
мо'й.

%<В%>е'сь разжига'емь бж\ственною любо'вiю, сла'вне,
_о='гнь и= ю='зы, мечи` и= му^ки, jа='коже со'нъ вмjьни'лъ
_е=си`, мерку'рiе.

%<В%>оспjьва'лъ _е=си` сотво'ршаго, примjьша'яся лю^тымъ
ра'намъ, му'чениче му'дре, и= и=сцjьл_е'нiя jа='звъ
прiима'лъ _е=си`, сла'вне.

%<Ж%>езло'мъ о_у=крjьпля'емь бж\ственнымъ, вра'жiе
свирjь'пство, jа='кw страда'лецъ, му'чениче доблему'дренне,
благомо'щнw смири'лъ _е=си`.

%<Бг~оро'диченъ:%>

%<Jа='%>кw да проwбрази'тъ твое` па'че о_у=ма`, ч\стая,
рж\ство`, купина` jа=ви'ся _о=гне'мъ пали'ма, и= ника'коже
сгара'ющи.

%<Конда'къ пра'здника, гла'съ д~. Подо'бенъ:
В%>ознесы'йся:

%<П%>реч\стый хра'мъ сп~совъ, многоцjь'нный черто'гъ и=
дв~а, свяще'нное сокро'вище сла'вы бж~iя, дне'сь вво'дится
въ до'мъ гд\сень, бл~года'ть совводя'щи, jа='же въ дс~jь
бж\ственномъ, ю='же воспjьва'ютъ а='гг~ли бж~iи: сiя`
_е='сть селе'нiе нб\сное.

%<I='косъ:%>

%<Н%>еизрече'нныхъ бж~iихъ и= бж\ственныхъ та^инъ зря`
въ дв~jь благода'ть jа=вля'емую, и= и=сполня'ему
jа='вственнw, ра'дуюся, и= _о='бразъ разумjь'ти
недоумjь'юся, стра'нный и= неизрече'нный: ка'кw и=збра'нная
ч\стая, _е=ди'на jа=ви'ся па'че всея` тва'ри ви'димыя и=
разумjьва'емыя; тjь'мже восхвали'ти хотя` сiю`, о_у=жаса'юся
sjьлw` о_у=мо'мъ же и= сло'вомъ, _о=ба'че дерза'я
проповjь'даю и= велича'ю: сiя` _е='сть селе'нiе нб\сное.

%<Та'же конда'къ мерку'рiа, гла'съ д~. Подо'бенъ:
Jа=%>ви'лся _е=си` дне'сь:

%<В%>о бранjь'хъ непобjьди'маго во'ина, и= въ бjьда'хъ
непосты'дна засту'пника, пjь'сньми мерку'рiа о_у=блажи'мъ
сла'вяще: пра'зднующыя бо па'мять _е=гw` ве'селw w\т бjь'дъ
и=збавля'етъ, и= скорбе'й.

%<Сjьда'ленъ ст~ы'я, гла'съ д~. Подо'бенъ:
В%>ознесы'йся:

%<Ж%>ениха` твоего` хр\ста` возлюби'вши, свjьщу` твою`
свjь'тлw о_у=гото'вльши, добродjь'тельми просiя'вши,
сла'вная. тjь'мже вошла` _е=си` съ ни'мъ въ черто'гъ, и=
вjьне'цъ страда'нiя w\т негw` прiе'мши, w\т бjь'дъ и=зба'ви
на'съ соверша'ющихъ, _е=катерi'но, па'мять твою`.

%<Сла'ва, му'ченика, гла'съ то'йже. Подо'бенъ: С%>ко'рw
предвари`:

%<М%>у'ченикъ мерку'рiй подвиза'вся, льсти'ваго
посрами`, и= вjьне'чникъ крjь'покъ хр\сто'въ бы'сть: тjь'мже
нб\снымъ ны'нjь причте'ся ликw'мъ, сла'вы непрее'мныя
досто'йнw причаща'яся. сегw` ра'ди свяще'нную
_е=гw` па'мять соверша'емъ вjь'рнw.

%<И= ны'нjь, пра'здника, гла'съ то'йже:%>

%<Д%>в~де, пред\ъиди` въ хра'мъ бж~iй, и= ра'дуяся
прiими` цр~и'цу на'шу, и= то'й возопи`: вни'ди гп\сже`, въ
хра'мъ царе'въ вни'ди: _е=я'же сла'ва покрове'ннw
разумjь'ется, и=зъ нея'же хо'щетъ и=сточи'тися на'мъ всjь^мъ
свjь'тъ хр\сто'съ.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы
воплоще'нiя теб_е` вы'шнягw, пр\оро'къ а=вваку'мъ
о_у=смотря'я, зовя'ше: сла'ва си'лjь твое'й, гд\си.

%<Д%>ве'рь непрохо'дную, бж~iй до'мъ прiе'мля дне'сь,
преста'ти сотвори` вся'кой слу'жбjь зако'нной, jа='кw
и='стиннw jа=ви'ся, зовы'й, су'щымъ на земли` и='стина.

%<Г%>ора` присjь'нная, ю='же прови'дjь дре'вле
а=вваку'мъ, предпроповjь'да вну'трь вмjьсти'вшуюся въ
нехо'дныхъ хра'ма, добродjь'т_ели процвjь'тши, и=
покрыва'етъ концы`.

%<В%>и'дjьвши пресла^вная вся` земля`, стра^нныя же и=
ди^вныя в_е'щи, ка'кw дв~а, w\т а='гг~ла пи'щу прiе'млющи,
_о='бразы строе'нiя но'ситъ.

%<Х%>ра'мъ и= пала'та, и= нб~о w=душевле'нное
jа='вльшися, бг~оневjь'сто цр~е'ва, въ хра'мъ зако'нный
приводи'ма дне'сь, тому` соблюда'ема, преч\стая.

%<И='нъ. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты`
мо'й бг~ъ, ты` мое` ра'дованiе, не w=ста'вль нjь'дра
_о='ч~а, и= на'шу нищету` посjьти'въ. тjь'мъ съ пр\оро'комъ
а=вваку'момъ зову' ти: си'лjь твое'й сла'ва, чл~вjьколю'бче.

%<С%>трада'льческое, _е=катерi'но, противле'нiе
показа'ла _е=си` мч~нице приснопа'мятная, вражде'бнику
sjьлw` терпjьли'внw противля'ющися, и= того` попра'вши
нога'ми кра'сными, кр\ста` си'лою, страстоно'сице,
му'ченикwвъ похвала`.

%<Н%>евjь'ста хр\сто'ва, _е=катерi'но всебл~же'нная,
jа=ви'лася _е=си` бж\ственныя красоты`
свjьтови'дными луча'ми просвjьща'ема, и= добро'тою сiя'ющи.
тjь'мже и= веселя'щися пjьснопое'ши вл\дцjь: си'лjь твое'й
сла'ва, чл~вjьколю'бче.

%<М%>учи'тельскую горды'ню низложи'ла _е=си`, и=
бж\ственнымъ сло'вомъ му'дрости твоея`, jа='кw w\т глубины`
ле'стнагw демwноговjь'нiя прельща'_емыя и=схи'тила _е=си`,
о_у=ча'щи зва'ти хр\сту` пjьснопою'щыя: си'лjь твое'й
сла'ва, чл~вjьколю'бче.

%<Б%>лагосла'вное и= свjьтоно'сное торжество` сла'вныя
па'мяти твоея` всехва'льная, крjь'пкw де'рзость вра'жiю
попра'вши, jа='кw со'лнце возсiя`, въ не'мже велегла'снw
вл\дцjь вопiе'мъ: си'лjь твое'й сла'ва, чл~вjьколю'бче.

%<Бг~оро'диченъ:%>

%<Н%>ы'нjь крjь'пость низложи` w\тмета'ющихся _о='браза,
_о=трокови'це, поклоне'нiя, тебе` ч\стыя, и= па'че о_у=ма`
и=зъ теб_е` воплоще'ннагw, и= мi'ръ ве'сь просвjь'щшагw, и=
всjь'хъ святы'хъ: вjь'рою же чту'щыя тя` просвjьти`,
_е=ди'на всепjь'тая.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство,
разумjь'хъ дjьла` твоя^, и= просла'вихъ твое` бж~ество`.

%<П%>рисво'ился _е=си` зижди'телю твоему`, бж\ственнагw
свидjь'тельства, бг~ому'дре, стр\стьми`, и= свjь^тлыя
вjьнцы` w\т негw` прiя'лъ _е=си`, сла'вне, jа='кw
непобjьди'мый.

%<И=%>стка'нную w\т вы'шнiя благода'ти въ ри'зу,
му'чениче, ны'нjь w=дjь'ялся _е=си`, тли` и= ме'ртвости
ри'зъ, му'чениче, совле'кся.

%<Д%>а'же до кро'ве, сла'вне, ко грjьху` подвиза'вся,
побjьдоно'сецъ показа'лся _е=си`, и= вы'шнiя сла'вы
сподо'бился _е=си`, мерку'рiе.

%<Бг~оро'диченъ:%>

%<Н%>а тя` спаси'тельное сло'во сни'де, приснодв~о,
jа='коже ту'ча, и= и=зсуши` многобо'жiя наводн_е'нiя.

%<Пjь'снь _е~. I=рмо'съ:%>

%<О_у=%>жасо'шася вся'ч_еская въ честнjь'мъ вхожде'нiи
твое'мъ: ты' бо, неискусобра'чная дв~о, вну'трь вошла`
_е=си` въ хра'мъ бж~iй, jа='коже ч\стjь'йшiй хра'мъ, всjь^мъ
воспjьва'ющымъ тя` ми'ръ подава'ющая.

%<С%>вяще'нiе сла'вное, и= свяще'нное возложе'нiе дне'сь
преч\стая дв~а, возложи'вшися въ хра'мъ бж~iй, всецр~ю`
на'шему, бг~у _е=ди'ному въ жили'ще соблюда'ется, jа='кw
вjь'сть са'мъ.

%<Д%>обро'ту, преч\стая, души` твоея` зря` нjь'когда
вjь'рою заха'рiа возопи`: ты` _е=си` и=збавле'нiе, ты`
_е=си` всjь'хъ ра'дость: ты` _е=си` воззва'нiе на'ше,
_е='юже невмjь'стный вмjьще'нъ мнjь` jа=ви'тся.

%<_W%> па'че о_у=ма` чуде'съ твои'хъ, всеч\стая!
стра'нное твое` рж\ство` _е='сть, стра'ненъ _о='бразъ
возраще'нiя твоегw`, стра^нна и= пресла^вна твоя^,
бг~оневjь'сто, вся^, и= человjь^ки несказа^нна.

%<С%>вjь'щникъ многосвjь'тлый су'щи, бг~оневjь'сто,
дне'сь возсiя'ла _е=си` въ дому` гд\сни, и= w=заря'еши ны`
честны'ми дарова^нiи, ч\стая, чуде'съ твои'хъ, бц\де
всепjь'тая.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`,
свjь'те незаходи'мый, и= покры'ла мя` _е='сть чужда'я тма`
_о=кая'ннаго. но w=брати' мя, и= къ свjь'ту за'повjьдей
твои'хъ пути^ моя^ напра'ви, молю'ся.

%<Л%>юбо'вiю _о=гнепали'ма, му'ченице всесла'вная,
вл\дки твоегw`, и= и='щущи тогw` недомы'сленную добро'ту
ви'дjьти, самово'льнымъ пра'вомъ ра'намъ себе` вдала`
_е=си`, дjь'вства сiя'ющи благода'тьми.

%<С%>трастьми` свяще'ннjьйшими, _о=трокови'це добродв~о,
о_у=краси'вши тебе` саму'ю благолjь'пнw, возшла` _е=си` къ
небе'сному хр\сто'ву черто'гу, и= ны'нjь свjь'тлw твоему`
жениху` веселя'щися сочта'лася _е=си`, всеблаже'нная.

%<_О=%>трокови'ца всесвjь'тлая jа=ви'лася _е=си`,
возлюби'вши _е=ди'наго жела'емаго, и= во слjь'дъ
тогw` крjьпча'йшее тече'нiе соверши'вши, въ воню` мv'ра
твоегw` о_у='мнагw и=стоще'ннагw, вопiя'ла _е=си`: теку`,
женише` мо'й.

%<Бг~оро'диченъ:%>

%<И='%>стинную бц\ду тя` вси` позна'вше, преч\стая
вл\дчце, и=зъ теб_е` ро'ждшагося бг~а сло'ва вjь'дяще,
проповjь'даемъ во дву` существа'хъ, хотjь'нiихъ
самовла'стныхъ познава'ема, мт~и бг~оневjь'стная.

%<И='нъ. I=рмо'съ:%>

%<О_у='%>тренююще, вопiе'мъ ти`, гд\си, спаси' ны. ты'
бо _е=си` бг~ъ на'шъ, ра'звjь теб_е` и=но'гw не вjь'мы.

%<Р%>астяга'емь, и= _о=строто'ю, мерку'рiе, неwсла'бнw
разсjька'емь, терпjь'лъ _е=си`, бж\ственными наде'ждами
вжиля'емь.

%<К%>а'менемъ мы'сленнымъ о_у=крjьпи'въ твое` се'рдце,
ка'менемъ w=тягча'емь, не преврати'лся _е=си`, мерку'рiе
сла'вне.

%<С%>оприча'стникъ стр\сте'й вл\дки твоегw` бы'въ,
сла'вы приwбщи'лся _е=си` тогw`, и= бж\ственныя свjь'тлости.

%<Бг~оро'диченъ:%>

%<О_у=%>мертви`, дв~о, живу'щiй мо'й грjь'хъ жи'знь
ро'ждшая о_у=мертви'вшую сме'рть.

%<Пjь'снь s~. I=рмо'съ:%>

%<Б%>ж\ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<В%>ся'ч_еская нося'й глаго'ломъ, моли'тву пра'ведныхъ
о_у=слы'ша: тjь'мже непло'дныя разрjьши'лъ _е=си` неду'гъ,
jа='кw бл~гоутро'бенъ, ра'дости вино'вную си^мъ дарова`.

%<С%>каза'ти хотя` гд\сь jа=зы'кwмъ свое` спасе'нiе,
неискусобра'чную ны'нjь w\т человjь^къ прiя'тъ, примире'нiя
зна'менiе и= w=бновле'нiя.

%<Jа='%>кw до'мъ су'щи благода'ти, въ не'мже сокрw'вища
лежа'тъ неизрече'ннагw бж~iя строе'нiя, всеч\стая, въ
хра'мjь причасти'лася _е=си` нетлjь'нныя сла'дости.

%<Д%>iади'му тя` ца'рскую прiе'мъ хра'мъ, бг~оневjь'сто,
просвjьща'шеся, и= подступа'ше лу'чшымъ, предрече'нныхъ зря`
на тебjь` сбытiе`.

%<И='нъ. I=рмо'съ:%>

%<Б%>е'здна грjьхw'въ, и= прегрjьше'нiй бу'ря мя`
смуща'етъ, и= во глубину` ну'жднагw рjь'етъ мя` w\тча'янiя:
но твою` крjь'пкую ру'ку мнjь` простри` jа='кw петро'ви, _w
о_у=пра'вителю, и= спаси`.

%<В%>сю' тя добро'тою сiя'ющу дв\ства заре'ю,
му'ченическими же, _о=трокови'це, w=багре'ну кровми`,
ви'дjьвъ благо'е сло'во и= пречи'стое, въ черто'зjьхъ
нб\сныхъ тя` всели`.

%<В%>озмогла` _е=си` кр\сто'мъ, мучи'телей разрjьши'ти
держа'ву, и= мiрскi'я му'дрости w=бличи'вши суету`,
бг~одохнове'ннагw о_у=че'нiя точа'щи догма'ты,
велему'дренная _е=катерi'но приснопа'мятная.

%<Л%>е'стiю пе'рвjье а=да'ма ра'йскiя сла'дости
и=згна'вшаго, ра'нъ болjь^зни крjь'пкw терпя'щи, низложи'ла
_е=си` на зе'млю, мч~нице всесла'вная, и= вjьнцы^ цр\ствiя
вjьнча'лася _е=си`.

%<Бг~оро'диченъ:%>

%<М%>и'лостива мнjь` судiю` и= сн~а твоего`, бц\де дв~о,
твои'ми мольба'ми бы'ти въ де'нь суда`, и=зба'вителя же
лю'тыхъ, мт~и, сотвори`: къ тебjь' бо _е=ди'ной над_е'жды
возглага'ю.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу`
печа^ли моя^, jа='кw sw'лъ душа` моя` и=спо'лнися, и=
живо'тъ мо'й а='ду прибли'жися, и= молю'ся, jа='кw i=w'на:
w\т тли`, бж~е, возведи' мя.

%<В%>жиля'ше тя` присносу'щное сло'во, за него` вся'къ
ви'дъ му'къ, му'чениче му'дре, терпя'ща тя` ви'дя, и= чрезъ
а='гг~ла дерза'ти повелjьва'ше, мерку'рiе, и= ника'коже
мучи'телей о_у=страши'тися противле'нiя.

%<О_у=%>мертви'ся много_обра'зный sмi'й, и= нога'ми
попра'ся кра'сными страда'льца, и= до'блягw _о=ру'жника: (с.
483) самово'льными бо стремл_е'нiи вше'дъ къ муче'нiя
ра'намъ, сме'рти, сла'вы и=спо'лненъ.

%<В%>сесоверше'ннw вл\дцjь прине'слъ _е=си` серде'чное
произволе'нiе, мч~ниче. и= тогw` ра'ди претерпjь'въ
сломл_е'нiя, jа='кw побjьди'тель w\т негw` вjьнча'лся
_е=си`, и= тому` ны'нjь на нб~сjь'хъ со всjь'ми му'ченики
предстои'ши, мерку'рiе.

%<Бг~оро'диченъ:%>

%<З%>ачала` _е=си` гла'сомъ а='гг~ловымъ вели'кагw
совjь'та а='гг~ла, _о=трокови'це, и= w\т твои'хъ преч\стыхъ
крове'й воплоще'нна, всенепоро'чная, родила` _е=си`,
показа'вшаго всjь^мъ жи'зни вхо'ды за неизглаго'ланную
ми'лость.

%<Конда'къ ст~ы'я, гла'съ в~. Подо'бенъ: В%>ы'шнихъ
и=щя`:

%<Л%>и'къ честны'й бж\ственнjь мучениколю'бцы
воздви'гните ны'нjь, почита'юще всему'друю _е=катерi'ну:
сiя' бо въ три'знищи хр\ста` проповjь'да, и= sмi'я попра`,
ри'торwвъ ра'зумы о_у=кроти'вши.

%<I='косъ:%>

%<W\т%> бг~а му'дрость прiи'мши и=здjь'тства, му'ченице,
и= внjь'шнюю до'брjь му'дрость всю` и=звы'че: позна'вши
о_у='бw w\т тоя` стiхi'й движе'нiе же и= творе'нiе, по
сло'ву, и= сiя^ и=з\ъ нача'ла сло'вомъ сотво'ршаго, тому`
бл~годаре'нiе въ нощи` и= во дни` приноша'ше, i='дwлы
низложи'вши и= си^мъ несмы'сленнw служа'щыя, ри'торwвъ
ра'зумы о_у=кроти'вши.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw,
но _о='гненное преще'нiе му'жески попра'вше, ра'довахуся,
пою'ще: препjь'тый _о=тц_е'въ гд\сь и= бг~ъ, бл~гослове'нъ
_е=си`.

%<С%>е` дне'сь возсiя` конц_е'мъ весна` ра'достная,
просвjьща'ющи на'шя ду'шы, и= помышл_е'нiя, и= о_у='мъ
благода'тiю, торжество'мъ бц\ды дне'сь та'инственнw да
о_у=чреди'мся.

%<Д%>а дароно'сятъ дне'сь вся'ч_еская цр~и'цjь и= мт~ри
бж~iи, нб~о и= земля`, и= а='гг~лwвъ чи'ни, и= человjь'кwвъ
мно'жество, и= да вопiю'тъ: во хра'мъ вво'дится
ра'дость и= и=збавле'нiе.

%<П%>иса'нiе мимотече`, и= w=скудjь` зако'нъ, jа='коже
сjь'нь, и= благода'ти лучи` возсiя'ша, въ хра'мъ бж~iй
вше'дшей тебjь`, дв~о мт~и ч\стая, въ не'мъ бл~гослове'нная.

%<П%>овине'ся рж\ству` твоему`, всеч\стая, jа='кw
творцу` и= бг~у, нб~о и= земля` и= преиспо'дняя, и= вся'къ
я=зы'къ земны'хъ и=сповjь'даетъ, jа='кw гд\сь jа=ви'ся сп~съ
ду'шъ на'шихъ.

%<И='нъ. I=рмо'съ:%>

%<Б%>ж~iя снисхожде'нiя _о='гнь о_у=стыдjь'ся въ
вавv"лw'нjь и=ногда`, сегw` ра'ди _о='троцы въ пещи`
ра'дованною ного'ю, jа='кw во цвjь'тницjь лику'юще, поя'ху:
бл~гослове'нъ _е=си`, бж~е _о=т_е'цъ на'шихъ.

%<М%>ч~никwвъ хвала`, бл~гоче'стiя о_у=чи'тельница была`
_е=си`, свjь'тлому твоему` жениху`, му'ченикwвъ мно'жество
приве'дши хр\сту`. съ ни'миже зове'ши, всехва'льная, пою'щи:
бл~гослове'нъ бг~ъ _о=ц~ъ на'шихъ.

%<С%>ло'во твое` прему'дрое ко спасе'нiю мнw'ги и=схи'ти
w\т i=дwлонеи'стовства, и= свjьтоно'сны jа=ви` му'ченики,
велегла'снw съ тобо'ю взыва'ющыя: бл~гослове'нъ бг~ъ _о=ц~ъ
на'шихъ.

%<_О=%>трокови'ца въ слjь'дъ теб_е` и=ду'щи, тебjь`
приведе'ся мече'мъ посjь'ченна, твою` подража'ющи стр\сть
преч\стую, и= тебjь` зижди'телю вопiю'щи и= глаго'лющи:
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<С%>т~ы'хъ ст~ы'й въ тебjь` свя'тw всели'вся, ч\стая
бц\де дв~о, воплоще'нъ и=зъ теб_е` ражда'ется, за _е='же
спасти` вjь'рою зову'щыя: бл~гослове'нъ бг~ъ _о=т_е'цъ
на'шихъ.

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень
дерзнове'ннw, и= на ро'су _о='гнь преложи'ша, вопiю'ще:
бл~гослове'нъ _е=си`, гд\си бж~е, во вjь'ки.

%<С%>вjь'томъ го'рнягw просвjьще'нiя w=заря'емь, до'блiй
во'ине, воспjьва'ющыя тя` ны'нjь просвjьща'еши
пjьснопою'щыя: бл~гослове'нъ _е=си`, гд\си бж~е, во вjь'ки.

%<В%>оспjьва'лъ _е=си` всjь'хъ бл~годjь'теля,
распаля'емь тогw` ре'вностiю, бл~же'нне, и= _о=гне'мъ
чу'вственнымъ жего'мь, и= пjьснопоя`: бл~гослове'нъ _е=си`,
гд\си бж~е, во вjь'ки.

%<К%>а'менiю принося'щiи че'сть, и=`же чу'вство
w=камене'но и=му'ще, ка'менемъ, му'чениче, w=тягчава'ютъ
вы'ю твою`, вопiю'ща, мерку'рiе: бл~гослове'нъ _е=си`, гд\си
бж~е, во вjь'ки.

%<К%>ровьми` кро'вь смjьси'въ твою` честну'ю вл\дки
чл~вjьколю'бца, _о='бщникъ тогw` jа=ви'лся _е=си` стр\сте'й,
вопiя`, мерку'рiе: бл~гослове'нъ _е=си`, гд\си бж~е, во
вjь'ки.

%<Бг~оро'диченъ:%>

%<Ч%>и'ни а='гг~льстiи о_у=жаса'ются та'инства твоегw`
глубинjь`, бц\де: бг~ъ бо и=зъ теб_е` воплоще'нъ jа=ви'ся,
_е=му'же пjьснопое'мъ: бл~гослове'нъ _е=си`, гд\си бж~е, во
вjь'ки.

%<Пjь'снь и~. I=рмо'съ:%>

%<С%>лы'ши, _о=трокови'це, дв~о ч\стая, да рече'тъ
о_у='бw гаврiи'лъ, совjь'тъ вы'шнягw дре'внiй и='стинный,
бу'ди къ прiя'тiю гото'ва бж~iю: тобо'ю бо невмjьсти'мый, съ
человjь'ки поживе`. тjь'мъ и= ра'дуяся вопiю`:
благослови'те, вся^ дjьла` гд\сня, гд\са.

%<П%>реч\стый хра'мъ въ до'мъ бж~iй приводя'щи а='нна
и=ногда`, вопiю'щи, съ вjь'рою рече` свяще'ннику: ча'до, w\т
бг~а да'нное мнjь`, прiи'мъ ны'нjь, введи` во хра'мъ
зижди'теля твоегw`, и= ра'дуяся по'й _е=му`: благослови'те,
вся^ дjьла` гд\сня, гд\са.

%<Р%>ече`, ви'дjьвъ, а='ннjь и=ногда` дх~омъ заха'рiа:
жи'зни мт~рь вво'диши и='стинную, ю='же свjь'тлw пр\оро'цы
бж~iи бц\ду проповjь'даша, и= ка'кw хра'мъ вмjьсти'тъ ю=`;
тjь'мъ чудя'ся вопiю`: благослови'те, вся^ дjьла` гд\сня,
гд\са.

%<Р%>аба` бж~iя бы'хъ а='зъ, w\твjьща` а='нна _е=му`,
призыва'ющи сего` вjь'рою и= моли'твою, прiя'ти моея`
болjь'зни пло'дъ, по прiя'тiи же рожде'нную
привести` да'вшему ю=`. тjь'мъ зовя` вопiю`: благослови'те,
вся^ дjьла` гд\сня, гд\са.

%<З%>ако'нное вои'стинну дjь'ло _е='сть, свяще'нникъ
рече` _е='й, стра'нну же весьма` ве'щь поразумjьва'ю, зря`
приводи'мую въ до'мъ бж~iй, пресла'внw превосходя'щую ст~а^я
благода'тiю. тjь'мъ и= ра'дуяся вопiю`: благослови'те, вся^
дjьла` гд\сня, гд\са.

%<И='нъ. I=рмо'съ:%>

%<С%>едмери'цею пе'щь халде'йскiй мучи'тель
бг~очести^вымъ неи'стовнw разжже`, си'лою же лу'чшею
спас_е'ны сiя^ ви'дjьвъ, творцу` и= и=зба'вителю вопiя'ше:
_о='троцы, бл~гослови'те, свяще'нницы, воспо'йте, лю'дiе,
превозноси'те во вся^ вjь'ки.

%<Т%>вои'ми о_у=ч_е'нiи цари'ца вjь'рующи, притече` ко
благоче'стiю, и= крjь'пкw претерпjь'вши болjь'зней чу'вство,
и= ца'рствiя нб\снагw непрее'мнагw jа='вственнw сподо'бися,
вопiю'щи вл\дцjь: свяще'нницы, благослови'те, лю'дiе,
превозноси'те во вся^ вjь'ки.

%<С%>ъ мч~ники да бу'дутъ вjь'рныхъ прош_е'нiя,
страстоте'рпица бо хр\сту` предстои'тъ, прося'ще лу^чшая, и=
спасе'нiя хода'тайственная, всесвяту'ю и= честну'ю _е=я`
па'мять о_у=се'рднw соверша'ющымъ, и= вjь'рнw
пjьснопою'щымъ: лю'дiе, превозноси'те хр\ста` во вjь'ки.

%<W\т%>ве'рзъ прiе'млетъ тя` жени'хъ, всему'драя,
дв_е'ри ра^йскiя, и= въ черто'зjь всесвjь'тлjьмъ w=бита'ти
сотвори`, цр\ствiя прича'стницу, jа='кw со_о'бщницу
стр\сте'й jа=вля'етъ. _е=му'же ны'нjь предстоя'щи царе'ва
дщи`, свjь'тлw о_у=кра'шена, на'съ не забу'ди.

%<О_у=%>хищре'нными глагw'лы и=скуша'ше мучи'тель, и=
о_у=вjьтливослw'вiи лю'тый льстя`, разсла'бити твою`
крjь'пость надjь'явся, сла'вная, но о_у=невjь'ститися
хр\сту` хотя'щи, вопiя'ла _е=си` вл\дцjь: свяще'нницы,
воспо'йте, лю'дiе, превозноси'те хр\ста` во вjь'ки.

%<Бг~оро'диченъ:%>

%<С%>вяще'ннjьйши была` _е=си`, бц\де всенепоро'чная,
премi'рнагw а='гг~лwвъ чи'на: си'хъ бо родила` _е=си`
содjь'теля и= гд\са, w\т дjь'вственныя и= неискусобра'чныя
о_у=тро'бы, во дву'хъ существа'хъ, неслiя'ннw и= невра'щнw,
во _е=ди'ной же v=поста'си бг~а воплоще'нна.

%<И='нъ. I=рмо'съ то'йже.%>

%<С%>трада'льц_евъ прило'гъ тя` ли'къ прiя'ше,
о_у=кра'шена и= свjь'тла бы'вша честны'ми красота'ми
пречестны'хъ твои'хъ страда'нiй, и= благочести'вагw твоегw`
и= честна'гw свидjь'тельства. и= ны'нjь вопiе'ши
непреста'ннw: свяще'нницы, бл~гослови'те, лю'дiе,
превозноси'те хр\ста` во вjь'ки.

%<Б%>лагочестивому'дреннw, сла'вне, по'двигъ соверши'лъ
_е=си`, и= доблему'дреннw врага` посрами'лъ _е=си`, и=
побjь'ду нб\сную jа='кw побjьди'тель взе'мъ, со
а='гг~льскими ны'нjь ли^ки весели'шися, съ ни'миже вопiе'ши
непреста'ннw: свяще'нницы благослови'те, лю'дiе
превозноси'те хр\ста` во вjь'ки.

%<С%>конча'вся, всебл~же'нне, мече'мъ, мерку'рiе, и=
получи'въ жела'емагw ти` предлежа'щагw конца`, зе'млю
о_у='бw кро'вными и=злiя^нiи напои'лъ _е=си`, побjьдоно'сное
же и= бл~же'нное тjь'ло, бjьлjь'йше снjь'га показа'лъ
_е=си`, поя`: свяще'нницы, благослови'те, лю'дiе,
превозноси'те хр\ста` во вjь'ки.

%<Бг~оро'диченъ:%>

%<Jа='%>кw на'шегw су'щи воззда'нiя, преч\стая, вси`
вино'вную вjь'рнiи пое'мъ тя`: бг~а бо всевино'внаго па'че
вины` родила` _е=си`, сокруши'вшiйся _о='бразъ sло'бою
свои'мъ бл~гоутро'бiемъ назда'вшаго, _е=ди'на
пребл~гослове'нная и= w=бра'дованная.

%<Пjь'снь f~. I=рмо'съ:%>

%<Jа='%>кw w=душевле'нному бж~iю кiвw'ту, да ника'коже
ко'снется рука` скве'рныхъ, о_у=стнjь' же вjь'рныхъ бц\дjь
немо'лчнw гла'съ а='гг~ла воспjьва'юще, съ ра'достiю да
вопiю'тъ: и='стиннw вы'шши всjь'хъ _е=си`, дв~о ч\стая.

%<Jа='%>кw пресвjь'тлую, бц\де ч\стая, душе'вныя
чистоты` и=му'щи добро'ту, бл~года'тiю же бж~iею
и=сполня'ема съ нб~се`, свjь'томъ присносу'щнымъ
просвjьща'еши всегда` съ весе'лiемъ вопiю'щыя: и='стиннw
вы'шши всjь'хъ _е=си`, дв~о ч\стая.

%<П%>релета'етъ, бц\де ч\стая, чу'до твое` си'лу
слове'съ: тjь'ло бо въ тебjь` поразумjьва'ю, па'че сло'ва,
тече'нiя грjьхо'внагw непрiя'тно. тjь'мже благода'рственнw
вопiю' ти: и='стиннw вы'шши всjь'хъ _е=си`, дв~о ч\стая.

%<П%>ресла'внw проwбразова'ше, ч\стая, зако'нъ тя`
ски'нiю, и= бж\ственную ста'мну, стра'ненъ кiвw'тъ, и=
катапета'сму, и= же'злъ, хра'мъ неразруши'мый, и= две'рь
бж~iю. тjь'мже науча'ютъ тебjь` зва'ти: и='стиннw вы'шши
всjь'хъ _е=си`, дв~о ч\стая.

%<П%>jьснопоя` тебjь` провозглаша'ше дв~дъ, глаго'ля тя`
дще'рь цр~е'ву, красото'ю добродjь'телей, w=десну'ю
предстоя'щую бг~а, ви'дjьвъ тя` о_у=пещре'нну. тjь'мже,
пр\оро'чествуя, вопiя'ше: и='стиннw вы'шши всjь'хъ _е=си`,
дв~о ч\стая.

%<И='нъ. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася
концы`, jа='кw бг~ъ jа=ви'ся человjь'кwмъ пло'тски, и=
чре'во твое` бы'сть простра'ннjьйшее небе'съ. тjь'мъ тя`
бц\ду, а='гг~лwвъ и= человjь^къ чинонача^лiя велича'ютъ.

%<П%>реста'вилася _е=си` къ черто'гwмъ свjьтови^днымъ,
невjь'стными о_у=кра'шена о_у='тварьми, дjь'вственную
и=му'щи свjьщу` въ твое'й десни'цjь, въ друго'й же держа'щи
w\тсjь'ченную твою` главу`. и= ны'нjь предстоя'щи хр\сту`,
твоему` жениху`, тя` пою'щыя сохрани`.

%<П%>рiя'та бы'сть твоя`, бг~ому'драя, моли'тва: вjь'рою
бо твое` и=мену'ющыя и='мя, честна'я, спаса'етъ вл\дка w\т
и=скуше'нiй, и= благоздра'вiе подае'тъ, неду'гwвъ и=збавля'я
всеразли'чныхъ, душе'вныхъ же и= тjьле'сныхъ. тjь'мъ тя`
веселя'щеся, _е=катерi'но, о_у=блажа'емъ.

%<П%>риста'ла _е=си` ти'хому приста'нищу ны'нjь,
благоwпря'тнw же и= легкw` мо'ре мiрско'е, мч~нице,
преплы'вши треволне'нiй, не и=скуси'вшися, всему'драя,
бога'тство многоразли'чное хр\сту` принося'щи, дв~о,
мно'жество му'ч_еникъ, _е=катерi'но всеблаже'нная.

%<В%>ъ черто'зjьхъ нб\сныхъ ны'нjь вну'трь съ
дjь'вственныхъ ли^ки ликовству'ющи, му'ченическими
w=заря'ема луча'ми, _е=катерi'но всему'драя, разрjьши`
паде'нiй мои'хъ плени^цы, о_у=се'рднw моля'щи всjь'хъ
бл~годjь'теля: за _е=го'же кро'вь твою` и=злiя'ла _е=си`.

%<Бг~оро'диченъ:%>

%<Jа=%>ви'лася _е=си`, _w дв~о мт~и бж~iя! па'че
_е=стества` ро'ждши въ тjьлеси` благо'е сло'во, _е=го'же w\т
се'рдца своегw` _о=ц~ъ w\тры'гне, пре'жде всjь'хъ вjькw'въ,
jа='кw бл~гъ, _е=го'же ны'нjь и= тjьле'съ превы'шша
разумjьва'емъ, а='ще и= въ тjь'ло w=блече'ся.

%<И='нъ. I=рмо'съ:%>

%<О_у=%>страши'ся вся'къ слу'хъ неизрече'нна бж~iя
снизхожде'нiя, jа='кw вы'шнiй во'лею сни'де да'же и= до
пло'ти, w\т дв~и'ческагw чре'ва бы'въ чл~вjь'къ. тjь'мже
преч\стую бц\ду, вjь'рнiи, велича'емъ.

%<Г%>но'еве му'ченичестiи благово'нiе ны'нjь и=спуща'ютъ
бл~года'тiю, и= sлосмра^дныя на'шя стра^сти неизрече'ннымъ
сло'вомъ w\тгоня'ютъ, и= и=сточа'ютъ кw'сти врачева'нiй
во'ды, и= напая'ютъ ду'шы пою'щихъ тjь'хъ чудодjья^нiя.

%<Jа='%>кw вели'ка столпа` хр\сто'вы цр~кве, свяще'ннw
тя` почита'емъ, jа='кw стjь'ну непоколеби'мую: jа='кw гра'дъ
вои'стинну, му'чениче, неплjьня'емый: jа='кw во'ина крjь'пка
бг~а всецр~я`: jа='кw потреби'теля врагw'въ: jа='кw
свjьти'льника о_у='мнаго и= всемi'рнаго.

%<С%>оше'ственника а='гг~ла свjь'та, къ страда'нiю,
бг~ому'дре, получи'лъ _е=си`: тjь'мже терза'емь, и=
свjьща'ми поджига'емь, и= разсjька'емь лю'тjь, и= мече'мъ
посjька'емь, не о_у=страши'лся _е=си`, страстоте'рпче
хр\сто'въ до'блественнjьйше.

%<Д%>е'нь по'лнъ просвjьще'нiя, весе'лiя и= ра'дости
на'мъ возсiя` бж\ственная па'мять твоя`, тебе` чту'щымъ,
мч~ниче мерку'рiе, въ не'мже помина'й на'съ па'мять твою`
творя'щихъ, и= лю'тыхъ и=скуше'нiй и= бjь'дъ и= страсте'й
ны` и=зба'ви.

%<Бг~оро'диченъ:%>

%<П%>росвjьти`, две'ре свjь'та, w=слjь'пшую ду'шу мою`
стр\стьми`, и= лука'выми пw'мыслы w=мрачи'вшуюся, и=
бjь'дствующую, и= и=зба'ви мя` и=скуше'нiй, бjь'дъ и=
скорбе'й, да сла'влю тя` наде'жду вjь'рныхъ и=
о_у=твержде'нiе.

%<Свjьти'ленъ ст~ы'я. Подо'бенъ: Д%>х~омъ во ст~и'лищи:

%<В%>озжиля'ема мудрова'нiемъ, же'нъ, _w дв~о
_е=катерi'но, всечестна'я, страстоте'рпц_евъ сла'во,
фiлосо'фwвъ хи'трость w= бз~jь w=бличи'ла _е=си`, jа='кw
бу'йство су'щу и= ба'снь, всенепоро'чную и='стиннw мт~рь
бж~iю спомо'щницу стяжа'вши.

%<Сла'ва, и= ны'нjь, пра'здника. Подо'бенъ:
О_у=%>ченикw'мъ зря'щымъ:

%<А='%>гг~льстiи чи'ни, и= мч~ническiй ли'къ пра'зднуетъ
дне'сь съ на'ми, въ бж\ственнjьмъ введе'нiи бг~о_отрокови'цы
и= мт~ре гд\сни, w\т i=wакi'ма же и= а='нны, вку'пjь
тве'рдагw мерку'рiа, и= пресла'вныя _е=катерi'ны: и='хже
моли'твами w=брjьсти` на'мъ w=ставле'нiе мно'гихъ
согрjьше'нiй, мо'лимся.

%<На хвали'техъ стiхи^ры, на д~, гла'съ д~. По\д:
Д%>а'лъ _е=си` зна'менiе:

%<П%>а'мять всесвяще'нную, * _е=катерi'но всехва'льная,
* честна'гw твоегw` страда'нiя соверша'юще, * сла'вимъ во
гла'сjьхъ непреста'нныхъ, * дарова'вшаго терпjь'нiе тебjь`
тве'рдое, * и= побjьдоно'сну тя` показа'вшаго, * и= сло'во
тебjь` пода'вшаго, * о_у=страша'ющаго ри'торы, * i=и~са
чл~вjьколю'бца * и= сп~са и= гд\са.

%<М%>ч~нице самово'льная, * _е=катерi'но всесла'вная,
jа=ви'лася _е=си` * мучи'теля благомо'щнw w=бличи'вши, * и=
лю'тое неи'стовство многобо'жiя, * бг~озна'нiя сiя'нiемъ
низлага'ющи, * и= бж\ственною благода'тiю: * w\т_ону'дуже и=
jа='кw му'ченицу, * и= jа='кw дjь'ву непоро'чну,
хр\сто'съ вjьнча`, * сп~съ ду'шъ на'шихъ.

%<Б%>л~года'ть дх~а, * _е=катерi'но всесла'вная, *
w\тверзе'нiемъ о_у='стъ прiя'ла _е=си`: * w=чи'стивши тебе`
саму'ю житiе'мъ, * и= по'мысломъ терпjьли'внымъ, *
мучи'телей го'рдость попра'ла _е=си`: * и= добро'тjь
тjьле'сной, * душе'вную красоту` бг~ому'дреннjь предпочла`
_е=си`, * страда'льц_евъ о_у=добре'нiе.

%<Сла'ва, гла'съ в~. Вавv'лы мона'ха:%>

%<Ж%>итiе` невеще'ственно навы'кши, суди'ще безбо'жное
дости'гши ста'ла _е=си`, побjьдоно'сице _е=катерi'но
честна'я, цвjьтонося'щи бж~iю свjь'тлость, и= бж\ственною
мо'щiю w=дjья'на, повелjь'нiю мучи'телеву поруга'лася
_е=си`, и= ри'торwвъ о_у=толи'ла _е=си` лжи^выя рjь^чи,
многострада'льная.

%<И= ны'нjь, гла'съ s~. Се'ргiа а=гiополi'та:%>

%<Д%>не'сь собо'ри вjь'рныхъ соше'дшеся, духо'внjь да
торжеству'емъ, и= бг~о_отрокови'цу дв~у и= бц\ду, въ хра'мъ
гд\сень приводи'му, благоче'стнw восхва'лимъ,
пред\ъизбра'нную w\т всjь'хъ родw'въ, во _о=би'телище
всjь'хъ цр~я` хр\ста` и= бг~а: дjь^вы, свjьщы` нося'ще,
пред\ъиди'те, приснодв~ы чту'ще честно'е происхожде'нiе:
ма'т_ери, печа'ль всю` w\тложи'вше, ра'достнw
спослjь'дствуйте мт~ри бг~а быва'ющей, и= ра'дости мi'ра
хода'таицjь: вси` о_у='бw ра'достнw, _е='же ра'дуйся, со
а='гг~ломъ возопiе'мъ w=бра'дованнjьй, при'снw моля'щейся w=
душа'хъ на'шихъ.

%<На стiхо'внjь стiхи^ры, гла'съ в~. Подо'бенъ: Д%>о'ме
_е=vфра'fовъ.

%<С%>вjь'тъ тя` трисiя'нный * вже'гши, бц\де, * въ
хра'мjь сла'вы, * нб\сную ти` пи'щу посыла'етъ, * велича'я
тя`.

%<Стi'хъ: П%>риведу'тся цр~ю` дjь^вы въ слjь'дъ _е=я`,
и='скр_еннiя _е=я` приведу'тся тебjь`.

%<И=%>зъ ко'рене о_у='бw дв~дова * прозябла` _е=си`,
дв~о, * гаврiи'лъ тебjь` ра'дость принося`, * вопiя'ше: *
бг~а роди'ши, преч\стая.

%<Стi'хъ: П%>риведу'тся въ весе'лiи и= ра'дованiи,
введу'тся въ хра'мъ цр~е'въ.

%<Б%>ла'го же свяще'нному * и= бж\ственному сопряже'нiю
* i=wакi'ма и= а='нны, * и=зъ ни'хже ч\стая роди'ся, *
приведена` бы'сть ны'нjь творцу` своему`.

%<Сла'ва, и= ны'нjь, то'йже.%>

%<Д%>в_е'ри нб\сныя, * воспрiими'те дв~у марi'ю, *
неискусому'жную, * ч\стую бц\ду, * и=зъ нея'же человjь'кwмъ
и=збавле'нiе.

%<На лiтургi'и, блаж_е'нна пра'здника, пjь'снь з~-я и=
и~-я на д~: и= ст~ы'я пjь'снь s~-я. Прокi'менъ, гла'съ д~:
Д%>и'венъ бг~ъ во ст~ы'хъ свои'хъ, бг~ъ i=и~левъ. %<Стi'хъ:
В%>ъ цр~квахъ благослови'те бг~а, гд\са w\т и=стw'чникъ
i=и~левыхъ. %<А=п\слъ ко _е=фесе'_емъ, зача'ло сл~г.
А=ллилу'iа, гла'съ а~. В%>оззва'ша пра'веднiи, и= гд\сь
о_у=слы'ша и='хъ. %<_Е=v\глiе луки`, зача'ло р~s.
Прича'стенъ: Р%>а'дуйтеся, пра'веднiи, w= гд\сjь.

