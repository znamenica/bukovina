<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ к~з-й де'нь.%>

%<Ст~а'гw великомч~ника i=а'кwва пе'рсянина:%>

%<И= прп\дбнагw _о=тца` на'шегw палла'дiа:%>

%<На Г%>д\си, воззва'хъ, %<стiхи^ры мч~ника i=а'кwва, на
s~, гла'съ в~.%>

%<Подо'бенъ: _Е=%>гда` w\т дре'ва:

%<М%>i'ра кра^сная w=ста'вивъ, ро'да свjь'тлость,
бога'тство и= красоту`: все' же чу'вство w\тве'ргъ, и=
тjь'ломъ раздробля'емь, страсте'й подража'нiемъ, ра'дуяся
послjь'довалъ _е=си` хр\сту`, i=а'кwве: jа='кw о_у='бw
_о='бщникъ страда'ньми сла'вы бы'лъ _е=си` вои'стинну и=
цр\ствiя ны'нjь соприча'стникъ.

%<О_у='%>ды пожина'емь пло'ти, и= нестерпи^мыя болjь^зни
и= ра^ны терпя`, мч~ниче хр\сто'въ достосла'вне i=а'кwве, и=
мучи'телей суровство` попра'въ му'жественнw, побjь'ды
многоцjь'нный вjьне'цъ прiя'лъ _е=си`: и='мже ны'нjь
о_у=краша'емь, блаже'нне, бж\ственному вл\дки твоегw`
пр\сто'лу съ пострада'вшими съ тобо'ю предстои'ши.

%<И=%>мjь'я дерзнове'нiе ко хр\сту`, w= всjь'хъ вjь'рою
соверша'ющихъ честны'й тво'й пра'здникъ, му'чениче
приснопа'мятне, те'плjь предстои'ши, w\т бjь'дъ и=збавля'я,
и= страсте'й свобожда'я, вся'кагw w=бстоя'нiя лю'тыхъ
и=з\ъима'я, подава'я душа'мъ спасе'нiе бж\ственными твои'ми
моли'твами, jа='кw да свjь^тлыя твоя^ по'двиги просла'вимъ.

%<Сла'ва, гла'съ _е~:%>

%<О_у=%>диви'лъ _е=си`, _w i=а'кwве, въ му'кахъ всjь'хъ
долготерпjь'въ: пе'рстwмъ бо и= рука'мъ, и= мы'шцамъ
w\тсjь'ч_еннымъ твои^мъ бы'вшымъ, подо'бнjь и= нога'мъ и=
лы'стwмъ твои^мъ, да'же до бедру` претерпjь'лъ _е=си`:
про'чее моля'щуся тебjь`, и= честну'ю главу` твою`
w\тсjько'ша. му'чениче многострада'льне, w= на'съ не
преста'й хр\сту` моля'ся, поми'ловатися душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.
Подо'бенъ: Р%>а'дуйся:

%<А='%>гнца своего` а='гница и=ногда` зря'щи, къ
заколе'нiю тща'щася, о_у=се'рднw послjь'доваше, сiя^
вопiю'щи _е=му`: ка'мw и='деши, ча'до мое` сладча'йшее,
хр\сте`; чесw` ра'ди ско'рое тече'нiе сiе`,
долготерпjьли'ве, тече'ши нелjь'ностнw; i=и~се
возжелjь'ннjьйшiй безгрjь'шне, многоми'лостиве гд\си, да'ждь
ми` сло'во рабjь` твое'й: сн~е мо'й вселюбе'знjьйшiй, не
пре'зри, ще'дре, молчя`, тя` стра'ннw ро'ждшую, бж~е
всеще'дре, да'руяй мi'ру ве'лiю ми'лость.

%<На стiхо'внjь _о=ктw'иха. Сла'ва, му'ченика, гла'съ
и~. Геw'ргiа сv"ке'лла.%>

%<В%>jь'рнw соше'дшеся дне'сь любозри'тел_е, ви'дите
борьбу` стра'нную и= размjьне'нную i=а'кwва, су'щагw w\т
персi'ды, на'мъ w=блиста'вшагw jа='кw sвjьзду`, волхвw'мъ
jа='вльшуюся, и= ко и='стинному позна'нiю наста'вльшую: то'й
бо до'блественный, внегда` па'дати, ра'тователи w\тража'ше,
и= внегда` соста'вwмъ о_у=дw'въ рjь^занымъ бы'ти, му'чащыя
не'мощны творя'ше, вы'шнимъ про'мысломъ о_у=крjьпля'емь
вопiя`: а='ще и= о_у='ды моя^ чу'вств_енныя су'щыя
сjьче'те, но и='мамъ хр\ста` разу'мнw ми` вся^ быва'юща.
тjь'мже прови'дя бу'дущую жи'знь, предлежа'щiя ра'ди всjь'хъ
сме'рти, ко _о='ной тща'шеся прейти`: въ не'йже и=
водворя'яся, про'ситъ на'мъ w\т вjьнцеда'теля бг~а,
w=чище'нiе, просвjьще'нiе и= ве'лiю ми'лость, соверша'ющымъ
па'мять _е=гw`.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _W%> пресла'внагw чудесе`!

%<Ч%>то` зри'мое видjь'нiе, * _е='же мои'ма _о=чи'ма
ви'дится, _w вл\дко; * содержа'й всю` тва'рь, * на дре'во
воздви'женъ бы'въ, * и= о_у=мира'еши всjь'мъ дая'й жи'знь, *
бц\да пла'чущися глаго'лаше, * _е=гда` о_у=зрjь` на кр\стjь`
возноси'ма * и=зъ нея` неизрече'ннw возсiя'вшаго, * бг~а и=
чл~вjь'ка.

%<Тропа'рь му'ченика i=а'кwва, гла'съ д~:%>

%<М%>ч~никъ тво'й, гд\си, i=а'кwвъ, во страда'нiи
свое'мъ вjьне'цъ прiя'тъ нетлjь'нный w\т теб_е` бг~а
на'шегw: и=мjь'яй бо крjь'пость твою`, мучи'телей низложи`,
сокруши` и= де'мwнwвъ немощны^я де'рзwсти. тогw` моли'твами
спаси` ду'шы на'шя.

%<И=ли` се'й, гла'съ то'йже:%>

%<М%>уч_е'нiи странноужа'сными, и= до'блестiю терпjь'нiя
всjь'хъ преудиви'лъ _е=си`, многострада'льне: надъ ко'имждо
соста'вомъ о_у=деси` рjь'занiя, благода'рны мольбы^
преди'внjь и=зре'клъ _е=си` гд\су. тjь'мъ во страда'нiи
твое'мъ вjьне'цъ прiе'мъ, къ пр\сто'лу возше'лъ _е=си`
нб\снагw цр~я` хр\ста` бг~а, i=а'кwве: того` моли` спасти`
ду'шы на'шя.

%<Сла'ва, и= ны'нjь, бг~оро'диченъ, и=ли`
кр\стобг~оро'диченъ:%>



%<Слу'жба ст~а'гw палла'дiа пое'тся на повече'рiи.%>

%<Канw'нъ, _е=гw'же краегране'сiе:%>

%<Т%>вое` почита'ю, всебл~же'нне _о='ч~е, житiе`.
%<I=w'сифъ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и=
сло'во w\тры'гну цр~и'цjь мт~ри, и= jа=влю'ся свjь'тлw
торжеству'я, и= воспою` ра'дуяся тоя` чудеса`.

%<Б%>ж\ственными свjьтлостьми` w=заря'емь, прп\дбне,
_о='блакъ разжени` помышле'нiя моегw`, jа='кw да о_у=зрю`
твое` житiе` свjьтоно'сное, и= и=справле'нiе жи'тельства
твоегw`.

%<О_у='%>треневавъ къ бг~у, пра'вды сл~нцу, w\т
младе'нства, всебога'те, тмы` и=збjь'глъ _е=си` тjьле'сныхъ
страсте'й воздержа'нiемъ, и= да'ромъ чуде'съ w=богати'лся
_е=си`, прп\дбне.

%<О_у='%>мную чистоту` безстра'стiемъ стяжа'въ, дх~а
бы'лъ _е=си` вмjьсти'лище, досточу'дне палла'дiе
всебл~же'нне, _о=тц_е'въ о_у=краше'нiе, свjьти'льниче
всемi'рный.

%<Бг~оро'диченъ:%>

%<Т%>ы`, _е=ди'на бг~оневjь'сто, въ вы'шнихъ сjьдя'щаго
рука'ми носи'ла _е=си`, пло'ть бы'вшаго: ты' бо _е=си`
прiя'телище досто'йно всjь'хъ вjькw'въ вседержи'теля.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный
и=сто'чниче, ли'къ себjь` совоку'пльшыя, духо'внw
о_у=тверди`, въ бж\ственнjьй твое'й сла'вjь вjьнц_е'въ,
сла'вы сподо'би.

%<В%>сено'щное, _о='ч~е, моле'нiе, бо'дреннымъ принося`
по'мысломъ бг~у вседержи'телю, стра^сти плотскi^я о_у=спи'лъ
_е=си`: тjь'мже предста'тель неусы'пный всjь'хъ на'съ бы'лъ
_е=си`.

%<О_у=%>мертви'въ о_у='ды воздержа'нiемъ, w=живи'лъ
_е=си`, _о='ч~е, ду'шу бж\ственными возвращ_е'нiи,
добродjь'тельми вжиля'емь, вседjь'тельными си'лами,
_о=тц_е'въ _о='ч~е палла'дiе.

%<В%>куси'въ до'брагw бж~iя глаго'ла, и= ра'зума
бж\ственнагw прича'щся, молчали'во соверши'въ твое` житiе`,
прилjьпля'яся невозвра'тнw, преподо'бне, свjьтода'телю бг~у
на'шему.

%<Бг~оро'диченъ:%>

%<М%>и'лостивыми твои'ми, _о=трокови'це, ка'плями,
о_у='глiе о_у=гаси` страсте'й, марi'е неискусобра'чная, и=
о_у=гаше'нный возжзи` свjьти'льникъ се'рдца моегw`, златы'й
свjьти'льниче, всенепоро'чная.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы
воплоще'нiя теб_е` вы'шнягw, пр\оро'къ а=вваку'мъ
о_у=смотря'я, зовя'ше: сла'ва си'лjь твое'й, гд\си.

%<С%>и'лою же и= бл~года'тiю вседjь'тельною всjь'хъ
цр~я` бг~а на'шегw, лука'вствiя безпло'тныхъ вра^гъ w\тню'дъ
и=збjь'глъ _е=си`, _о='ч~е палла'дiе бг~одохнове'нне.

%<Д%>а возра'дуемся духо'внjь, па'мять соверша'юще
пра'зднственную, знаменоно'сца и= честна'гw _о=тца` на'шегw,
свяще'нными тогw` мольба'ми неудо'бныхъ и=збавля'еми.

%<Ц%>jьле'нiе приснотеку'щее твоя` ра'ка то'читъ, _w
палла'дiе сла'вне! приходя'щихъ w=чища'етъ скв_е'рны
плотскi^я вку'пjь и= душ_е'вныя, _о='ч~е _о=тц_е'въ
бг~опрiя'тне.

%<И=%>зба'ви ны`, прп\дбне, твои'ми моли'твами, всjь'хъ
собла^знъ sмiи'ныхъ сjьте'й, и= и=сцjьли` на'шя лю^тыя
неду'ги, ко вл\дцjь мольба'ми твои'ми.

%<Бг~оро'диченъ:%>

%<Jа=%>ви'ся бг~овмjьсти'мая вои'стинну цр~ковь всjь'хъ
цр~я`, пренепоро'чная бг~ороди'тельнице. тjь'мже
благоче'стнw гаврiи'лово, _е='же ра'дуйся, вjь'рнiи
несумнjь'ннw прино'симъ.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь
твое'й: ты' бо, неискусобра'чная дв~о, и=мjь'ла
_е=си` во о_у=тро'бjь надъ всjь'ми бг~а, и= родила` _е=си`
безлjь'тнаго сн~а, всjь^мъ воспjьва'ющымъ тя` ми'ръ
подава'ющая.

%<С%>тра^сти пренебре'глъ _е=си` плотскi^я,
бг~обл~же'нне, премно'гимъ воздержа'нiемъ. тjь'мъ тебjь`
бл~года'ть бж\ственная дарова'ся, стра^сти и=сцjьля'ти
вjь'рныхъ, _о='ч~е, приходя'щихъ ти`, _w палла'дiе
пресла'вне!

%<С%>вя'то твое` житiе`, всебл~же'нне, соверши'въ,
тjь'мже и= ко ст~ы^мъ причта'лся _е=си`, w\т вjь'ка бг~у
рабо'тавшымъ, всjь'хъ w=свяща'еши ду'шы, хва'лящихъ твоя^
честна^я чудодjья^нiя.

%<Б%>л~же'нъ бы'лъ _е=си` и='стиннw, достосла'вне: ты'
бо въ пу'ть w=правда'нiй всеви'дца бг~а ходи'лъ _е=си`,
неsло'бивъ и= кро'токъ бы'въ, и= восхожд_е'нiи до'брыми
о_у=краша'емь.

%<Бг~оро'диченъ:%>

%<Д%>але'че человjь'чество бг~а, дв~о, бы'сть, тебjь' же
заче'ншей сп~са несказа'ннw, бг~ора'дованная, па'ки въ ра'й
вхо'дитъ, вjь'рою о_у=блажа'я тя`, всепjь'тая.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще
пра'зднество, бг~ому'дрiи, бг~ома'тере, прiиди'те, рука'ми
воспле'щимъ, w\т нея` ро'ждшагося бг~а сла'вимъ.

%<Ч%>и'сто житiе` воспрiе'мъ воздержа'нiя, jа='кw
безпло'тенъ, и=спра'вилъ _е=си` стоя'нiе всено'щное,
моли'тву, му'дре, неwску'дну, вjь'ру и='стинную, бж\ственное
смире'нiе.

%<Д%>о'брыхъ видjь^нiи о_у=краша'емь, jа='кw а='гг~лъ
ви'дjьнъ бы'лъ _е=си`, въ пло'ти жи'тельствуя, и= преше'дъ
всели'лся _е=си` со а='гг~лы, _о='ч~е бг~облаже'нне
палла'дiе.

%<А='%>гг~лы и=мjь'я спомо'щники, де'мwнская w\трази'лъ
_е=си` мечта^нiя, и= вся^ лука^вствiя, и= безъ преткнове'нiя
проше'лъ _е=си`, _w бг~облаже'нне! стезю` къ жи'зни
вводя'щую.

%<Бг~оро'диченъ:%>

%<Г%>лаго'лы, _о=трокови'це всенепоро'чная, бж\ственнагw
гаврiи'ла jа='кw о_у=слы'шала _е=си`, сло'во зачала` _е=си`
въ безсjь'меннjьмъ чре'вjь твое'мъ, и= па'че сло'ва сего`
родила` _е=си`.

%<Гд\си, поми'луй, три'жды.%>

%<Сла'ва, и= ны'нjь, сjьда'ленъ, гла'съ а~. Подо'бенъ:
К%>а'мени запеча'тану:

%<М%>она'шествовавъ бг~оуго'днw, бг~оно'сне _о='ч~е
на'шъ, моли'твою и= посто'мъ бг~а взыска'лъ _е=си`, и= бы'лъ
_е=си` прiя'телище чи'сто дх~а, блиста'я вjь^рнымъ
добродjь'т_ельныя зари^, и='миже просвjьща'еши вся^ чту'щыя
тя`. сла'ва просла'вльшему тя` хр\сту`, сла'ва
о_у=крjь'пльшему тя`, сла'ва дjь'йствующему тобо'ю всjь^мъ
и=сцjьле'нiе.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw,
но _о='гненное преще'нiе му'жески попра'вше, ра'довахуся
пою'ще: препjь'тый _о=ц~_е'въ гд\сь и= бг~ъ, благослове'нъ
_е=си`.

%<П%>ресла'вными о_у=каза^нiи, всебога'те, чуде'съ,
всjь'хъ ду'шы притека'ющихъ къ тебjь` просвjьща'еши
бл~года'тiю вседержи'телевою, просвjьти'вшагw твою` ду'шу,
и= показа'вшагw ю=` со'лнца свjьтлjь'йшую.

%<В%>озлюби'въ соверше'ннjьйше гд\са о_у=ма` пра'востiю,
и= w\т негw`, всему'дре, соверше'ннjь возлюби'ся: бл~года'ть
прiя'лъ _е=си` лука^выя w\тгоня'ти ду'хи, и= и=сцjьля'ти
вся^ неду'ги.

%<С%>ле'зъ твои'хъ теч_е'нiя прiи'мъ всеви'децъ бг~ъ,
о_у=тjьше'нiя а='гг~льскагw прича'стна тя` содjь'ла, _е='же
получи'ша бг~у служи'вшiи пра'востiю се'рдца.

%<Бг~оро'диченъ:%>

%<М%>и'лостиваго ро'ждши гд\са, _е=ди'на
бг~облагода'тная, десни'цею _е=гw`, ч\стая, поми'ловати мо'й
о_у='мъ моли'ся, всегда` лю'тjь совраша'емый жите'йскими
печа'льми.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство`
бг~оро'дичо спасло` _е='сть: тогда` о_у='бw
w=бразу'емое, ны'нjь же дjь'йствуемое, вселе'нную всю`
воздвиза'етъ пjь'ти тебjь`: гд\са по'йте дjьла`, и=
превозноси'те _е=го` во вся^ вjь'ки.

%<С%>и'лою бж\ственною w=полч_е'нiя де'мwнская па^губная
потреби'лъ _е=си`: бл~года'ть же прiя'лъ _е=си` о_у=ста'вити
не'мwщи, и= w\тгони'ти ду'хи нечи^стыя, вопiя`: гд\са по'йте
дjьла`, и= превозноси'те _е=го` во вся^ вjь'ки.

%<П%>ожи'въ, всеблаже'нне, бг~оуго'днw, пра'в_еднымъ
jа='вjь до'лжнымъ сно'мъ ны'нjь о_у=сну'лъ _е=си`, и= къ
неконча'емому приве'лся _е=си` наслажде'нiю, прп\дбне,
вопiя`: гд\са по'йте дjьла`, и= превозноси'те _е=го` во вся^
вjь'ки.

%<Ц%>jьльбы^ и=сточа'етъ пресла'внw ра'ка твоя`,
_о='ч~е, прири'щущымъ, о_у=ставля'ющи неду'ги, стра^сти же
и=зсуша'ющи: _е='йже покланя'ющеся, пое'мъ житiе` твое`,
болjь^зни и= бж~е'ств_енныя по'двиги, палла'дiе бл~же'нне,
свjьти'льниче мона'шествующихъ.

%<Бг~оро'диченъ:%>

%<В%>о'дъ мя` и=спо'лни, дв~о, бж\ственныхъ, jа='же
и=сто'чникъ ро'ждшая, и=зба'ви мя` зно'я грjьхо'внагw, и= къ
жи'зни путево'дстви, две'ре бж\ственныя жи'зни, вопiю'ща:
гд\са по'йте дjьла`, и= превозноси'те _е=го` во вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ
просвjьща'емь, да торжеству'етъ же безпло'тныхъ о_у=мw'въ
_е=стество`, почита'ющее свяще'нное торжество` бг~ома'тере,
и= да вопiе'тъ: ра'дуйся, всеблаже'нная бц\де, ч\стая
приснодв~о.

%<В%>озмо'гъ бж~iею си'лою и= бл~года'тiю, _о='ч~е,
побjьди'ти sмi'я хва'лящася безу'мiемъ, и= па'губную главу`
_е=гw` сокруши'ти, и= попра'въ нога'ми твои'ми. тjь'мже
соше'дшеся, о_у=ми'льною душе'ю тебе` о_у=блажа'емъ.

%<Jа=%>ви'лся _е=си` нб~о высото'ю жи'тельства твоегw`,
чудесы`. о_у=добря'емь, всебога'те, jа='кw бж\ственными
sвjьзда'ми, и= просвjьща'еши ду'шы благоче'стнw
всегда` приходя'щихъ тебjь`, и= чту'щихъ вjь'рою по'двиги
твоя^, бг~оно'сне, свjьти'ло свjьтлjь'йшее.

%<О_у=%>ста'вилъ _е=си` страсте'й теч_е'нiя, прп\дбне,
ту'чами сле'зъ твои'хъ, струи^ притека'ющымъ чуде'съ
то'чиши, бг~облаже'нне: w\трjьва'еши зно'й страсте'й
всегда`, палла'дiе сла'вне, цр~кве честно'е о_у=добре'нiе.

%<П%>роцвjь'лъ _е=си` jа='вjь jа='кw ши'покъ
благово'нный въ цр~кви хр\сто'вjь, и= w=благоуха'лъ _е=си`
чуде'сными воня'ми мi'ра концы`. тjь'мже бж\ственную твою`
па'мять торжеству'емъ, въ не'йже всjь^мъ и=спроси`
w=ставле'нiе, бг~оно'сне, мно'гихъ согрjьше'нiй.

%<Бг~оро'диченъ:%>

%<С%>вjь'тъ и='же и=зъ свjь'та, возсiя` и=зъ чре'ва
твоегw`, мт~и приснодв~о, и= пре'лести тму` w\тгна`, и=
земны^я концы` вся^ просвjьти`. тjь'мже вjь'рою, ра'дуйся,
зове'мъ тебjь`, бц\де, прп\дбныхъ похвало`.

%<Стiхи^ры, гла'съ а~. Подо'бенъ: В%>сехва'льнiи
му'ч_еницы:

%<Припjь'въ: П%>рп\дбне _о='ч~е палла'дiе, моли` бг~а w=
на'съ.

%<О_у='%>мъ тво'й просвjьща'емь свjь'томъ, *
всебл~же'нне палла'дiе, трисо'лнечнагw бж\ства` * хра'мъ
бы'лъ _е=си` чи'стый, * бж\ств_енныя ст~а'гw дх~а зари^
разу'мнw прiе'мля. * тjь'мже моли'ся, * дарова'ти душа'мъ
на'шымъ * ми'ръ и= ве'лiю ми'лость.

%<А='%>гг~лы споспjь'шники и=мjь'я, му'дре, *
о_у=крjьпля'ющыя тя`, * де'мwнская мечта^нiя, * и= лука^вая
дjья^нiя w\трази'лъ _е=си`, _о='ч~е, * и= пу'ть проше'лъ
_е=си`, * вводя'щiй къ бж\ственному поко'ю. * тjь'мже
моли'ся, * дарова'ти душа'мъ на'шымъ * ми'ръ и= ве'лiю
ми'лость.

%<Сла'ва:%>

%<Д%>уше'вною чистото'ю, му'дре, * бг~оно'сне сла'вне, *
чи'стому о_у=подо'бився бг~у * зижди'телю твоему`, * же'ртва
жива` тому` прине'слся _е=си`, * jа='кw храни'тель тогw`
повелjь'нiй. * тjь'мже моли'ся, * дарова'ти душа'мъ
на'шымъ * ми'ръ и= ве'лiю ми'лость.

%<И= ны'нjь, бг~оро'диченъ:%>

%<П%>реч\стый хра'мъ бж~iй, * нб~съ ши'ршiй * и=
херувi^мъ ст~jь'йшiй, бг~облагода'тная всест~а'я
_о=трокови'це, * о_у='мъ мо'й w=благодати`, * и= просвjьти`
серд_е'чныя _о='ч~и, * подаю'щи ми` благопрiя'тнымъ твои'мъ
хода'тайствомъ * прегрjьше'нiй всjь'хъ w\тпуще'нiе.

%<Кр\стобг~оро'диченъ. Подо'бенъ: то'йже:%>

%<Д%>в~а нескве'рная дре'вле, * на дре'вjь зря'щи бг~а,
* _е=го'же и=зъ безсjь'менна чре'ва роди`, * не терпя'щи
о_у=тро'бнагw о_у=язвле'нiя, * терза'ющися глаго'лаше: *
ма'нiемъ содержа'й всю` тва'рь, * ка'кw, jа='кw
w=су'жденникъ, на кр\стjь` распя'лся _е=си`, * хотя'й
спасти` все` человjь'чество;



%<На о_у='трени _о='ба канw'на _о=ктw'иха, безъ
му'ченичнwвъ:%>

%<И= ст~а'гw на s~, _е=гw'же краегране'сiе:%>

%<П%>е'рсiна i=а'кwва пjь'сньми му'ченика пою`.
%<Творе'нiе i=w'сифово.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у,
раздjь'льшему мо'ре, и= наста'вльшему лю'ди, jа=`же и=зведе`
и=зъ рабо'ты _е=гv'петскiя, jа='кw просла'вися.

%<Х%>р\сто'ву престо'лу ны'нjь предстоя` вjьнцено'сецъ,
сла'вне му'чениче i=а'кwве, свjьтоно'сную мнjь` зарю` и=
благода'ть съ нб~се` да'ждь моли'твами твои'ми.

%<Jа='%>коже о_у='тро на'мъ возсiя'лъ _е=си`
многосвjь'тлое, w\т восто'ка и=сходя`, и= просвjьти'лъ
_е=си` хр\сто'ву цр~ковь свjь'тлостiю страда'нiй, мч~ниче
i=а'кwве.

%<Ю='%>ношеское сопротивле'нiе показа'въ, jа='кw
побjьди'тель, сподо'бился _е=си` по'чести, и= соверше'ннагw
натрижне'нiя, и= сла'вы вjь'чныя, му'чениче i=а'кwве.

%<Бг~оро'диченъ:%>

%<П%>р\оро'ч_ескiя тя` трубы^ провозвjьсти'ша, _е='же w=
тебjь` та'инство проповjь'дающе, бц\де дв~о, и=здале'ча
зря'ще твоя^ чудеса`.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ
о_у=мерщве'й грjь'хъ, и= стра'хъ тво'й всади` въ сердца`
на'съ пою'щихъ тя`.

%<Б%>ы'лъ _е=си` jа='кw и=збра'нна хр\сто'ва лоза`,
серпо'мъ муче'нiй w=чища'ема, и= мно'гъ пло'дъ нося'щая, въ
точи'лjьхъ сп~совыхъ приноси'мый.

%<Т%>еку'щихъ тлjь'нное и= о_у=доборазрjь'шное
презрjь'лъ _е=си` смы'сленнw, вjьнцено'сче: jа='кw
_о=строу'мный же пред\ъизбра'лъ _е=си` приснопребыва'ющихъ
незы'бленное.

%<В%>jьнцы` тебjь` свjь'тлы, раздробля'емое тjь'ло
суровство'мъ мучи'телей и=схода'тайствова, i=а'кwве, и=
пи'щи ра'йскiя наслажде'нiе.

%<Бг~оро'диченъ:%>

%<П%>оми'ловано бы'сть jа='вjь рж\ство'мъ твои'мъ
бж\ственнымъ, дв~о, человjь'чество, соедини'вшееся по
v=поста'си вл\дцjь всjь'хъ, бг~оневjь'сто.

%<Сjьда'ленъ, гла'съ и~. Подо'бенъ: П%>рему'дрости:

%<И=%>зъ персi'ды sвjьзду` новоявле'нную, хр\сто'съ
возсiя` земны^мъ бж\ственнаго i=а'кwва, и= приснопа'мятнаго
му'ченика: тогw` ра'ди пре'лести мра'къ w\тгна`, и=
вjь^рнымъ бл~года'ть дх~а возсiя`. тjь'мже па'мять _е=гw`
соверша'юще вjь'рнw пра'зднуимъ, и= возопiи'мъ глаго'люще:
страстоте'рпче многострада'льне, моли` хр\ста` бг~а,
грjьхw'въ w=ставле'нiе дарова'ти пра'зднующымъ любо'вiю
святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ ти'ну впа'дъ грjьхw'въ, и= нjь'сть мнjь`
постоя'нiя, лю'тjь потопи' мя бу'ря прегрjьше'нiй: но jа='кw
ро'ждши сло'во, _е=ди'наго человjьколю'бца, на мя` раба`
твоего` при'зри, и= и=зба'ви мя` вся'кагw грjьха`,
и= страсте'й душетлjь'нныхъ, и= вся'кагw w=sлобле'нiя
лука'вагw о_у=бi'йцы, бц\де неискусому'жная: моли` хр\ста`
бг~а грjьхw'въ w=ставле'нiе да'ти ми`, тебе' бо наде'жду
и='мамъ ра'бъ тво'й.

%<Кр\стобг~оро'диченъ:%>

%<Д%>в~а и= мт~и и=зба'вителя, кр\сту` предстоя'щи,
болjь'зненнw со слеза'ми рыда'ющи, мт~рски вопiя'ше: что`
стра'нное сiе`, и= пресла'вное, сн~е; и=сточа'яй всjь^мъ
человjь'кwмъ безстра'стiе, посредjь` w=сужд_е'ною на
кр\стjь` распя'лся _е=си`, въ р_е'бра пробода'емь, и=
же'лчiю напая'емь, w\т ру'къ, jа=`же созда'лъ _е=си`; но
воста'ни, и= да'руй прегрjьше'нiй w=ставле'нiе вjь'рою
пою'щымъ бж\ств_енная твоя^ страда^нiя.

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и=
просла'вихъ тя`, _е=ди'не чл~вjьколю'бче.

%<В%>жиля'емь, сла'вне, w\т бг~а да'ннымъ тебjь`
все_ору'жiемъ, _о=гнеслужи'телей ле'сть всю` попали'лъ
_е=си`.

%<W=%>чище'нiе на'мъ и=спроси`, честну'ю твою` па'мять
соверша'ющымъ, дерзнове'нiе и=мjь'я, му'чениче i=а'кwве.

%<Т%>еку'щыя кро'ве то'ки w\т твои'хъ о_у=де'съ,
треблаже'нне, пре'лести пла'мень ве'сь погаси'ша.

%<Бг~оро'диченъ:%>

%<О_у=%>пра'ви моя^ помышл_е'нiя, преч\стая, къ
благоти'хому приста'нищу твоегw` безстра'стiя и= чистоты`.

%<Пjь'снь _е~. I=рмо'съ:%>

%<С%>вjь'та пода'телю, и= вjькw'въ тво'рче, гд\си, во
свjь'тjь твои'хъ повелjь'нiй наста'ви на'съ: ра'звjь бо
теб_е`, и=но'гw бо'га не зна'емъ.

%<Jа='%>коже нjь'кая земля` блага'я, и= добропло'дная
и='стиннw бы'лъ _е=си`, ра'ломъ го'рькихъ му'къ
раздробля'емь, му'дре, многокла'сное зижди'телю принося`
земледjь'ланiе.

%<С%>трjь'лы, всеизя'щне, разжж_е'ныя вра^жiя
о_у=гаси'лъ _е=си` кро'вiю w\тсjь'ченыхъ твои'хъ
о_у=де'съ тjьле'сныхъ, треблаже'нне: наде'ждею бо jа=ви'лся
_е=си` и= вjь'рою w=гражда'емь.

%<В%>сепло'дно jа='кw _о=вча` хр\сту`, прему'дре,
твои^мъ о_у=дес_е'мъ рjь'ж_емымъ лю'тjь, побjь'дную пjь'снь
и= досто'йную хвалу` на кi'йждо приноси'лъ _е=си`.

%<Д%>ае'ши w=чище'нiе душе'вныхъ мои'хъ скве'рнъ,
сла'вне му'чениче хр\сто'въ, твоя^ болjь^зни, и=збавле'нiе
подава'я крове'й твоя^ то'ки, всехва'льне.

%<Бг~оро'диченъ:%>

%<И='%>стинствующiй честно'му и= стра'шному рж\ству`
твоему` гла'съ се'рдцемъ и= я=зы'комъ принося'ще jа='снw,
тя` ны'нjь бц\ду ч\стую и=мену'емъ.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную
милосе'рдiя твоегw` призыва'ю бе'здну: w\т тли`, бж~е, мя`
возведи`.

%<П%>оуче'нiе смы'сленнw прiе'мъ бли'жнихъ твои'хъ,
ра'дуяся о_у=стреми'лся _е=си` къ подвигw'мъ, сла'вне, и=
вjьнцы` побjь'ды прiя'лъ _е=си`.

%<Jа='%>коже въ чужде'мъ тjьлеси` стражда`, терпjь'лъ
_е=си`, му'чениче i=а'кwве, и= на о_у='ды раздробля'емь,
вл\дцjь пjь'снь возсыла'лъ _е=си`.

%<С%>пасе'нiя въ ри'зу jа='вственнw, и= весе'лiя
_о=де'жду, кро'вiю твое'ю w=багри'вшуюся, прему'дре,
побjьдоно'сецъ jа='кw му'ченикъ w=бле'клся _е=си`.

%<М%>уче'нiя преплы'тiе соверши'въ, тjь'мже
священнопобjь'дный вjьне'цъ прiя'лъ _е=си`: и= ны'нjь съ
мч~ническими чи'нми сликовству'еши досто'йнw, i=а'кwве
сла'вне.

%<Бг~оро'диченъ:%>

%<Н%>еискусому'жнw, дв~о, родила` _е=си`, и= вjь'чнуеши
дв~а, jа=вля'ющи и='стиннагw бж\ства`, сн~а и= бг~а твоегw`
зна'м_енiя.

%<Конда'къ, гла'съ в~. Подо'бенъ: В%>ы'шнихъ и=щя`:

%<О_у=%>вjь'рився до'брою сопру'жницею,
терпjьливоду'шне, и= стра'шнагw суди'ща
о_у=боя'вся, пе'рсское повелjь'нiе и= стра'хъ, i=а'кwве,
поплева'лъ _е=си`, и= jа=ви'лся _е=си` му'ченикъ честны'й,
тjь'ломъ jа='кw розга` рjь'жемь.

%<I='косъ:%>

%<W\т%> души` возстене'мъ вси`, сле'зы пролива'юще,
зря'ще му'ченика го'рькw раздробля'ема, подо'бнw псw'мъ
рыка'ющымъ, соше'дшеся о_у='ды растерза'ютъ чу'днагw и=
до'блягw въ свидjь'телехъ му'ченика, что` о_у='бw _е='сть,
да приреку`; а='ще хо'щете, ма'лw пожди'те, и= реку` вся^ со
тща'нiемъ: ка'кw во _е=ди'нъ де'нь бы'сть сме'рть, тjь'ломъ
i=а'кwвъ jа='кw розга` рjь'жемь.

%<Пjь'снь з~. I=рмо'съ:%>

%<_О='%>бразу злато'му, на по'лjь деи'рjь служи'му,
трiе` твои` _о='троцы небрего'ша безбо'жнагw велjь'нiя,
посредjь' же _о=гня` вве'ржени, w=роша'еми поя'ху:
бл~гослове'нъ _е=си`, бж~е _о=т_е'цъ на'шихъ.

%<К%>рjь'постiю о_у='мною, терпjь'нiемъ же душе'внымъ,
раздробля'ему, му'чениче, твоему` тjь'лу, непрело'женъ и=
непрекло'ненъ бы'лъ _е=си` вjь'рою о_у=крjьпля'емь
бж\ственною, и= зовы'й, i=а'кwве: бл~гослове'нъ _е=си`,
гд\си бж~е _о=т_е'цъ на'шихъ.

%<И=%>спра'вивъ твоя^ помышл_е'нiя къ смотре'нiю
вы'шнягw зва'нiя, и= му'ками w=блива'емь не потопи'лся
_е=си`: но терпя` о_у=до'бнw jа='звы беззако'нныхъ, и=
разсjька'емь, пjь'лъ _е=си`: бл~гослове'нъ _е=си`, гд\си
бж~е _о=т_е'цъ на'шихъ.

%<Б%>л~же'нъ _е=си`, и= добро` тебjь` _е='сть ны'нjь,
блаже'ннjьйше, побjьди'вшу ти` неукроти'мое лука'вагw
свирjь'пство и= мучи'телеву jа='рость, о_у=се'рднw зову'щу
ти`: бл~гослове'нъ _е=си`, гд\си бж~е _о=т_е'цъ на'шихъ.

%<Бг~оро'диченъ:%>

%<Н%>езаходи'магw свjь'та, и= свjьщи` бж\ственнагw
сiя'нiя, jа=ви'лася _е=си` свjь'щникъ златосiя'ющь, и= мi'ръ
ве'сь w=заря'ющь заре'ю честна'гw дjь'вства, и= пою'щыя
спаса'еши: бл~гослове'нная, jа='же бг~а пло'тiю ро'ждшая.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ
снизше'дшаго и= пла'мень въ ро'су прело'жшаго бг~а, по'йте
дjьла`, jа='кw гд\са, и= превозноси'те во вся^ вjь'ки.

%<С%>и'лою бж~iею о_у=крjьпи'вся, лука'выхъ собw'рища и=
w=полч_е'нiя разогна'лъ _е=си`, блаже'нне, и= держа'внw
w\тгна'въ, побjь'ды вjьне'цъ прiя'лъ _е=си`, зовы'й:
благослови'те вся^ дjьла` гд\сня, гд\са, по'йте и=
превозноси'те _е=го` во вjь'ки.

%<W\т%>я^тiя о_у=де'съ, jа='кw прилож_е'нiя благи'хъ,
му'чениче, зрjь'лъ _е=си`, не ны^нjьшнiя ви'дя бwлjь'зни, но
бу'дущее смотря'я му'ченикwвъ кра'сное вjьнча'нiе, w\т
пра'веднагw судiи` о_у=гото'ванное.

%<Т%>ерпjь'нiе преесте'ственное стяжа'въ тве'рдw,
jа='коже сто'лпъ пре'былъ _е=си`, блаже'нне, вра^жiя
стремл_е'нiя безстра'шнw и= стрjь'лы прiе'мля, зовы'й:
благослови'те хр\ста` во вjь'ки.

%<О_у=%>стремле'нiемъ мно'гимъ тебjь` приложи'вся
началоsло'бный вра'гъ и= душетлjь'нный, и= мучи'тели
подви'гнувъ низложи'ти души` твоея` крjь'пость, и= не
возмо'же, сла'вне: во все_ору'жiе бо хр\сто'во w=дjь'ялъ
_е=си` себе`.

%<Бг~оро'диченъ:%>

%<Б%>езсме'ртiя проза'рный вjь'мы тя` и=сто'чникъ,
бц\де, jа='кw ро'ждшую сло'во безсме'ртнаго _о=ц~а`, вся^
сме'рти и=зба'вльшаго, превознося'щыя _е=го` во вjь'ки.

%<Пjь'снь f~. I=рмо'съ:%>

%<W\т%> бг~а бг~а сло'ва, неизрече'нною му'дростiю
прише'дшаго w=бнови'ти а=да'ма, jа='дiю въ тлjь'нiе па'дшаго
лю'тjь, w\т ст~ы'я дв~ы неизрече'ннw воплоти'вшагося на'съ
ра'ди, вjь'рнiи, _е=диному'дреннw пjь'сньми велича'емъ.

%<С%>ъ му'ч_еники jа='кw мч~никъ сликовству'я,
треблаже'нне, и= пр\сто'лу предстоя` хр\сто'ву, соверша'ющыя
па'мять твою`, и= тво'й свjьтоно'сный съ весе'лiемъ дне'сь
чту'щыя пра'здникъ лю'тыхъ бjь'дъ твои'ми моли'твами
и=зба'ви.

%<И=%>дjь'же му'ченикwвъ собо'ри, и=дjь'же всjь'хъ
ст~ы'хъ ст~о'е о_у=поко'ися мно'жество, и=дjь'же пра'ведныхъ
ду'си, и=дjь'же цр~ковь перворожде'нныхъ, ны'нjь на
нб~сjь'хъ всели'лся _е=си` вои'стинну jа='кw мч~никъ, _w
i=а'кwве!

%<С%>вjьщено'сецъ предста'лъ _е=си` сп~су всjь'хъ, за
него'же тjь'ла твоегw` о_у=де'съ w\тсjьче'нiе претерпjь'лъ
_е=си`, и= _о=гня` и= ра^нъ и=скуше'нiя неради'лъ _е=си`
крjь'пкw: тjь'мже тя` вси` вjь'рою и= любо'вiю
о_у=блажа'емъ, i=а'кwве.

%<И=%>спещре'нною баграни'цею, кровьми` твои'ми
w=червленjь'вшеюся ны'нjь w=дjь'янъ, со хр\сто'мъ
ца'рствуеши, i=а'кwве: страстьми' бо безстра'стiя w=брjь'лъ
_е=си` и=сто'чникъ, _е=гw'же наслажда'тися вjь'чнw,
всебл~же'нне, сподо'бился _е=си`.

%<Бг~оро'диченъ:%>

%<Jа='%>кw бг~а заче'ншую, и= бж~iю мт~рь бы'вшую
и='стиннw ч\стую, тя` бц\ду сла'вимъ, веще'й _е=стеству`,
зва'нiе прили'чествующе jа='снw, и= подо'бнw бж\ственный
тебjь` гла'съ принося'ще.

%<Свjьти'ленъ. Подо'бенъ: Д%>х~омъ во ст~и'лищи:

%<Jа='%>кw ло'зу w=брjь'заему мно'гими му'ками,
просла'ви гд\си, jа='кw вiногра'дъ честны'й, вiно`
и=сточа'ющь, w\т и=стw'чникъ крове'й твои'хъ, i=а'кwве
страстоте'рпче, и= покрови'телю любо'вiю всесвяще'нную твою`
па'мять досто'йнw творя'щихъ.

%<Бг~оро'диченъ:%>

%<Н%>jь'сть w\тню'дъ во мнjь` спасе'нiя, дв~о, jа='кw
sлjь` впадо'хъ во глубину` грjьхо'вную, и= w=жида'ю
преще'нiя, и= стра'шнагw муче'нiя, и= кw'злищь ча'сти,
о_у=ще'дри мя` пре'жде суда`, jа='кw су'щи те'плое
заступле'нiе, бц\де.

%<На стiхо'внjь _о=ктw'иха. Сла'ва, ст~а'гw, гла'съ в~.
Студi'тово:%>

%<Т%>ерпя` въ страда'нiихъ, му'чениче i=а'кwве, тjь'ло
твое` преда'лъ _е=си` за хр\ста` бг~а, и= раздробля'емь
ру'цjь и= ст_е'гна, и= мы^шцы и= лы^ста и= пе'рсты, и=
коне'чное главу` твою`, возлетjь'лъ _е=си` на
нб~са`, сца'рствуя цр~ю` всjь'хъ. тjь'мже, страда'льц_емъ
держа'внjьйше, не w=скудjьва'й моля'ся спасти'ся душа'мъ
на'шымъ w\т вся'кагw вре'да чужда'гw.

%<И= ны'нjь, бг~оро'диченъ и=ли` кр\стобг~оро'диченъ.
По\д: _Е=%>гда` w\т дре'ва:

%<_Е=%>гда` нескве'рная а='гница ви'дjь своего`
а='гница, на заколе'нiе jа='кw чл~вjь'ка во'лею влеко'ма,
пла'чущи гл~го'лаше: безча'дствовати мя` ны'нjь тщи'шися,
хр\сте`, ро'ждшую тя`. что` сiе` сотвори'лъ _е=си`,
и=зба'вителю вся'ческихъ; _о=ба'че воспjьва'ю и= сла'влю
твою`, ю='же па'че о_у=ма` и= сло'ва, кра'йнюю бл~гость,
чл~вjьколю'бче.

%<На лiтургi'и прокi'менъ, гла'съ д~: С%>т~ы^мъ, и=`же
су'ть на земли` _е=гw`, о_у=диви` гд\сь вся^ хотjь^нiя своя^
въ ни'хъ. %<А=п\слъ ко _е=фесе'_емъ, зача'ло сл~г.
А=ллилу'iа. М%>нw'ги скw'рби пра'в_еднымъ: %<_Е=v\глiе
i=wа'нна зача'ло н~. Прича'стенъ: В%>ъ па'мять вjь'чную:

