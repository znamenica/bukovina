<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 85)

%<Мjь'сяца тогw'же въ s~-й де'нь.%>

%<И='же во ст~ы'хъ _о=ц~а` на'шегw па'vла, 
а=рхiепi'скопа кwнстантi'ня гра'да, и=сповjь'дника:%>

%<И= прп\дбнагw и= бг~оно'снагw _о=ц~а` на'шегw 
и=гу'мена варлаа'ма ху'тынскагw, новгоро'дскагw 
чудотво'рца.%>

%<Слу'жба _е=гw` пи'сана по се'й слу'жбjь.%>

%<На Г%>д\си, воззва'хъ, %<стiхи^ры на s~, гла'съ д~. 
По\д: Д%>а'лъ _е=си` зна'менiе:

%<П%>а'vелъ бг~оглаго'ливый * тя` подо'бника 
рукополага'етъ тезоиме'ннw зове'ма, * и= нра'вы 
о_у=краша'ема тогw`, всебл~же'нне, * и= бг~оче'стiемъ, и= 
му'жествомъ души`, * и= терпjь'нiемъ w=бстоя'нiй, * и= 
ре'вностiю распала'ема, * правосла'вiя побо'рниче: * 
_е=му'же и= ны'нjь спрославля'ешися * въ нб\сныхъ 
_о=би'телехъ.

%<А='%>рiа безбо'жнаго * и= sлочести'ваго македо'нiа, * 
тве'рдыми догма'тwвъ твои'хъ жи'лами о_у=дави'лъ _е=си`: * 
пра'вымъ же сло'вомъ о_у=че'нiя * правосла'вныхъ 
мно'ж_ества, * священномч~ниче _о='ч~е, о_у=тверди'лъ 
_е=си`. * тjь'мъ твое` пресвjь'тлое и=сповjь'данiе прiе'мъ, 
* цр\ствiя показа` _о='бщника * чл~вjьколю'бецъ. (с. 86)

%<Т%>ече'нiе соверши'вша тя` * и= вjь'ру соблю'дша, * 
i=ера'рше бл~же'нне, * хр\сто'съ вjьнча` * свjь'тлымъ 
вjьнце'мъ пра'вды, * и= о_у=краси` твое` и=сповjь'данiе, 
досточу'дне: * тjь'мъ нб\сное наслjь'дiе прiе'мъ, * сп~су 
моли'ся * w= воспjьва'ющихъ тя`.

%<П%>а'vле всебл~же'нне, * и=сповjь'данiя тезоимени'те, 
* те'плjь благохва'лящихъ тя` предста'тель бы'въ, * w\т 
вся'кiя бjьды`, вся'кагw грjьха`, и= бу'ри страсте'й, и= 
мучи'тельства, _о='ч~е, и=зба'ви, * jа='кw мч~никъ 
непобори'мь, * и= i=ера'рхъ бл~гопрiя'тенъ: * дерзнове'нiе 
бо стяжа` ко хр\сту` бг~у на'шему.

%<Сла'ва, гла'съ а~. Ге'рманово:%>

%<А=%>рхiере'йскою _о=де'ждею w=дjь'явся, прп\дбне 
_о='ч~е, тезоимени'тому па'vлу поревнова'лъ _е=си`: 
гон_е'нiя претерпjь'въ и= w=бстоя^нiя, въ свои'хъ при'сныхъ 
болjь'знехъ, вредослw'вная мнjь^нiя а='рi_ева посрами'лъ 
_е=си`: и= пострада'въ бо за безнача'льную и= _е=диносу'щную 
тр\оцу, sлочести'ваго и= духобо'рца низложи'лъ _е=си` 
македо'нiа, и= правосла'вную всjь^мъ о_у=ясни'въ вjь'ру, съ 
невеще'ственными водворя'ешися а='гг~лы. съ ни'миже и= 
ны'нjь моли` спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: В%>сехва'льнiи мч~ницы:

%<З%>аколе'нiе твое` непра'ведное, хр\сте`, * дв~а 
зря'щи, * пла'чущи, вопiя'ше ти`: * ча'до сладча'йшее, * 
ка'кw безъ пра'вды о_у=мира'еши; * ка'кw на дре'вjь ви'сиши, 
* и='же всю` зе'млю повjь'шей на вода'хъ; * не w=ста'ви 
мене` _е=ди'ну, бл~годjь'телю многоми'лостиве, * мт~рь и= 
рабу` твою`, молю'ся.

%<На стiхо'внjь во _о=ктw'ихjь. Та'же,%>

%<Стi'хъ: С%>вяще'нницы твои` w=блеку'тся въ пра'вду, и= 
прп\дбнiи твои` возра'дуются.

%<Стiхи'ра, гла'съ а~:%>

%<П%>рп\дбне _о='ч~е па'vле, добродjь'телiю w=дjь'явся 
w\т хр\ста` бг~а, вся'кiй де'мwнскiй и= ва'рварскiй 
до'блественнjь (с. 87) побjьди'лъ _е=си` по'лкъ, вjь'рою 
о_у=крjьпля'емь, на ка'мени о_у=тверди'лъ _е=си` твое` 
ста'до, w\т вся'кiя _е='реси ненавjь'тно. тjь'мъ со а='гг~лы 
ликовству'я, сп~су моли'ся, въ ми'рjь сохрани'тися душа'мъ 
на'шымъ.

%<Сла'ва, гла'съ в~. Вv"зантi'ево:%>

%<П%>о'стную пучи'ну преплы'въ воздержа'нiя вjь'тромъ, 
страсте'й бу'ри и=збjь'глъ _е=си`, прп\дбне. тjь'мъ 
наименова'нiемъ тезоимени'тъ бы'въ бж\ственному па'vлу, 
гон_е'нiя претерпjь'лъ _е=си` и= w=бстоя^нiя, w=sлобля'емь 
въ _е=ретi'чествующихъ я=зыкобо'лiихъ. тjь'мъ а='рi_ева 
низложи'лъ _е=си` мнjь^нiя, и= несто'рi_евы _е='р_еси 
побjьди'въ, цр~кве хр\сто'вы jа=ви'лся _е=си` ревни'тель: 
того` моли`, i=ера'рше блаже'нне, спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.%> 
%<По\д: _Е=%>гда` w\т дре'ва.

%<_Е=%>гда` нескве'рная а='гница ви'дjь своего` а='гнца 
на заколе'нiе jа='кw чл~вjь'ка во'лею влеко'ма, пла'чущи 
гл~го'лаше: безча'дствовати мя` ны'нjь тщи'шися, хр\сте`, 
ро'ждшую тя`. что` сiе` сотвори'лъ _е=си`, и=зба'вителю 
вся'ческихъ; _о=ба'че воспjьва'ю и= сла'влю твою`, ю='же 
па'че о_у=ма` и= сло'ва, кра'йнюю бл~гость, чл~вjьколю'бче.

%<Тропа'рь, гла'съ г~:%>

%<Б%>ж\ственныя вjь'ры и=сповjь'данiемъ, друга'го па'vла 
тя` цр~ковь ревни'теля во свяще'нницjьхъ показа`: 
свозопiе'тъ ти` и= а='вель ко гд\су, и= заха'рiина кро'вь 
пра'ведная. _о='ч~е прп\дбне, хр\ста` бг~а моли`, 
дарова'тися на'мъ ве'лiей ми'лости.



%<На о_у='трени, _о='ба канw'на _о=ктw'иха, и= ст~а'гw 
канw'нъ на s~,%>

%<_е=гw'же краегране'сiе: Т%>айноводи'теля па'vла пою` 
прему'дрw.

%<Fеофа'ново.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну (с. 88) цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` чудеса`.

%<В%>jь'ры о_у=твержде'нiе, цр~кве о_у=чи'теля, и= 
столпа` непоколеби'ма и=сповjь'данiя тя`, и= многосвjь'тлаго 
свjьти'льника бл~года'ти, и= о_у=ста` _о=гнедохнове'нна, 
па'vле, проповjь'дуемъ.

%<П%>а'vелъ велича'йшiй, со'лнце вселе'нныя, 
требл~же'нне. предлага'етъ тя` па'vла втора'го, jа='кw 
_о='гнь попаля'юща крjь'пкw _е='р_еси, и= сjьки'ру, сjьку'ща 
безбо'жiе.

%<З%>ако'ннw подвиза'лся _е=си` предбjь'дствуя, 
бг~оглаго'ливе, бж\ственному проповjь'данiю, jа='кw 
i=ера'рхъ вjь'ренъ, и= о_у=дави'лъ _е=си` жи'лами твои'хъ 
догма'тwвъ, jа='кw sвjь'ря, а='рiа суему'дреннаго.

%<Бг~оро'диченъ:%>

%<М%>арi'ю преч\стую, прiиди'те, воспои'мъ вси`, 
_е=ди'ну о_у=краси'вшую человjь'чество, и= ро'ждшую бг~а 
воплоще'ннаго, дв~у же пребы'вшу неврежде'ну.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя, духо'внw 
о_у=тверди`, въ бж~е'ственнjьй твое'й сла'вjь вjьнц_е'въ 
сла'вы сподо'би.

%<С%>ыноположи'вся бл~года'тiю бж\ственною, 
_е=стество'мъ сн~а _е=диноро'днагw въ тва'рь не сведе`, 
_о=ц~у` собезнача'льна, па'vле, па'vла догма'тwмъ 
бг~оно'снагw послjь'дуя.

%<О_у=%>сты` и= се'рдцемъ и= я=зы'комъ, му'дрость и= 
си'лу бж~iю, сло'во v=поста'сное, ты` хр\ста` проповjь'далъ 
_е=си`, па'vле бг~ому'дре прп\дбне, sлочести'ваго w=бличи'въ 
а='рiа.

%<П%>ресу'щественныя вла'сти, дх~а ст~а'го бж~iя, и='мже 
бг~отвори'мся, судо'мъ пра'веднымъ, всему'дре, _е=стество'мъ 
бг~а проповjь'далъ _е=си`, и= вседjь'тельна и= всеси'льна.

%<Бг~оро'диченъ:%>

%<Б%>езнача'льна роди'теля сло'во, вы'шше вся'кагw 
нача'ла, (с. 89) нача'ло ны'нjь воплоща'емо и=зъ теб_е`, 
ч\стая, прiя'тъ, и= подъ лjь'томъ бы'сть, лjь'тъ всjь'хъ 
превы'шши.

%<Сjьда'ленъ, гла'съ г~:%>

%<Д%>о'гму бж\ственную придержа'въ, глаго'лъ безбо'жный 
и=зве'рглъ _е=си`, па'vле бг~ому'дре, посрами'въ а='рiа. 
_о=ц~у' бо сн~а _е=диносу'щна проповjь'далъ _е=си`, вjь^рныя 
о_у=тверди'въ. _о='ч~е прп\дбне, хр\ста` бг~а моли`, 
дарова'тися на'мъ ве'лiей ми'лости.

%<Сла'ва, гла'съ и~. Подо'бенъ: П%>рему'дрости:

%<Jа='%>кw сосу'да сы'й и=збра'ннагw тезоимени'тъ, 
_о='ч~е, и= подража'тель, бjьды^ претерпjь'лъ _е=си` за 
вjь'ру и= гон_е'нiя, и= jа='кw то'й въ ри'мъ прiи'де, 
прп\дбне, всю'ду проповjь'дуя тр\оцы равноче'стное: тjь'мъ 
и= тече'нiе во а=рме'нiи сконча'въ, досто'йнw прiя'лъ _е=си` 
w\т гд\са вjьне'цъ, посрами'въ македо'нiа и= безбо'жнаго 
а='рiа. тjь'мъ моли` хр\ста` бг~а, грjьхw'въ w=ставле'нiе 
дарова'ти пра'зднующымъ любо'вiю святу'ю па'мять твою`.

%<И= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж\ства`, и= 
jа='кw мл\днца дои'ши зижди'теля и= гд\са. тjь'мъ 
а='гг~льскiй и= человjь'ческiй ро'дъ, досто'йнw сла'вимъ 
прест~о'е рж\ство` твое`, и= согла'снw вопiе'мъ ти`: моли` 
хр\ста` бг~а, согрjьше'нiй w=ставле'нiе дарова'ти 
покланя'ющымся вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи 
на кр\стjь`, восклица'ше пла'чущи, и= го'рькw рыда'ющи, 
вопiя'ше: мi'ръ о_у='бw ра'дуется, прiе'мляй тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за милосе'рдiе ми'лости. 
долготерпjьли'ве гд\си, ми'лости бе'здно, и= и=сто'чниче 
неисчерпа'емый, о_у=милосе'рдися и= да'руй (с. 90) 
согрjьше'нiй w=ставле'нiе, вjь'рою пою'щымъ бж\ств_енныя 
стр\сти твоя^.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы 
воплоще'нiя теб_е` вы'шнягw, пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си.

%<Ч%>е'сть многоцjь'нную твоему` верху` и=сповjь'данiя 
вjьне'цъ, jа='кw побjьдоно'сцу, живоно'сною десни'цею 
зижди'тель возложи`, па'vле бг~оявле'нне блаже'нне.

%<Jа='%>коже предподвиза'вся благочести'выхъ ра'ди, 
всему'дре, догма'тwвъ, прiя'лъ _е=си` воздая^нiя: ны'нjь 
дре'ва жи'зни получи'въ, бл~же'нне, па'vле бг~оявле'нне 
чу'дне.

%<Н%>а нб\снjьй земли` ликоходи'ти, и=дjь'же но'ги 
кро'ткихъ ликовству'ютъ, сподо'бился _е=си`, jа='кw 
свjь'телъ подви'жникъ, и= и='стины, всече'стне па'vле, бы'въ 
побо'рникъ.

%<Бг~оро'диченъ:%>

%<_Е=%>диносу'ществомъ, _о='ч~имъ, сп~се, jа='кw сн~ъ 
ви'димь, и=зъ дв~ы _е=диносу'щенъ на'мъ воплоти'вся, бы'лъ 
_е=си`, спасти` восхотjь'въ человjь'чество.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь'мъ воспjьва'ющымъ тя` ми'ръ 
подава'ющая.

%<П%>а'жить _е='реси и= гни'лость о_у=ста'вилъ _е=си`, 
приложи'въ и=зя'щнjьйшее, бг~ому'дре, врачева'нiе, _о='ч~е, 
и=сповjь'данiе твое`, и= твои'хъ догма'тwвъ свjь'тлое, 
о_у=ма' же чистjь'йшее, и= ре'вность бж\ственную.

%<Б%>ога'тнw и=злiя'ся ст~а'гw дх~а благода'ть твои^мъ 
о_у=стна'мъ, всеблаже'нне, побо'рника и='стиннw правосла'вiя 
крjь'пка w=брjь'тши тя`, преизя'щна вjь'рныхъ: тjь'мъ 
просвjьти'лъ _е=си` бж\ств_енныя собо'ры.

%<А='%>рiево безбо'жное, и= македо'нiево вредосло'вiе, 
па'vле, (с. 91) бг~одухнове'нныхъ твои'хъ догма'тwмъ и= 
о_у=че'нiй и=спращева'лъ _е=си` плет_е'нiя, jа='кw дв~дъ 
и=ноплеме'нника, пре'жде сiя^ о_у=дави'въ, и= тве'рдw 
низве'рглъ _е=си`.

%<Бг~оро'диченъ:%>

%<С%>ы'й превjь'чный, ны'нjь подъ лjь'ты бы'сть, пло'ть 
прiе'мъ, дв~о, w=душевле'ну и= о_у='мну, сло'во 
безнача'льное, и=зъ теб_е`, неискусобра'чная ч\стая, всjь^мъ 
пою'щымъ тя` ми'ръ да'руя.

%<Пjь'снь s~. I=рмо'съ:%>

%<П%>рiидо'хъ во глубины^ морскi^я, и= потопи'ла мя` 
_е='сть бу'ря мно'гихъ грjьхw'въ: но, jа='кw бг~ъ, и=зъ 
глубины` возведи` живо'тъ мо'й, многоми'лостиве.

%<Г%>лаго'лавый на высоту` вредосло'вiе, и= сн~а, и= 
сло'ва бж~iя а='рiй въ тва'рь низведы'й, w\т теб_е` 
_о=кая'нный, бг~ому'дре, w=суди'ся.

%<Б%>езу'мный и= несмы'сленный и= безбо'жный w\тве'ргъ, 
_о='ч~е, македо'нiй бж\ственнаго дх~а, твои'мъ крjь'пкимъ 
противле'нiемъ, бг~оявле'нне, низве'ржеся.

%<О_у=%>мерщвля'ется плjь'жущiй sмi'й живи'тельными 
твои'ми слов_есы`, приложи'вый _е=ресе'й по'лкъ, ст~и'телю 
бж~iй всебл~же'нне, бг~оглаго'льниче свяще'ннjьйше.

%<Бг~оро'диченъ:%>

%<П%>ое'мъ, дв~о бг~ома'ти, па'че _е=стества` рж\ство`, 
и= твою` нескве'рную чистоту`: и='бо въ тебjь` ди'внw 
стече'ся дjь'вство и= рж\ство` нетлjь'нно.

%<Конда'къ, гла'съ в~. Подо'бенъ: В%>ы'шнихъ и=щя`:

%<W=%>блиста'вый на земли`, jа='кw sвjьзда` 
небосвjь'тлая, каfолi'ческую просвjьща'еши цр~ковь ны'нjь, 
w= не'йже и= страда'льчествовалъ _е=си`, ду'шу твою`, 
па'vле, предложи'въ: и= jа='коже заха'рiина и= а='велева, 
jа='снw вопiе'тъ твоя` кро'вь ко гд\су.

%<I='косъ:%>

%<С%>вы'ше и=мjь'лъ _е=си`, па'vле, зва'нiе, рождество' 
же до'лjь (с. 92) w\т земли`, jа='кw са'дъ красе'нъ 
и=спо'лнь су'щи, jа='кw w\т рая' бо процвjь'лъ _е=си` 
посто'мъ, все` благово'нствуя w\т вони` мно'гихъ твои'хъ 
труда` по'двигwвъ, по'тwвъ, заточе'нiя, гла'да, жа'жды и= 
вся'кiя тjьсноты`: въ ни'хже проше'лъ _е=си` благоиску'снw, 
и= вjьнце'мъ побjь'ды о_у=краша'емь, вопiе'тъ бо твоя` 
кро'вь ко гд\су.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, благослове'нъ 
_е=си`.

%<П%>реше'лъ _е=си`, бг~ому'дре, къ нб\снымъ, па'vле, 
ски'нiамъ, и= прибли'жився бг~у, прича'стiемъ w=божа'емь, 
бж\ственъ бы'лъ _е=си`, поя`, прп\дбне: препjь'тый 
_о=тц_е'въ гд\сь и= бг~ъ, бл~гослове'нъ _е=си`.

%<В%>оумля'еми твои'ми слов_есы`, о_у='чимся, па'vле 
всехва'льне, jа='кw въ со'лнцjьхъ тре'хъ нераздjь'льное, 
несjько'мо почита'ти бж\ство`, _е=му'же и= пое'мъ: 
препjь'тый _о=тц_е'въ гд\сь и= бг~ъ, бл~гослове'нъ _е=си`.

%<Jа='%>кw всесвяще'нное бж\ственное и= бг~оуго'дное 
и=сповjь'данiе твое`: jа='кw зла'то бо w=чи'стився, бг~у 
прине'слся _е=си` же'ртва благопрiя'тна, веселя'ся, 
прп\дбне, подража'нiемъ стр\сте'й сп~са на'шегw.

%<Бг~оро'диченъ:%>

%<В%>сjь^мъ хода'таица человjь'кwмъ _е=ди'на jа=ви'лася 
_е=си` бж\ственнагw и=збавле'нiя, и=зба'вителя всjь'хъ 
ро'ждши, всенепоро'чная. _е=му'же вси` пое'мъ: препjь'тый 
_о=тц_е'въ гд\сь и= бг~ъ, бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<Т%>еку'тъ и=стw'чницы твои'хъ догма'тwвъ, и= всю` 
цр~ковь напая'ютъ: кро'вiю же честно'ю твое'ю, _о='ч~е, вся^ 
w=святи'лъ (с. 93) _е=си`, правосла'вною вjь'рою тебjь` 
послjь'довавшыя, гд\са по'йте, вопiю'щыя, и= превозноси'те 
_е=го` во вся^ вjь'ки.

%<П%>риста'нищу ти'хому ны'нjь приста'лъ _е=си`, 
жит_е'йская треволн_е'нiя w\три'нувъ: и=мjь'лъ бо _е=си` 
направля'юща все` ше'ствiе твое` корми'теля гд\са, па'vле 
всехва'льне, ма'нiемъ вся^ творя'щаго, _е=го'же 
превозно'симъ во вся^ вjь'ки.

%<С%>вjь'тъ трисiя'ненъ пребж\ственныя тр\оцы въ тя` 
всели'вся, свjь'тъ тя` вторы'й показа`, просвjьща'юща 
собо'ръ правосла'вныхъ, _е=ретi'ческiй же по'лкъ, _о='ч~е, 
w=мрача'юща, и= гд\са по'йте, вопiю'ща, и= превозноси'те 
_е=го` во вся^ вjь'ки.

%<Бг~оро'диченъ:%>

%<Г%>лаго'лwмъ пр\оро'ч_ескимъ послjь'дующе, дв~о, тя` 
бц\ду возвjьща'емъ: родила' бо _е=си` _о=троча` всjь'хъ 
дре'внjьйша, _е=мману'илъ нарица'ема, _е=му'же ны'нjь 
зове'мъ: гд\са по'йте дjьла`, и= превозноси'те _е=го` во 
вся^ вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее свяще'нное торжество` бг~ома'тере, 
и= да вопiе'тъ: ра'дуйся, всебл~же'нная бц\де, ч\стая 
приснодв~о.

%<В%>сего` мене` сама'го приношу`, бг~оглаго'ливе, 
бж\ственному покро'ву твоему`, jа='кw священному'ченикъ 
вла'сть рjьши'ти прегрjьш_е'нiя w\т хр\ста` прiе'мъ, мои'хъ 
согрjьше'нiй плени^цы растерза'въ, спаси' мя моли'твами 
твои'ми, и= бж\ственнымъ свjь'томъ просвjьти`.

%<Н%>о'въ jа=ви'лся _е=си` ре'вностiю разжига'емь, 
па'vле преизя'щне, и='же въ раи` ны'нjь неизреч_е'нная 
словеса`, _о='ч~е, о_у=слы'шалъ _е=си`: jа='кw _о='бщникъ бо 
нра'вwвъ, нарече'нiя бо сопричасти'лся _е=си`, и= вjьне'цъ 
прiе'мъ цр\ствiя хр\сто'ва благолjь'пнjьйшiй.

%<Jа='%>кw нjь'кiй хра'мъ jа=ви'лся _е=си` 
w=глаго'льникъ вся'кiя (с. 94) _е='реси, правосла'вiя же, 
священному'чениче, бж\ственный побо'рникъ, луча'ми 
бл~года'ти просвjьще'нъ jа='вjь, и= свjь'томъ, па'vле 
всесла'вне, несозда'нныя тр\оцы w=блиста'емь.

%<Бг~оро'диченъ:%>

%<П%>ло'тiю и=зъ теб_е` сло'во, всенепоро'чная, 
w=дjь'явся, воплоти'вся же, поживе` въ мi'рjь, jа='кw 
бл~гоутро'бенъ, пребы'въ не ху'ждше, jа='кw пре'жде 
безтjьле'сенъ, и= дре'вле вся^ му'чащаго бж\ственною си'лою 
низложи`.

%<Свjьти'ленъ. Подо'бенъ: Д%>х~омъ во ст~и'лищи:

%<Р%>е'вностiю распаля'емь w\т те'плагw се'рдца, 
дх~о'вный побо'рникъ бл~года'ти jа=ви'лся _е=си`, собо'рище 
_е=ретi'ческое мече'мъ разсjь'клъ слове'съ твои'хъ, 
ст~и'телю: тече'нiе же соверши'въ, равностоя'тель бы'лъ 
_е=си` мч~ническому мно'жеству.

%<Бг~оро'диченъ:%>

%<Н%>еизрече'ннагw чревоноше'нiя была` _е=си` 
пренепоро'чная невjь'ста, и= jа='кw су'щи честнjь'йшiй 
хра'мъ, бц\де: свjь'тъ бо превjь'чный въ тя` всели'ся, и= 
родила` _е=си` бг~а сло'ва: пою'ще твое` рж\ство`, 
велича'емъ досто'йнw, всенепоро'чная _о=трокови'це.

%<На стiхо'внjь во _о=ктw'ихjь. Сла'ва, гла'съ з~:%>

%<В%>ни'кнулъ _е=си` во глубины^ дх~а, и= jа='кw 
безпло'тенъ на земли` пожи'въ, и= w\тту'ду поче'рплъ 
бога'тство бж~е'ственнагw зна'нiя, правосла'вiемъ человjь'ки 
w=богати'лъ _е=си`, о_у=ч_е'нiи твои'ми, прп\дбне _о='ч~е.

%<И= ны'нjь, бг~оро'диченъ, и=ли` кр\стобг~оро'диченъ:%>

%<В%>и'дящи на дре'вjь просте'рта а='гнца, а='гница, и= 
дв~а посредjь` двою` разбw'йнику, о_у=вы` мнjь`, вопiя'ше, 
сла'дкое ча'до. что` се` стра'нное и= пресла'вное та'инство; 
ка'кw тя` беззако'нный собо'ръ на кр\стjь` пригвозди` и= 
же'лчiю напои`, ма'нною напита'вшаго человjь'ки;

%<На лiтургi'и, блаж_е'нна _о=ктw'иха, на д~: и= w\т 
канw'на ст~а'гw%> (с. 95) %<пjь'снь г~-я, на д~. Прокi'менъ 
гла'съ з~: В%>осхва'лятся прп\дбнiи: %<Стi'хъ: В%>оспо'йте 
гд\севи: %<А=п\слъ, къ _е=вре'_емъ, зача'ло ти~_i, w\т 
полу`: В%>ся'къ первосвяще'нникъ: %<А=ллилу'iа, гла'съ в~: 
С%>вяще'нницы твои`: %<_Е=v\глiе луки`, зача'ло _кс~д. 
Прича'стенъ: В%>ъ па'мять вjь'чную:



%<Слу'жба прп\дбнагw _о=ц~а` на'шегw варлаа'ма, 
новгоро'дскагw чудотво'рца, и=гу'мена ху'тыня монастыря`.%>

%<Ве'чера, на ма'лjьй вече'рни, стiхи^ры на д~. 
Самогла'сны, гла'съ s~:%>

%<В%>седержи'тельною десни'цею о_у=крjьпля'емь, прп\дбне 
_о='ч~е на'шъ варлаа'ме, воздержа'нiемъ пи'щу бж\ственную 
позна'лъ _е=си`: и= непреста'нною моли'твою и= нощны'мъ 
стоя'нiемъ, а=нтw'нiа бл~же'ннагw снаслjь'дникъ бы'ти 
сподо'бился _е=си`: сле'зными же потw'ки вся^ д_е'мwнская 
w=полч_е'нiя потопи'лъ _е=си`. тjь'мже и= хр\сто'съ тя` 
дарова'ньми чуде'съ просла'ви, _е=го'же возжелjь'лъ _е=си`, 
и= _е=гw'же ра'ди тяготу` дневну'ю поне'слъ _е=си`, моли` 
спасти'ся душа'мъ на'шымъ.

%<П%>рiиди'те, вси` концы` земнi'и, _псалмы^ и= 
пjь'сньми, свяще'нное и= честно'е прп\дбнагw торжество` 
варлаа'ма, дне'сь благоче'стнw восхва'лимъ: а='ще бо и= 
послjьди` возсiя`, но дре'внихъ че'сти сподо'бися, и= 
мо'лится хр\сту`, спасти'ся душа'мъ на'шымъ.

%<С%>трастна^я взыгра^нiя воздержа'нiемъ, _о='ч~е 
прп\дбне варлаа'ме, и=зсуши'лъ _е=си`, и= w\т сегw` до'мъ и= 
жили'ще дх~а ст~а'гw показа'лся _е=си`, и=сцjьл_е'нiя 
вjь'рою приходя'щымъ къ тебjь` подае'ши, jа='коже вторы'й 
и=лiа` чуд_есы` показа'лся _е=си`; _о='нъ бо въ животjь` 
сы'й, возду^хи водото'чными чудодjь'йствоваше, ты' же и= по 
сме'рти чуд_есы` (с. 96) о_у=дивля'еши: не зерца'ломъ бо и= 
гада'ньми, но jа=вле'ннjь и= jа='снjь зри'ши ст~у'ю тр\оцу, 
_е='йже моли'ся, спасти'ся душа'мъ на'шымъ.

%<Сла'ва, гла'съ и~:%>

%<П%>рiиди'те, мона'хwвъ мно'ж_ества дне'сь, 
_псалw'мская пjь^нiя, а='ки цвjь'ты духw'вныя, принесе'мъ, 
jа='кw вои'стинну мона'шескому о_у=добре'нiю, и= прп\дбнымъ 
сожи'телю, хва'ляще, си'це рце'мъ: ра'дуйся, свjьти'льниче 
многосвjь'тлый, возходя` ко хр\сту` мона'хwвъ мно'ж_ества: 
ра'дуйся, всея` рwссi'и похвала` и= о_у=твержде'нiе, и= 
всjь'хъ вjь'рныхъ благоути'шное приста'нище, и= и=сцjьле'нiе 
боля'щымъ во грjьсjь'хъ, на бж\ственное тjь'хъ возвыша'я 
раче'нiе. тjь'мъ пречестну'ю и= святу'ю твою`, и= а='гг~лwмъ 
говjь'йную w=бстоя'ще ра'ку, любе'знw w=блобыза'емъ, 
прп\дбне _о='ч~е на'шъ варлаа'ме, и= бж\ственнагw 
чл~вjьколю'бiя про'симъ получи'ти, твои'ми къ бг~у 
моли'твами, и= мi'ру ми'ръ дарова'ти, и= душа'мъ на'шымъ 
ве'лiю ми'лость.

%<И= ны'нjь, бг~оро'диченъ:%>

%<На стiхо'внjь стiхи^ры самогла'сны, гла'съ _е~.%>

%<В%>jь'рою и= любо'вiю соше'дшеся празднолю'бцы, 
_псалмы^ и= пjь'сньми восхва'лимъ дне'сь нб\снаго человjь'ка 
и= земна'го а='гг~ла. къ нему'же возопiе'мъ: _w всебл~же'нне 
и= преподо'бне, по'стникwвъ похвала`, w= на'съ моли'ся ко 
хр\сту`, варлаа'ме _о='ч~е на'шъ, поми'ловатися душа'мъ 
на'шымъ.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<Ч%>естны'й и= свjьтоно'сный, прп\дбне, тво'й 
пра'здникъ, и=спо'лненъ ра'дости и= весе'лiя духо'внагw. 
тjь'мже соше'дшеся мона'хwвъ мно'ж_ества, и= хр\стоимени'тiи 
лю'дiе, любо'вiю восхваля'юще блажи'мъ бж\ств_енная дjья^нiя 
твоя^: jа='кw бо крi'нъ во о_у=до'ли процвjь'лъ _е=си`, и= 
благоуха'еши душ_е'вная на^ша чу^вства, варлаа'ме _о='ч~е 
на'шъ, моли` спасти'ся душа'мъ на'шымъ. (с. 97)

%<Стi'хъ: Б%>лаже'нъ му'жъ, боя'йся гд\са:

%<Jа='%>кw О_у=язви'вся жела'нiемъ бж\ственнымъ, 
прп\дбне _о='ч~е на'шъ варлаа'ме, взе'мъ бо кр\стъ тво'й 
послjь'довалъ _е=си` вл\дцjь хр\сту`. тогда` вся^ плотска^я 
мудрова^нiя о_у=мертви'въ, и= наслjь'довалъ _е=си` 
вои'стинну кро'ткихъ зе'млю, прича'стiемъ w=божа'емь, и= 
неизрече'ннагw _о='нагw весе'лiя наслажда'яся, помина'й 
на'съ, творя'щихъ всесвяту'ю и= пречестну'ю па'мять твою`.

%<Сла'ва, гла'съ и~:%>

%<П%>рп\дбне и= бг~обл~же'нне _о='ч~е варлаа'ме, 
вои'стинну сподо'бился _е=си` бж\ственныя жи'зни: посто'мъ 
бо и= бдjь'нiемъ тjь'ло твое` и=знуря'я, _о='бразъ бы'лъ 
_е=си` мона'хwвъ. а='ще бо и= тjьле'сный jа=зы'къ 
о_у=молче`, но чудеса` свидjь'тельствуютъ: вели'кiй же 
но'вградъ проповjь'дуя, хва'лится. и=мjь'ю бо, рече`, въ 
себjь` неистощи'мое сокро'вище, честну'ю ра'ку моще'й 
твои'хъ, и= чудеса` быва'_емая, и= прославля'етъ 
просла'вльшаго тя` гд\са: _е=му'же моли'ся дарова'ти 
вселе'ннjьй ми'ръ и= ве'лiю ми'лость.

%<И= ны'нjь, бг~оро'диченъ. Тропа'рь, гла'съ г~:%>

%<И='%>же на земли` лега'нiемъ, поще'нiемъ же и= 
бдjь'нiемъ тjь'ло твое` и=знуря'я, прп\дбне, вся^ плотска^я 
мудрова^нiя о_у=мертви'лъ _е=си`: и= и=сцjьле'нiй струя` 
незави'стная jа=ви'лся _е=си` вjь'рою притека'ющымъ къ 
ра'цjь моще'й твои'хъ, варлаа'ме _о='ч~е на'шъ, моли` 
хр\ста` бг~а спасти'ся душа'мъ на'шымъ.

%<Сла'ва, и= ны'нjь, бг~оро'диченъ воскр\снъ.%>



%<На вели'цjьй вече'рни, Б%>лаже'нъ му'жъ:

%<На Г%>д\си, воззва'хъ, %<стiхи^ры, на и~, самогла'сны, 
гла'съ и~:%>

%<П%>рп\дбне и= бг~обл~же'нне _о='ч~е на'шъ варлаа'ме, 
поучи'вся въ за'повjьдехъ гд\снихъ де'нь и= но'щь, и= въ 
зако'нjь _е=гw` досто'йнw пожи'въ, w=брjь'лъ _е=си` 
лjь'ствицу нб\сную, по не'йже возше'дъ, дости'глъ _е=си` 
го'рнягw i=ер\сли'ма, болjь'зней и= (с. 98) пw'двигъ 
досто'йную по'честь прiе'мля, и= съ вы'шними ра'дуешися, 
бж~е'ственнагw зрjь'нiя наслажда'яся: w\т цр~я' бо 
ца'рствующихъ хр\ста` вjьнце'мъ вjьнча'лся _е=си`, и= 
цр\ствiя _е=гw` снаслjь'дникъ бы'лъ _е=си`. но, jа='кw 
и=мjь'я дерзнове'нiе ко хр\сту`, мi'ру ми'ръ и=спроси`, и= 
душа'мъ на'шымъ ве'лiю ми'лость.

%<Jа='%>кw чи'стое и= нескве'рное зерца'ло, jа=ви'лся 
_е=си` въ вы'шнихъ ликостоя'нiихъ: тjь'мже и= чи'стагw ра'ди 
житiя` твоегw`, тр\оцы жили'ще показа'лся _е=си`. и= jа='кw 
свjьтоно'сное со'лнце, въ твое'й _о=би'тели сiя'я, 
варлаа'ме, jа=ви'лся _е=си`, и= всю` поднебе'сную 
просвjьща'я. и= jа='коже вторы'й мwv"се'й, кр\ста` жезло'мъ 
мо'ре стра'стное пресjь'клъ _е=си`, мы'сленнаго же а=мали'ка 
побjьди'въ, безвре'днw нб\сный восхо'дъ w=брjь'лъ _е=си`, и= 
со безпло'тными тр\оцjь предстоя`, моли` спасти'ся душа'мъ 
на'шымъ.

%<П%>рп\дбне _о='ч~е и= бг~оно'се варлаа'ме, си'лою 
кр\ста` о_у=тверди'вся стра^стныя пото'ки и=зсуши'лъ _е=си`, 
и= ра'достiю и= весе'лiемъ души` дости'глъ _е=си`, и=дjь'же 
гла'съ пра'зднующихъ слы'шашеся, и= кра'снагw и= 
неизрече'ннагw _о='нагw весе'лiя насыща'ешися. тjь'мъ и= 
свjь'тлыми тя` вjьнцы^ хр\сто'съ w=богати`. всечестна'я же 
твоя` ра'ка, и=сцjьле'нiй неwску'дный и=сто'чникъ 
и=сточа'етъ, вjь'рою приходя'щымъ. тjь'мъ, со стра'хомъ и= 
любо'вiю предстоя'ще, мо'лимся: моли'ся, прп\дбне _о='ч~е 
на'шъ, спасти'ся душа'мъ на'шымъ.

%<Ч%>и'стое и= пречестно'е прiя'телище jа=ви'лся _е=си` 
дх~а прест~а'гw, варлаа'ме прп\дбне: безплw'тнымъ бо во 
пло'ти подо'бяся, и= тjь'хъ житiю` подража'лъ _е=си`. сегw` 
ра'ди w\т вседjь'тельныя вjьнча'лся _е=си` десни'цы, и= 
чуде'съ и=сцjьле'нiй w\т негw` сподо'бился _е=си`: а='ще бо 
и= преста'вился _е=си` w\т земли`, но бг~у жи'въ предстои'ши 
со а='гг~лы, и= мо'лишися w= душа'хъ на'шихъ.

%<Сла'ва, гла'съ и~:%>

%<В%>сечестна'я и= чудотво'рная ра'ка, и=дjь'же лежи'тъ 
(с. 99) пречестно'е и= ст~о'е тjь'ло твое`, варлаа'ме 
_о='ч~е на'шъ, и=сцjьл_е'нiя неwску'днw подае'тъ 
притека'ющымъ съ вjь'рою, и= душетлjь^нныя стра^сти 
и=сцjьля'етъ, мно'ж_ества же де'мwнwвъ w\трjьва'етъ. тjь'мже 
и= стада` мона'хwвъ твои'ми чуд_есы` о_у=дивля'еми, 
ра'достнw w\т души` вопiе'мъ: бг~облаже'нне и= прп\дбне 
_о='ч~е на'шъ варлаа'ме, моли` хр\ста` бг~а, о_у=ще'дрити 
мi'ръ, и= спасти` ду'шы на'шя.

%<И= ны'нjь, бг~оро'диченъ: Ц%>р~ь нб\сный за 
чл~вjьколю'бiе:

%<Вхо'дъ. Прокi'менъ дне`. И= чт_е'нiя.%>

%<Прему'дрости соломw'новы чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и= 
не прико'снется и='хъ му'ка. Непщева'ни бы'ша во _о=чесjь'хъ 
безу'мныхъ о_у=мре'ти, и= вмjьни'ся w=sлобле'нiе и=схо'дъ 
и='хъ: и= _е='же w\т на'съ ше'ствiе, сокруше'нiе, _о=ни' же 
су'ть въ ми'рjь. И='бо предъ лице'мъ человjь'ческимъ а='ще 
и= му'ку прiи'мутъ, о_у=пова'нiе и='хъ безсме'ртiя 
и=спо'лнено, и= вма'лjь нака'зани бы'вше, вели'кими 
благодjь'тельствовани бу'дутъ, jа='кw бг~ъ и=скуси` я=`, и= 
w=брjь'те и=`хъ достw'йны себjь`. Jа='кw зла'то въ горни'лjь 
и=скуси` и=`хъ, и= jа='кw всепло'дiе же'ртвенное прiя'тъ 
я=`. И= во вре'мя посjьще'нiя и='хъ возсiя'ютъ, и= jа='кw 
и='скры по сте'блiю потеку'тъ. Су'дятъ jа=зы'кwмъ, и= 
w=блада'ютъ людьми`, и= воцр~и'тся гд\сь въ ни'хъ во вjь'ки. 
Надjь'ющiися на'нь разумjь'ютъ и='стину, и= вjь'рнiи въ 
любви` пребу'дутъ _е=му`: jа='кw бл~года'ть и= ми'лость въ 
преподо'бныхъ _е=гw`, и= посjьще'нiе во и=збра'нныхъ _е=гw`.

%<Прему'дрости соломw'новы чте'нiе.%>

[Глава` _е~] %<П%>ра'в_едницы во вjь'ки живу'тъ, и= въ 
гд\сjь мзда` и='хъ, и= попече'нiе и='хъ о_у= вы'шнягw. Сегw` 
ра'ди прiи'мутъ цр\ствiе благолjь'пiя, и= вjьне'цъ добро'ты 
w\т руки` гд\сни: зане` десни'цею покры'етъ я=`, и= мы'шцею 
защити'тъ и=`хъ. Прiи'метъ все_ору'жiе рве'нiе свое`, и= 
воwружи'тъ тва'рь въ (с. 100) ме'сть врагw'мъ. W=блече'тся 
въ броня` пра'вды, и= возложи'тъ шле'мъ, су'дъ 
нелицемjь'ренъ: прiи'метъ щи'тъ непобjьди'мый преподо'бiе: 
поwстри'тъ же напра'сный гнjь'въ во _о=ру'жiе: спобо'ретъ же 
съ ни'мъ мi'ръ на безу^мныя: по'йдутъ праволу^чныя стрjь'лы 
мw'лнiины, и= jа='кw w\т благокру'гла лу'ка _о=блакw'въ на 
намjь'ренiе полетя'тъ: и= w\т каменоме'тныя jа='рости, 
и=спо'лнь паду'тъ гра'ды: вознегоду'етъ на ни'хъ вода` 
морска'я, рjь'ки же потопя'тъ я=` на'глw. Сопроти'въ 
ста'нетъ и=`мъ ду'хъ си'лы, и= jа='кw ви'хоръ развjь'етъ 
и=`хъ: и= w=пустоши'тъ всю` зе'млю беззако'нiе, и= 
sлодjь'йство преврати'тъ престо'лы си'льныхъ. Слы'шите 
о_у=`бо, ца'рiе, и= разумjь'йте: навы'кните, судiи^ 
конц_е'въ земли`. Внуши'те держа'щiи мно'ж_ества и= 
гордя'щiися w= наро'дjьхъ jа=зы^къ: jа='кw дана` _е='сть w\т 
гд\са держа'ва ва'мъ, и= си'ла w\т вы'шнягw.

%<Прему'дрости соломw'новы чте'нiе.%>

[Глава` д~] %<П%>ра'ведникъ, а='ще пости'гнетъ 
сконча'тися, въ поко'и бу'детъ. Ста'рость бо честна` не 
многолjь'тна, ниже` въ числjь` лjь'тъ и=счита'ется: сjьди'на 
же _е='сть му'дрость человjь'кwмъ, и= во'зрастъ ста'рости, 
житiе` нескве'рное. Благоуго'денъ бг~ови бы'въ, возлю'бленъ 
бы'сть, и= живы'й посредjь` грjь^шникъ преста'вленъ бы'сть. 
Восхище'нъ бы'сть, да не sло'ба и=змjьни'тъ ра'зума _е=гw`, 
и=ли` ле'сть прельсти'тъ ду'шу _е=гw`. Раче'нiе бо sло'бы 
помрача'етъ дw'брая, и= паре'нiе по'хоти премjьня'етъ 
о_у='мъ неsло'бивъ. Сконча'вся вма'лjь, и=спо'лни лjь^та 
дw'лга: о_у=го'дна бо бjь` гд\су душа` _е=гw`: сегw` ра'ди 
потща'ся w\т среды` лука'вствiя: лю'дiе же ви'дjьвше, и= не 
разумjь'вше, ниже` положи'вше въ помышле'нiи таково'е: 
jа='кw благода'ть и= ми'лость въ преподо'бныхъ _е=гw`, и= 
посjьще'нiе во и=збра'нныхъ _е=гw`. (с. 101)

%<На лiтi'и стiхи^ры самогла'сны, гла'съ и~:%>

%<Б%>ж\ственная и= свjьтоно'сная наста` па'мять въ 
по'стницjьхъ вели'кагw варлаа'ма, ду'шы и= тjьлеса` 
веселя'щая. тjь'мже прiиди'те празднолю'бцы, да наслади'мся 
ны'нjьшнягw торжества`, се' бо на'ше зва'нiе прiи'де, и= 
рwссi'йскiя земли` о_у=добре'нiе, вели'кагw же нова'града 
похвала` и= о_у=твержде'нiе, снаслjь'дникъ бо хр\сто'въ 
jа=ви'ся, и= безпло'тныхъ житiя` подража'тель бы'въ, и= 
мо'лится сп~су всjь'хъ, о_у=мири'ти мi'ръ, и= спасти` ду'шы 
на'шя.

%<В%>есели'ся и= ра'дуйся въ гд\сjь вся` рwссi'йская 
земля`, процвjь'тши въ себjь` но'ваго свjьти'льника, jа='кw 
со'лнце вселе'нную просвjьща'юща, красу'йся и= лику'й 
цр~ковь бж~iя, и= мона'хwвъ мно'ж_ества сра'дуйтеся, 
празднолю'бныхъ собо'ри взыгра'йте, и= вjьне'цъ w\т 
духо'вныхъ цвjьтw'въ спле'тше, съ дв~домъ возопiи'мъ: со'нъ 
че'стенъ предъ гд\семъ сме'рть прп\дбныхъ _е=гw`.

%<Ч%>естно'е и= пречестно'е прiя'телище jа=ви'лся _е=си` 
дх~а прест~а'гw, прп\дбне варлаа'ме _о='ч~е на'шъ, 
безпло'тныхъ во пло'ти житiе` подража'лъ _е=си`: тjьл_е'сная 
двиза^нiя воздержа'нiемъ о_у=мертви'въ, въ живоно'сную 
ме'ртвость w=дjь'ялся _е=си`. и= сегw` ра'ди w\т 
вседержи'тельныя десни'цы вjьнча'лся _е=си`, и= чуде'съ 
и=сцjьле'нiй w\т негw` сподо'бился _е=си`: а='ще бо и= 
преста'вился _е=си` w\т земли`, но бг~у жи'въ предстои'ши, 
и= здjь` съ на'ми неви'димw водворя'ешися, но jа='кw и=мjь'я 
дерзнове'нiе, моли'ся w= душа'хъ на'шихъ.

%<Сла'ва, гла'съ s~:%>

%<С%>вjь'тлый и= всепра'зднственный дне'сь возсiя` 
де'нь, jа='коже второ'е со'лнце, вся^ празднолю'бныхъ 
собо'ры просвjьща'я, и= мглу` w\тгоня'я дре'внягw 
помраче'нiя: честна'я бо па'мять варлаа'ма вселе'нную 
созыва'етъ, _е='же къ честнjь'й _е=гw` и= чудотво'рнjьй 
ра'цjь стещи'ся, и= любе'знw лобыза'ти и= (с. 102) моли'ти: 
да, jа='кw кро'ткому дв~ду, благочести'вымъ побjь'дное 
w=долjь'нiе на сопроти^вныя и=спро'ситъ, и= мi'ру ми'ръ, и= 
душа'мъ на'шымъ ве'лiю ми'лость.

%<И= ны'нjь, бг~оро'диченъ.%>

%<На стiхо'внjь стiхи^ры, самогла'сны, гла'съ в~:%>

%<Д%>х~а ст~а'гw теплото'ю, му'дре, жела'нiе се'рдца 
твоегw`, _е='же ко гд\су, согрjь'явъ, и= зи'му страсте'й 
о_у=мертви'въ, многоко'зненную же си'лу де'мwнскую 
низложи'лъ _е=си`, и= въ коне'цъ не'мwщны ты'я показа'лъ 
_е=си`, нб\сныя же вw'инства о_у=диви'въ терпjь'нiемъ 
свои'мъ: но, jа='кw по'стникwвъ подража'тель, и= прп\дбныхъ 
сожи'тель, моли` спасти'ся душа'мъ на'шымъ.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<В%>зе'мъ кр\стъ гд\сень, прп\дбне варлаа'ме, 
терпjьли'внw послjь'довалъ _е=си` на кр\стjь` на'съ ра'ди 
распе'ншемуся, и= _е=гw` ра'ди любве` вся^ w=ста'вилъ 
_е=си`, и= того` _е=ди'наго хр\ста` возлюби'лъ _е=си`: 
_е=му'же и= со а='гг~лы предстоя`, моли`, о_у=ще'дрити 
мi'ръ, и= спасти` ду'шы на'шя.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<Jа='%>кw прiе'мъ, _о='ч~е, нб\сное сjь'мя, пло'дъ 
стори'чествующъ добродjь'телей прине'слъ _е=си`, варлаа'ме 
_о='ч~е на'шъ, пита'я благоче'стнw гла'домъ та'ющыя 
добродjь'телей, w\т_ону'дуже и=сцjьл_е'нiя вjь'рою 
приходя'щымъ подае'ши: тjь'мже jа='кw и=мjь'я дерзнове'нiе 
ко хр\сту`, моли`, прп\дбне _о='ч~е на'шъ, спасти'ся вjь'рою 
чту'щымъ тя` и= пра'зднующымъ любо'вiю па'мять твою`.

%<Сла'ва, гла'съ и~.%>

%<М%>она'хwвъ мно'ж_ества наста'вника тя` почита'емъ, 
_о='ч~е на'шъ варлаа'ме: твое'ю бо стезе'ю вои'стинну пра'вw 
ходи'ти позна'хомъ. блаже'нъ _е=си` хр\сту` рабо'тавъ, и= 
вра'жiю w=бличи'лъ _е=си` си'лу, а='гг~лwвъ собесjь'дниче, 
прп\дбныхъ (с. 103) соприча'стниче и= пра'ведныхъ: съ 
ни'миже моли'ся гд\севи, поми'ловатися душа'мъ на'шымъ.

%<И= ны'нjь, бг~оро'диченъ.%>

%<На благослове'нiи хлjь'бwвъ тропа'рь ст~а'гw, два'жды. 
И= Б%>ц\де дв~о: _е=ди'ножды.



%<На о_у='трени, на Б%>г~ъ гд\сь, %<тропа'рь два'жды.%>

%<Сла'ва, и= ны'нjь, бг~оро'диченъ воскр\сный, пи'санъ 
на ма'лjьй вече'рни.%>

%<По а~-мъ стiхосло'вiи сjьда'ленъ, гла'съ и~. 
Подо'бенъ: П%>рему'дрости:

%<М%>но'гимъ воздержа'нiемъ, прп\дбне, житiе` 
о_у=краси'въ, пу'ть показа'лъ _е=си`, веду'щiй въ жи'знь, 
добродjь'телей смире'нiемъ: мi'ра бо w\тве'ргся, и= вся^, 
jа=`же въ мi'рjь, кра^сная преwби'дjьвъ, _е=v\гльскимъ 
о_у=че'нi_емъ послjь'довалъ _е=си`: жесто'кимъ же житiе'мъ 
пло'ть твою` и=знуря'я, го'рдаго sмi'я воздержа'нiемъ 
о_у=би'лъ _е=си`. тjь'мже на нб~сjь'хъ водворя'яся, и= 
трисо'лнечному бж~еству` предстоя`, пресла'вне варлаа'ме, 
моли` хр\ста` бг~а, грjьхw'въ w=ставле'нiе дарова'ти 
чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>б\сную две'рь и= кiвw'тъ, прест~у'ю го'ру, 
свjь'тлый _о='блакъ воспои'мъ, неwпали'мую купину`, 
слове'сный ра'й, _е='vы воззва'нiе, вселе'нныя всея` 
вели'кое сокро'вище, jа='кw спасе'нiе въ не'й содjь'лася 
мi'ру, и= w=ставле'нiе дре'внихъ согрjьше'нiй. сегw` ра'ди 
вопiе'мъ _е='й: моли'ся сн~у твоему`, прегрjьше'нiй 
w=ставле'нiе дарова'ти, благоче'стнw покланя'ющымся 
всест~о'му рж\ству` твоему`.

%<По в~-мъ стiхосло'вiи сjьда'ленъ, гла'съ и~. 
Подо'бенъ: П%>рему'дрости:

%<К%>расwты` мi'ра сегw` w\т млады'хъ ногте'й, прп\дбне, 
возненави'дjьвъ, _е=ди'наго хр\ста` w\т се'рдца возлюби'лъ 
_е=си`, и= тому` все'ю душе'ю прилjьпи'лся _е=си`, и= jа='кw 
безпло'тенъ на земли` пожи'лъ _е=си` съ пло'тiю: сла'ву же 
мимотеку'щую и= (с. 104) бога'тство въ ничто'же вмjьни'въ, 
нб\сное бога'тство воспрiя'лъ _е=си` и= сла'ву вjь'чную. 
тjь'мже о_у=бл~жа'емъ ст~о'е твое` о_у=спе'нiе, и= въ не'мъ 
торжеству'юще, вопiе'мъ ти`: прп\дбне _о='ч~е на'шъ 
варлаа'ме, моли` хр\ста` бг~а, грjьхw'въ w=ставле'нiе 
дарова'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж~ества`, и= 
jа='кw мл\днца млеко'мъ пита'еши зижди'теля и= гд\са. тjь'мъ 
а='гг~льскiй и= человjь'ческiй ро'дъ, досто'йнw сла'вимъ 
прест~о'е рж\ство` твое`, и= согла'снw вопiе'мъ ти`: моли` 
хр\ста` бг~а, согрjьше'нiй w=ставле'нiе дарова'ти 
покланя'ющымся вjь'рою прест~о'му рж\ству` твоему`.

%<По полv"еле'и сjьда'ленъ, гла'съ г~. Подо'бенъ: 
К%>расотjь` дjь'вства:

%<С%>ою'зомъ любве` привяза'вся хр\сту`, земна^я же и= 
мимотеку^щая возненави'дjьвъ, бг~ому'дре, пусты'нное 
w=sлобле'нiе о_у=се'рднw под\ъя'лъ _е=си`: д_е'мwнская же 
w=полч_е'нiя, и= и='хъ многоко'зненную си'лу посрами'лъ 
_е=си`, и= подвигополо'жникъ хр\сто'съ дарова'нiемъ чуде'съ 
w=богати' тя. тjь'мже тя` почита'емъ, варлаа'ме бг~ому'дре.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw невоздjь'ланная, дв~о, лоза`, краснjь'йшiй 
гро'здъ прозябла` _е=си`, и=сточа'ющь на'мъ вiно` спасе'нiя, 
всjь'хъ веселя'щее ду'шы же и= тjьлеса`. тjь'мже jа='кw 
вину' тя до'брыхъ блажа'ще при'снw, со а='гг~ломъ вопiе'мъ 
ти`: ра'дуйся, w=бра'дованная.

%<Та'же степ_е'нна, а~-й а=нтiфw'нъ д~-гw гла'са. 
Прокi'менъ, гла'съ д~: Ч%>естна` предъ гд\семъ сме'рть 
прп\дбныхъ _е=гw`. %<Стi'хъ: Ч%>то` возда'мъ гд\севи w= 
всjь'хъ, jа=`же воздаде' ми; %<В%>ся'кое дыха'нiе: 
%<_Е=v\глiе матfе'а, зача'ло м~г.%> (с. 105)

%<По н~-мъ _псалмjь`, стiхи'ра самогла'сна, гла'съ s~:%>

%<С%>вjь'тлый и= всепра'зднственный дне'сь возсiя` 
де'нь:

%<Пи'санъ на лiтi'и Сла'вникъ. Та'же, Канw'нъ бц\ды в~-
гw гла'са, со i=рмосо'мъ на s~: Н%>етре'ну, не_обы'чну:

%<И= прп\дбнагw варлаа'ма, на и~, _е=гw'же краегране'сiе 
си'це:%>

%<Г%>лаго'лъ да'ждь ми`, хр\сте` мо'й, восхвали'ти 
твоего` о_у=го'дника.

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, 
раздjь'льшему мо'ре, и= наста'вльшему лю'ди, jа=`же и=зведе` 
и=з\ъ рабо'ты _е=гv'петскiя, jа='кw просла'вися.

%<W\т%> свjь'та свjь'тъ, хр\сте` мо'й, w\т _о=ц~а` 
пре'жде вjь^къ рожде'йся, сы'й въ нача'лjь со _о=ц~е'мъ и= 
дх~омъ, согрjьше'нiй мра'къ души` моея` w\тгна'въ, w=зари` 
о_у='мъ мо'й, молю'ся, да возмогу` пjь'ти варлаа'ма, твоего` 
о_у=го'дника.

%<W\т%> ко'рене блага'гw блажа'йшая _о='трасль прозя'блъ 
_е=си`, земны'хъ маловре'меннагw житiя` и=збjь'глъ _е=си`. 
тjь'мъ ны'нjь чистоты` вjьне'цъ прiе'мля, со а='гг~лы 
хр\сту` воспjьва'еши. пои'мъ гд\севи, jа='кw просла'вися.

%<З%>емна^я и= мимотеку^щая jа='кw о_у=ме'ты вмjьни'въ, 
хр\ста` _е=ди'наго приwбрjь'лъ _е=си`, _е=гw'же сою'зомъ 
любве` о_у=язви'въ ду'шу твою`, и= тогw` потща'лся _е=си` 
w=брjьсти` ненасыща'емыя добро'ты.

%<Бг~оро'диченъ:%>

%<О_у=%>слы'ша _е='vа прама'ти: въ печа'лехъ роди'ши 
ча^да. ты' же, ч\стая дв~о, о_у=слы'шала _е=си`: гд\сь съ 
тобо'ю, ра'дуйся, и= ра'дованнымъ гла'сомъ, бг~оневjь'сто, 
печа'ль прама'тере потреби'ла _е=си`.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^, возвесели'бося ду'хъ 
мо'й внегда` пjь'ти: нjь'сть свя'тъ, jа='коже бг~ъ на'шъ, и= 
нjь'сть пра'веденъ, па'че теб_е`, гд\си.

%<П%>о а=п\слу, _о='ч~е, вы'шнихъ и=щя`, и= мудрова'нiе 
и=мjь'я (с. 106) _е='же къ бг~у, вся^, jа=`же на земли`, 
w=ста'вилъ _е=си`, и= па'че _е=стества` добро'ты сподо'бился 
_е=си`.

%<С%>вjь'томъ бж\ственнымъ w=сiя'емь w= не'мъ, и= пу'ть 
къ жи'зни веду'щъ позна'лъ _е=си`, _о='ч~е на'шъ варлаа'ме, 
и= равноа'гг~льнагw ра'ди житiя` чудотво'рецъ наре'клся 
_е=си`.

%<З%>акw'ны пита'яся всjь'хъ творца` и= вл\дки, тjь'мже 
и= невече'рнимъ w=блиста'емь свjь'томъ, свjь'тлое со'лнце 
jа=ви'лся _е=си`, и= прему'дрости сокро'вищемъ мi'ръ 
w=богаща'я.

%<Бг~оро'диченъ:%>

%<В%>о и=ны'хъ жена'хъ мт~и, до'ндеже дв~а не позна'ся, 
ни мт~и по рж\ствjь` дjь'вствовати сподо'бися: на тебjь' же, 
дв~о бг~ома'ти, _о=бое` сбы'стся. тjь'мъ весе'лiемъ ду'ха 
воспjьва'ю: нjь'сть непорw'чны па'че теб_е`, вл\дчце.

%<Сjьда'ленъ, гла'съ и~. Подо'бенъ: П%>рему'дрости:

%<К%>расоты^ мiрскi^я w\т млады'хъ ногте'й, прп\дбне, 
возненави'дjьвъ, _е=ди'наго же хр\ста` w\т се'рдца 
возлюби'лъ _е=си`, и= тому` все'ю душе'ю прилjьпи'лся 
_е=си`, jа='кw безпло'тенъ на земли` пожи'въ съ пло'тiю: 
сла'ву же мимотеку'щую и= бога'тство въ ничто'же вмjьни'въ, 
нб\сное бога'тство воспрiя'лъ _е=си`, и= сла'ву вjь'чную. 
тjь'мже о_у=блажа'емъ ст~о'е твое` о_у=спе'нiе, и= въ не'мъ 
торжеству'юще, вопiе'мъ ти`: бг~ому'дре _о='ч~е на'шъ 
варлаа'ме, моли` хр\ста` бг~а, грjьхw'въ w=ставле'нiе 
дарова'ти чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw всенепоро'чная невjь'сто творца`, jа='кw 
неискусому'жная мт~и и=зба'вителя, прiя'телище jа='кw су'щи 
о_у=тjь'шителя, всепjь'тая, беззако'нiю мя` су'ща скве'рное 
_о=би'телище, и= де'мwнwмъ и=гра'лище въ ра'зумjь бы'вша, 
потщи'ся w\т тjь'хъ sлодjь'йства мя` и=зба'вити: и= 
свjь'тлое жили'ще добродjь'телей соверши`, свjьтоно'сная, 
нетлjь'нная: w\тжени` (с. 107) _о='блакъ страсте'й, и= 
вы'шнягw прича'стiя сподо'би, и= свjь'та невече'рнягw, 
моли'твами твои'ми.

%<Пjь'снь д~. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и= 
о_у=жасо'хся: до мен_е' бо и='деши, мене` и=щя` 
заблу'ждшаго. тjь'мъ мно'гое твое` снизхожде'нiе, _е='же на 
мя`, прославля'ю, многоми'лостиве.

%<Jа='%>кw въ порфv'ру и= вv"ссw'нъ, и= въ ца'рскую 
багряни'цу w=дjь'яся тобо'ю вели'кая рwссi'йская земля`: 
дне'сь о_у='бw, свjь'тлw торжеству'ющи, весели'тся, 
варлаа'ме, и=мjь'ющи тя` въ себjь`, jа='кw неистощи'мое 
сокро'вище.

%<М%>i'ра любве` w\тре'кся, дости'глъ _е=си` го'рнiй 
i=ер\сли'мъ, и=дjь'же хр\сто'съ со _о=ц~е'мъ и= дх~омъ: и= 
вjьнц_е'въ w\т негw` сподо'бився, со безпло'тными ли^ки 
пое'ши, прiе'мля _е=гw` сiя'нiе.

%<А='%>ще о_у='бw, _о='ч~е, тjь'сный и= болjь'зненный 
пу'ть ше'ствовалъ _е=си` въ житiи`, но _о=ба'че нетлjь'нную 
жи'знь наслjь'довалъ _е=си`, w\т_ону'дными свjь'тлостьми 
бога'тнw просвjьща'яся, бг~облаже'нне варлаа'ме.

%<Бг~оро'диченъ:%>

%<И='%>стиннw тя` сjь'нь свидjь'тельствова 
многоразли'чными _о='бразы, jа='вjь показу'ющи воплоще'ннаго 
и=зъ теб_е` _е=ди'наго тр\оцы, преч\стая, неизмjь'ннw, 
бг~ома'ти вл\дчце, и= мi'ръ w=бнови'вша.

%<Пjь'снь _е~. I=рмо'съ:%>

%<С%>вjь'та пода'телю и= вjькw'въ тво'рче, гд\си, во 
свjь'тjь твои'хъ повелjь'нiй наста'ви на'съ: ра'звjь бо 
теб_е` и=но'гw бо'га не зна'емъ.

%<Jа=%>ре'мъ гд\снь w\т ю='ности, му'дре, взе'мъ, 
послjь'довалъ _е=си` хр\сту` скорбьми` и= слеза'ми, 
прп\дбне, мы'сленное _о='ко къ нему` и=мjь'я, до'ндеже и= 
ст~ы'хъ селе'нiй дости'глъ _е=си`, w=брjь'тъ поко'ище 
го'рнягw гра'да.

%<С%>трасте'й w\тгна'въ мглу` jа='вjь заря'ми, _о='ч~е, 
добродjь'телей, просвjьще'нiе дх~а въ се'рдцы прiе'мъ, 
варлаа'ме: и='мже попали'лъ _е=си` вся^ д_е'мwнская 
w=полч_е'нiя, и= по'стнич_ескимъ ликw'мъ причта'лся _е=си`.

%<Н%>асажде'нъ во дво'рjьхъ гд\снихъ, и= въ дому` бг~а 
(с. 108) на'шегw процвjь'лъ _е=си`. прiе'мъ нб\сное сjь'мя, 
бг~одухнове'нне, серде'чною браздо'ю, кла'съ стори'чествующь 
прине'слъ _е=си`: тjь'мже w=богати'лся _е=си` вjьнце'мъ 
чуде'съ.

%<Бг~оро'диченъ:%>

%<О_у=%>пра'ви о_у='мъ мо'й, вл\дчце, тружда'ющiйся въ 
пучи'нjь скорбе'й, и= потопля'емь наше'ствiемъ тлетво'рныхъ 
страсте'й, и= спаси`, бц\де, къ тебjь` прибjьга'ющыя: и=ны'я 
бо помо'щницы, ч\стая, ра'звjь теб_е`, не зна'емъ.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

%<М%>о'ре жите'йское любому'дрiемъ и=спыта'въ, и= 
разумjь'въ су'етно су'що, и=, jа='кw вско'рjь погиба'ющо, 
w\тве'рглъ _е=си`, _е=ди'ному прилjьпи'лся _е=си` хр\сту`: 
_е=гw'же ра'ди и= тяготу` дневну'ю поне'слъ _е=си`, w= 
всjь'хъ тому` восхожд_е'нiя въ се'рдцы свое'мъ полага'я.

%<В%>jь'триломъ w=криля'емь воздержа'нiя, и= w\тту'ду 
дости'глъ _е=си` въ приста'нище благоути'шное, поще'нiемъ 
пита'я ду'шу твою`, прп\дбне, и= свjь'тлу всjь'хъ творцу` 
предста'вилъ _е=си` ю=`. тjь'мже и= хр\сто'съ прiя'тъ ю=`, 
jа='кw свjьтоза'рную sвjьзду`, и= своея` сла'вы соприча'стну 
содjь'ла.

%<А='%>гг~льская вw'инства су'щему во пло'ти житiю` 
твоему` о_у=диви'шася, _о='ч~е варлаа'ме: бу'ри бо страсте'й 
w\тбjь'глъ, и= соверше'ннагw ра'ди житiя`, вjь'триломъ 
воздержа'нiя дости'глъ _е=си` въ благоути'шное приста'нище 
хр\сто'во.

%<Бг~оро'диченъ:%>

%<W=%>бетша'вшыя ны` го'рькимъ дре'вле дре'ва 
вкуше'нiемъ, и= па'дшыя поползнове'нiемъ, преч\стая, 
w=бнови'ла _е=си`, зижди'теля ро'ждши сло'во v=поста'сное, 
дв~ома'ти вл\дчце.

%<Конда'къ, гла'съ и~. Подо'бенъ: В%>збра'нной:

%<Jа='%>коже другi'й и=лiа`, _о='ч~е, до'ждь съ нб~се` 
све'лъ _е=си`, (с. 109) _о='нъ о_у='бw _о='гнь сведе` и= 
царя` о_у=диви`: ты' же лю'ди твоя^ возвесели'лъ _е=си`, и= 
торжествова'ти о_у=стро'илъ _е=си`: вели'кiй бо но'вградъ 
вельми` тобо'ю хва'лится, и=мjь'я мо'щи твоя^ въ себjь`, 
_е=го'же сохраня'й w\т вра^гъ непоколеби'ма, да зове'мъ ти`: 
ра'дуйся, прп\дбне варлаа'ме _о='ч~е на'шъ.

%<I='косъ:%>

%<А='%>ще и= человjь'къ _е=стество'мъ бы'лъ _е=си`, 
прп\дбне _о='ч~е, но вы'шнягw i=ер\сли'ма jа=ви'лся _е=си` 
согра'жданинъ, и= человjь'къ о_у='бw _е=стество'мъ, 
безпло'тныхъ че'сти сподо'бился _е=си`. тjь'мже и= са^мая 
зря'щи чудеса` похва^льная о_у=дивля'ютъ на'съ, и= науча'ютъ 
зва'ти тебjь` такwва'я: ра'дуйся, благочести'ва _о=тца` 
_о='трасле: ра'дуйся, ма'тере благоговjь'йныя вjь'тве: 
ра'дуйся, смире'нiя высото`: ра'дуйся, jа='кw къ позна'нiю 
бг~а вся^ приводя`: ра'дуйся, jа='кw мнw'га чудеса` w= 
хр\стjь` сотвори'лъ _е=си`: ра'дуйся, цjьлому'дрiя сто'лпе, 
и='мже д_е'мwнская свирjь^пства и=скорени'шася: ра'дуйся, 
свjьти'льниче многосвjь'тлый: ра'дуйся, jа='кw о_у=вяди'лъ 
_е=си` плотска^я мудрова^нiя: ра'дуйся, jа='кw до'ждь 
моли'твою све'лъ _е=си`, и= па'ки наводне'нiю бы'вшу, 
моли'твою водотw'чныя _о='блаки востя'глъ _е=си`: ра'дуйся, 
вели'кагw нова'града похвала` и= о_у=твержде'нiе, _е=го'же 
и= сохрани` w\т вра^гъ непоколеби'ма до конца`, да зове'мъ 
ти`: ра'дуйся, прп\дбне варлаа'ме, _о='ч~е на'шъ.

%<Пjь'снь з~. I=рмо'съ:%>

%<_О='%>бразу злато'му, на по'лjь деи'рjь служи'му, 
трiе` твои` _о='троцы небрего'ша безбо'жнагw велjь'нiя, 
посредjь' же _о=гня` вве'ржени, w=роша'еми поя'ху: 
бл~гослове'нъ _е=си`, бж~е _о=ц~ъ на'шихъ.

%<S%>jь'льнымъ поще'нiемъ, jа='кw благово'нною пи'щею 
пита'я ду'шу твою`, прп\дбне варлаа'ме. тjь'мже и= 
трисо'лнечному бж~еству` предстоя`, со а='гг~лы пое'ши: 
бл~гослове'нъ бг~ъ _о=т_е'цъ на'шихъ.

%<W=%>блиста'лъ _е=си`, jа='коже невече'рнее со'лнце, 
_о=те'чество (с. 110) твое` просвjьща'я, прп\дбне варлаа'ме, 
тмы` и=збавля'я страсте'й, и= на на'съ навjь'тующихъ 
совjь'ты разори`, w\т вра^гъ не преткнове'ннымъ бы'ти на'мъ, 
пою'щымъ: бл~гослове'нъ бг~ъ _о=т_е'цъ на'шихъ.

%<Jа='%>кw на бж\ственную добродjь'телей лjь'ствицу 
воздержа'нiемъ, _о='ч~е, возше'дъ, о_у='мными _о=чесы` 
хр\ста` цр~я` ви'дjьлъ _е=си`, _о=би'льною десни'цею по 
числу` добродjь'телей варлаа'ме, дарова^нiя даю'ща w\т души` 
вопiю'щымъ: бл~гослове'нъ бг~ъ _о=т_е'цъ на'шихъ.

%<Д%>рема'нiя w\тню'дъ и= сна` твои^мъ _о=чес_е'мъ не 
да'лъ _е=си`, до'ндеже возме'здiе w\т хр\ста` трудw'въ 
w=брjь'лъ _е=си`, наслажде'нiе нб\снагw цр\ствiя, _е='же 
о_у=гото'ва w\т вjь'ры пою'щымъ: бл~гослове'нъ бг~ъ 
_о=т_е'цъ на'шихъ.

%<Бг~оро'диченъ:%>

%<W=%>бновля'ются въ тебjь` _е=стества` зако'ни: па'че 
_е=стества' бо, _е=стество'мъ непостижи'маго, дв~о, бг~а 
_е=мману'ила пресла'внw, ч\стая, родила` _е=си`, въ на'ше 
вjь'рныхъ w=бновле'нiе.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ, 
снизше'дшаго и= пла'мень въ ро'су прело'жшаго бг~а, по'йте 
дjьла`, jа='кw гд\са, и= превозноси'те во вся^ вjь'ки.

%<С%>леза'ми твои'ми, _о='ч~е варлаа'ме, о_у=мыва'яся, 
житiе` проше'лъ _е=си`, и= тjь'ми мно'ж_ества де'мwнwвъ 
потопи'лъ _е=си`, вjь'рныхъ же мы^сли возвесели'лъ _е=си`, 
пою'щихъ: вся^ дjьла` гд\са по'йте, и= превозноси'те _е=го` 
во вjь'ки.

%<О_у=%>язви'лся _е=си` бж\ственнымъ жела'нiемъ, 
всебл~же'нне, тjь'мже и= непоро'чное и= пра'ведное житiе` 
проходя`, до'ндеже дости'глъ _е=си` ца'рскагw престо'ла, 
w\т_ону'дными свjьтлостьми` w=сiя'я пою'щыя: вся^ дjьла`, 
гд\са по'йте, и= превозноси'те _е=го` во вjь'ки.

%<К%>ъ свjь'ту незаходи'мому, сла'вне, взя'лся _е=си`, 
(с. 111) наслажде'нiе же земны'хъ веще'й w=плева'въ вы'шнягw 
ра'ди наслажде'нiя, па'че воздержа'нiю поревнова'лъ _е=си`, 
и= страсте'й пла'мень потща'лся _е=си` о_у=гаси'ти слеза'ми 
твои'хъ и=стw'чникъ, варлаа'ме, вопiя`: вся^ дjьла` гд\са 
по'йте, и= превозноси'те _е=го` во вjь'ки.

%<Бг~оро'диченъ:%>

%<Р%>аспя'тiе и= погребе'нiе, и='же w\т теб_е` 
небра'чнw, дв~о, произы'де, претерпjь'въ на'съ ра'ди 
муче'нiе, _е=гw'же стр\сте'мъ ревну'я прп\дбный варлаа'мъ, 
крестови'днw муче'нiя поще'нiемъ тому`, ч\стая, послjь'дова.

%<Пjь'снь f~. I=рмо'съ:%>

%<Jа='%>же пре'жде со'лнца, свjьти'льника бг~а 
возсiя'вшаго, пло'тски къ на'мъ прише'дшаго, и=зъ боку` 
дв~и'чу, неизрече'ннw воплоти'вшая, бл~гослове'нная 
всечи'стая, тя` бц\де велича'емъ.

%<П%>ожи'въ на земли` равноа'гг~льнw, равноа'гг~льну 
w=брjь'лъ _е=си` свjь'тлость, моли` непреста'ннw 
и=зба'вителя, варлаа'ме, w= творя'щихъ благоче'стнw па'мять 
твою`, _w пребл~же'нне! мона'шествующихъ похвало`.

%<О_у='%>зкiй и= приско'рбный ше'ствовавъ пу'ть, _о='ч~е 
варлаа'ме, и= тjьле'снjь о_у='бw преста'вился _е=си`, 
ду'хомъ же жи'въ предстои'ши бг~у. но jа='кw и=мjь'я 
дерзнове'нiе, _е=му'же въ житiи` рабо'талъ _е=си`, моли` 
спасти` ду'шы на'шя.

%<И=%>сцjьле'нiй jа=ви'лся _е=си` струя` _о=би'льная, 
многомяте'жнагw пла'мене о_у='глiе страсте'й о_у=гаси'лъ 
_е=си`: о_у='мъ бо тво'й неwкра'денъ, прп\дбне _о='ч~е, 
соблю'лъ _е=си`, и= jа='кw крjь'покъ варлаа'ме, побjьжда'еши 
и=скуси'теля.

%<Бг~оро'диченъ:%>

%<_Е=%>ди'на и=му'щи дерзнове'нiе, вл\дчце, за ве'сь 
мi'ръ сн~у твоему` моли'ся, не помина'я безчи'сленныхъ 
собла^знъ на'шихъ, и= покры'й лю'ди вопiю'щыя ти` 
о_у=миле'ннымъ гла'сомъ: спаси`, ч\стая бц\де, тебе` 
досто'йнw велича'ющыя.

%<Свjьти'ленъ. Подо'бенъ: П%>осjьти'лъ ны`:

%<В%>осто'ка восто'кwвъ, разу'мнагw сл~нца хр\ста` (с. 
112) свjьтоза'рная луча` возсiя`, и= свjьти'льникъ 
многосвjь'тлый, пусты'нное воспита'нiе, и= чистоты` кра'сная 
_о=би'тель, хр\сто'вы добрw'ты jа='снw зря`, _е=гw'же 
сiя'ньми о_у='мъ тво'й w=зари'лъ _е=си`. тjь'мже тя` 
свjьти'льника стяжа'вше, _о='ч~е на'шъ варлаа'ме, мо'лимъ 
тя` въ ми'рjь сохран_е'нымъ бы'ти, па'мять твою` 
почита'ющымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>еизрече'ннагw чревоноше'нiя была` _е=си` 
всенепоро'чная невjь'ста, и= jа='кw су'щи честнjь'йшiй 
хра'мъ, бц\де: свjь'тъ бо превjь'чный въ тя` всели'ся, и= 
родила` _е=си` бг~а сло'ва. пою'ще твое` рж\ство`, 
велича'емъ досто'йнw, всенепоро'чная _о=трокови'це.

%<На хвали'техъ стiхи^ры, на д~, гла'съ и~:%>

%<Б%>ж\ственная и= свjьтоно'сная наста` па'мять въ 
по'стницjьхъ вели'кагw варлаа'ма, ду'шу и= тjь'ло 
веселя'щая: тjь'мже прiиди'те празднолю'бцы, jа='кw да 
наслади'мся ны'нjьшнягw торжества`: се' бо на'ше зва'нiе 
прiи'де, всея` вели'кiя рwссi'йскiя земли` о_у=добре'нiе, 
вели'кагw же нова'града похвала` и= о_у=твержде'нiе, 
снаслjь'дникъ бо хр\сто'въ бы'въ, и= безпло'тныхъ житiя` 
подража'тель, мо'лится сп~су всjь'хъ, о_у=мири'ти мi'ръ и= 
спасти` ду'шы на'шя.

%<Два'жды.%>

%<Jа='%>кw въ терпjь'нiи мно'гъ, и= въ sло'бjь 
о_у=добоw\тда'тливъ, въ животjь` и= по сме'рти, _о='ч~е, 
показа'лся _е=си`: всjь^мъ вjь'рою приходя'щымъ 
и=сцjьл_е'нiя _о=би'льнw подава'еши, хромы^мъ хожде'нiе, и= 
ду'хи лука^выя прогоня'еши. па'мять твоя` сла'вна, и= 
о_у=спе'нiе со ст~ы'ми, варлаа'ме, _о='ч~е на'шъ. тjь'мже 
о_у=вjьря'еми, глаго'лемъ: па'мять пра'веднагw съ похвала'ми 
быва'етъ.

%<Д%>х~а бж\ственнагw бл~года'тiю со'брани 
празднолю'бцы, варлаа'ма, благоче'стiю подража'теля, 
веселя'щеся, восхва'лимъ дне'сь, цр~кве пресвjь'тлаго 
свjьти'льника: тjь'ло бо неудобопокори'вое, воздержа'нiя 
брозда'ми jа='вjь низложи`, и= (с. 113) бл~гопокори'во души` 
повину'лъ _е='сть. тjь'мже бж\ственнагw дх~а сосу'дъ 
досто'инъ о_у=гото'вася, и= тр\оцjь со а='гг~лы предстоя`, 
мо'лится непреста'ннw w= о_у=мире'нiи мi'ра и= спасе'нiи 
ду'шъ на'шихъ.

%<Сла'ва, гла'съ и~:%>

%<В%>сечестна'я и= чудотво'рная ра'ка, и=дjь'же лежи'тъ 
всечестно'е и= ст~о'е тjь'ло твое`, варлаа'ме, _о='ч~е 
на'шъ, и=сцjьл_е'нiя неwску'днw подае'тъ притека'ющымъ съ 
вjь'рою, и= душетлjь^нныя стра^сти и=сцjьля'ющи, мно'ж_ества 
же де'мwнская w\трjьва'ющи. тjь'мже и= стада` мона'хwвъ, со 
а=рхiере'йскими ли^ки чуд_есы` о_у=дивля'еми, достолjь'пнw 
и= ра'достнw w\т души` вопiе'мъ: бг~облаже'нне и= прп\дбне 
_о='ч~е на'шъ варлаа'ме, моли` хр\ста` бг~а, о_у=ще'дрити 
мi'ръ и= спасти` ду'шы на'шя.

%<И= ны'нjь, бг~оро'диченъ: В%>л\дчце, прiими` моли'тву 
ра^бъ твои'хъ:

%<Славосло'вiе вели'кое. И= ча'съ а~. И= w\тпу'стъ.%>

%<На лiтургi'и бл~ж_е'нна, пjь'снь г~-я и= s~. 
Прокi'менъ, гла'съ з~: Ч%>естна` предъ гд\семъ сме'рть 
прп\дбныхъ _е=гw`. %<Стi'хъ: Ч%>то` возда'мъ: %<А=п\слъ къ 
гала'тwмъ, зача'ло сг~_i. А=ллилу'iа, гла'съ s~: Б%>лаже'нъ 
му'жъ, боя'йся гд\са: %<Стi'хъ: С%>и'льно на земли` бу'детъ 
сjь'мя _е=гw`. %<_Е=v\глiе луки`, зача'ло к~д. Прича'стенъ: 
В%>ъ па'мять вjь'чную бу'детъ прв\дникъ:


