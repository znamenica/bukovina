<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 321)

%<Мjь'сяца тогw'же въ f~_i-й де'нь.%>

%<Ст~а'гw пр\оро'ка а=вдi'а:%>

%<И= ст~а'гw мч~ника варлаа'ма:%>

%<И= ст~ы'хъ прп\дбныхъ _о=т_е'цъ на'шихъ, пусты'нныхъ 
жи'телей, въ постjь` просiя'вшихъ, варлаа'ма, и= i=wаса'фа 
царе'вича, въ вели'цjьй земли`, глаго'лемjьй i=ндi'и.%>

%<С%>лу'жба и='хъ пи'сана по се'й слу'жбjь.

%<На Г%>д\си, воззва'хъ, %<стiхи^ры пр\оро'ка, гла'съ 
а~.%>

%<Подо'бенъ: В%>сехва'льнiи мч~ницы:

%<П%>рiя'телище дх~а * свjь'тлое, а=вдi'е, бы'въ, * и= 
w\т негw` просвjьща'емь бг~ови'днjьйше, * пр\оро'чествiя 
_о='бразомъ, * и= бу'дущихъ прозна'нiемъ, * и= зна'нiемъ 
и='стины w=богати'лся _е=си`. * и= ны'нjь моли'ся, * 
дарова'ти душа'мъ на'шымъ * ми'ръ и= ве'лiю ми'лость.

%<И='%>миже воwбража'ется бг~ъ * пе'рвыми сво'йствы *, 
и= су'щественными о_у=каза^нiи, * си'хъ сла'внiи * и= 
честнi'и пр\оро'цы, * причаще'нiемъ и= благода'тiю, * 
второ'е по да'ру причаща'ются, * просвjьща'ющу гд\су 
о_у=го'дники своя^ * свое'ю свjь'тлостiю.

%<Н%>езаходи'магw и=сполня'емь свjь'та, * и= сла'ву 
ви'дя, * па'че о_у=ма` и= смы'сла, * и= предстоя` вл\дцjь 
всjь'хъ, * jа='кw пр\оро'къ сла'вный, * и= бж\ственный 
бг~овjьща'тель бы'въ. * того` моли`, * дарова'ти душа'мъ 
на'шымъ * ми'ръ и= ве'лiю ми'лость.

%<И='ны стiхи^ры, ст~а'гw варлаа'ма, гла'съ д~. 
Подо'бенъ: Jа='%>кw до'бля:

%<С%>толпа` твердjь'йшiй, * и= мjь'ди крjьпча'йшiй, * и= 
желjь'за бы'лъ _е=си` мощнjь'йшiй: * w\тступа'етъ бо жго'мо, 
* и= а='бiе (с. 322) разруша'емо си'хъ ко'еждо _о=гне'мъ, * 
тогw` ну'ждею побjьжда'емо, * твоя' же непрекло'нна десни'ца 
просте'рта * о_у='глi_емъ жгу'щымъ * пресла'внw преwдолjь`, 
всему'дре.

%<С%>вяще'нникъ jа='коже бы'въ, * и= бг~у предстоя`, * 
и= къ тому`, блаже'нне, приходя`, * не чужде'ю кро'вiю, 
свое'ю же наипа'че, * и= руко'ю мч~ническою * благово'нiя 
кади'ло прине'слъ _е=си`, * не де'мwнскимъ пре'лестемъ, * 
хр\сту' же сп~су и= вл\дцjь и= при'снw цр\ствующему.

%<С%>вяще'нника принося'ща, и= а='гнца приноси'маго, * 
того'жде _о=бою'ду тя`, всехва'льне, * ра'достнw и=мену'емъ, 
* jа='кw су'ща _о=бое` тебе` сама'го бг~у, * jа='кw 
всенепоро'чное заколе'нiе, всесоже'гъ _о='гненнымъ 
муче'нiемъ. * _е=го'же моли` спасти` чту'щыя при'снw * 
всесла'вную па'мять твою`.

%<Сла'ва, и= ны'нjь, бг~оро'диченъ:%>

%<Т%>у'чами дх~а прест~а'гw, преч\стая, * мою` мы'сль 
w=роси`, * jа='же ка'плю ро'ждшая хр\ста`, неизче'тнw, * 
безмjь^рная беззакw'нiя человjь'кwвъ * щедро'тами 
и=змы'вшую: и=зсуши` и=сто'чникъ страсте'й мои'хъ, * и= 
пото'ка мя` сподо'би * сла'дости жи'зни при'снw * моли'твами 
твои'ми.

%<Кр\стобг~оро'диченъ:%>

%<А='%>гнца и= па'стыря тя`, * на дре'вjь jа='кw ви'дjь, 
* а='гница ро'ждшая рыда'ше, * и= ма'терски тебjь` вjьща'ше: 
* сн~е возжелjь'нне, * ка'кw на дре'вjь кр\стнjьмъ 
повjь'шенъ _е=си`, долготерпjьли'ве; * ка'кw ру'цjь и= 
но'зjь твои`, сло'ве, * пригвозди'шася w\т беззако'нныхъ * 
и= кро'вь твою` и=злiя'лъ _е=си`, вл\дко;

%<Тропа'рь мч~ника, гла'съ д~:%>

%<М%>ч~никъ тво'й, гд\си, варлаа'мъ, во страда'нiи 
свое'мъ вjьне'цъ прiя'тъ нетлjь'нный, w\т теб_е` бг~а 
на'шегw: и=мjь'яй бо крjь'пость твою`, мучи'телей низложи`, 
сокруши` и= де'мwнwвъ немощны^я де'рзwсти. тогw` моли'твами 
спаси` ду'шы на'шя. (с. 323)



%<На о_у='трени канw'нъ _о=ктw'иха _е=ди'нъ: и= ст~ы'хъ 
два`.%>

%<Канw'нъ пр\оро'ка, _е=гw'же краегране'сiе:%>

%<П%>розорли'вагw а=вдi'а пою` сла'ву. %<Fеофа'ново.%>

%<Гла'съ _е~. Пjь'снь а~. I=рмо'съ:%>

%<С%>п~си'телю бг~у, въ мо'ри лю'ди немо'крыми нога'ми 
наста'вльшему, и= фараw'на со всево'инствомъ пото'пльшему, 
тому` _е=ди'ному пои'мъ, jа='кw просла'вися.

%<С%>п~си'телю бг~у пр\оро'чески предстоя` ны'нjь, со 
дерзнове'нiемъ моли'ся, свjьща'тельными луча'ми 
просвjьща'ти, вjь'рою, бг~одохнове'нне, тя` блажа'щыя.

%<И='%>же вся^ jа='вjь прозна'тельнw зря'й, твоегw` 
се'рдца нему'тное и= чи'стое и= свjьтоза'рное, блаже'нне, 
ви'дя, проро'ка бг~опрiя'тна тя` поставля'етъ.

%<В%>идjь^нiя ви'дjьвъ и='стиннw, w\т бг~а тебjь` 
и=з\ъявля'_емая, проповjь'далъ _е=си` sлоче'стiе бра'тiй и= 
па'губу лю'тую, и= тjь'хъ пра'ведное, бл~же'нне, 
и=зкорене'нiе.

%<Бг~оро'диченъ:%>

%<С%>па'сшiися твои'мъ, бг~ороди'тельнице ч\стая, 
безсjь'меннымъ рождество'мъ, мо'лимъ тя`: мiрскi'я напа'сти 
и=зба'ви ны`, согла'снw зову'щыя пjь'снь побjь'дную.

%<И='нъ канw'нъ му'ченика, _е=гw'же краегране'сiе:%>

%<Т%>ерпjьли^выя твоя^, варлаа'ме, пою` болjь^зни. 
%<Fеофа'ново.%>

%<Гла'съ д~. Пjь'снь а~. I=рмо'съ:%>

%<В%>оспою` тебjь`, гд\си бж~е мо'й, jа='кw и=зве'лъ 
_е=си` лю'ди и=зъ рабо'ты _е=гv'петскiя, покры'лъ же _е=си` 
колесни^цы фараw'новы и= си'лу.

%<Т%>воегw` страда'нiя свjьтлостьми` w=заря'емь, на'съ, 
вjь'рою чту'щихъ па'мять твою`, соблюди`, варлаа'ме, 
моли'твами твои'ми.

%<_О='%>гнь о_у=гаси'вый нече'стiя, бг~оче'стiя 
и=звjь'стнw _о=гне'мъ бг~одохнове'ннымъ, да почти'тся 
пjьснопjь'сньми варлаа'мъ чу'дный. (с. 324)

%<W=%> благоче'стiи подвиза'вся, вjьнчено'сче варлаа'ме, 
вjьнце'мъ сла'вы ны'нjь досто'йнw почествова'лся _е=си`, 
десни'цею вседержи'телевою.

%<К%>рjь'пость тебjь` дарова` вл\дка, на разли^чныя 
ра^ны, всебл~же'нне му'чениче: сегw` ра'ди побjьди'лъ _е=си` 
безбо'жныхъ свирjь'пство.

%<Бг~оро'диченъ:%>

%<Л%>jь'ствица jа=ви'лася _е=си` нб\сная, _е='юже сни'де 
къ на'мъ сло'во, дв~о, ю='же дре'вле прови'дjь i=а'кwвъ, 
пра'_отецъ тво'й.

%<Пjь'снь г~. I=рмо'съ:%>

%<С%>и'лою кр\ста` твоегw`, хр\сте`, о_у=тверди` мое` 
помышле'нiе, во _е='же пjь'ти и= сла'вити спаси'тельное 
твое` вознесе'нiе.

%<В%>о'дъ та'инственныхъ рjька`, и=зъ пучи'ны происходя` 
дарw'въ дх~а, бг~овjьща'телю, бы'лъ _е=си`.

%<Х%>отjь'нiемъ и= про'мысломъ бж~iимъ, провозвjьща'ти 
бу^дущая предложи'лся _е=си`, достосла'вне.

%<П%>росвjьща'емь бж\ственнымъ свjь'томъ и= нб\снымъ, 
провозвjьсти'лъ _е=си` бу'дущее jа=зы'кwмъ спасе'нiе, 
всебл~же'нне.

%<Бг~оро'диченъ:%>

%<В%>сели'ся сло'во въ тя`, дв~о мт~и, спаса'етъ же 
бц\ду му'дрствующыя тя`, хода'тайствомъ твои'мъ, 
всенепоро'чная.

%<И='нъ. I=рмо'съ:%>

%<Л%>у'къ си'льныхъ и=знемо'же, и= немощству'ющiи 
препоя'сашася си'лою: сегw` ра'ди о_у=тверди'ся въ гд\сjь 
се'рдце мое`.

%<В%>е'сь пло'тскiй сою'зъ и= сочета'нiе твои'хъ 
о_у=дw'въ разрjьша'шеся: но крjь'пость соблюде'ся твоея` 
души` нерасте'рзана.

%<С%>тремле'нiе благомо'щнw претерпjь'лъ _е=си` 
стру'жущихъ твоя^ ре'бра, всебл~же'нне, терпjь'нiе 
ю='ношеское крjь'пкw показа'въ.

%<К%>то` твое` крjь'пкое и= си'льное, и= по'мысла 
неужа'сное мудрова'нiе похвала'ми похва'литъ по 
досто'инству, всебл~же'нне; (с. 325)

%<Бг~оро'диченъ:%>

%<О_у=%>ста'вися тля` сме'рти во v=поста'сной пло'тiю 
жи'зни, преч\стая, человjь'кwмъ jа='вльшейся и=зъ чре'ва 
твоегw`, бг~оневjь'стная.

%<Сjьда'ленъ пр\оро'ка, гла'съ а~. Подо'бенъ: Г%>ро'бъ 
тво'й, сп~се:

%<В%>ели'кiй а=вдi'й, бж\ственными сiя^нiи о_у='мъ 
свjьтови'дный стяжа'въ, сказу'етъ бу^дущая, дх~омъ ст~ы'мъ 
вjьща'я. сего` дне'сь, благочестивому'дреннw чту'ще, 
соверша'емъ свяще'нную _е=гw` па'мять, сердца` 
просвjьща'ющую.

%<Сла'ва, мч~ника, гла'съ д~. Подо'бенъ: В%>ознесы'йся:

%<П%>ла'мень нече'стiя о_у=гаси'въ, и= росо'ю 
бг~озна'нiя вже'глъ вjь'рныхъ сердца`, ны'нjь да почти'тся 
вjь'рнw варлаа'мъ сла'вный пjь'сньми бж\ственными: се'й бо 
посрами` i='дwльскую ле'сть, и= побjь'дный вjьне'цъ взе'мъ, 
всjь^мъ про'ситъ грjьхw'въ w=ставле'нiя.

%<И= ны'нjь, бг~оро'диченъ:%>

%<И='%>же на пр\сто'лjь херувi'мстjьмъ сjьдя'й, и= въ 
нjь'дрjьхъ _о='ч~ихъ пребыва'яй, jа='кw на пр\сто'лjь 
ст~jь'мъ сjьди'тъ свое'мъ, вл\дчце, въ нjь'дрjьхъ твои'хъ: 
вопло'щся бо бг~ъ вои'стинну, воцр~и'ся надъ всjь'ми 
jа=зы'ки, и= разу'мнw ны'нjь пои'мъ _е=му`. _е=го'же 
о_у=моли` спасти'ся рабw'мъ твои^мъ.

%<Кр\стобг~оро'диченъ:%>

%<И=%>зъ безнача'льнагw _о=ц~а` рожде'ннаго, 
напослjь'докъ тя` пло'тiю ро'ждшая, на кр\стjь` ви'сяща 
зря'щи, хр\сте`, о_у=вы` мнjь`, любе'знjьйшiй i=и~се, 
вопiя'ше: ка'кw, сла'вимый jа='кw бг~ъ w\т а='гг~лъ, w\т 
беззако'нныхъ ны'нjь человjь^къ, сн~е, хотя` распина'ешися; 
пою' тя, долготерпjьли'ве.

%<Пjь'снь д~. I=рмо'съ:%>

%<О_у=%>слы'шахъ слу'хъ си'лы кр\ста`, jа='кw ра'й 
w\тве'рзеся и='мъ, и= возопи'хъ: сла'ва си'лjь твое'й, 
гд\си.

%<П%>р\оро'чества бл~года'ть, w\т страсте'й jа='кw 
пред\ъwчи'стивъ (с. 326) твою` ду'шу, дх~омъ ст~ы'мъ 
прiе'мъ, возопи'лъ _е=си`: сла'ва си'лjь твое'й, гд\си.

%<П%>р\оро'къ а=вдi'й, заре'ю свjьтода'тельныя мо'лнiи 
w=заря'емь, просвjьти` на'съ зва'ти тебjь`: сла'ва си'лjь 
твое'й, гд\си.

%<Н%>евjьстокраси'тель jа=ви'лся _е=си`, всебл~же'нне, 
цр~ко'вный, w\т сiw'на проповjь'давъ сп~са и=зы'ти, _е=му'же 
зове'мъ: сла'ва си'лjь твое'й, гд\си.

%<Бг~оро'диченъ:%>

%<С%>обезнача'льное и= соприсносу'щное сло'во _о='ч~ее 
родила` _е=си`, ч\стая, бг~олjь'пнw, _е=му'же зове'мъ: 
сла'ва си'лjь твое'й, гд\си.

%<И='нъ. I=рмо'съ:%>

%<Т%>воегw` на земли` jа=вле'нiя, хр\сте` бж~е, 
проповjь'дая проро'къ прише'ствiе, съ весе'лiемъ вопiя'ше: 
сла'ва си'лjь твое'й, гд\си.

%<В%>итi'йское скверносло'вiе w\три'нувъ, о_у=че'нiе же 
а=п\сльское прiе'мъ и='стинное, сла'вне, свидjь'тель 
и='стинный бы'лъ _е=си`.

%<И='%>же _о=гня` си'льнjьйшее произволе'нiе стяжа'въ, 
мучи'телей безу'мiе низложи'въ, зове'ши: сла'ва си'лjь 
твое'й, гд\си.

%<W=%> хр\стjь` да'же до сме'рти, терпjьливоду'шне, 
_о=гню` и= му'камъ проти'вился _е=си`, велегла'снw поя`: 
сла'ва си'лjь твое'й, гд\си.

%<С%>и'льнjьйшимъ преусе'рдiемъ, всебл~же'нне, 
w=бдержи'мь, пре'лесть попра'лъ _е=си` бг~ому'дреннw, поя`: 
сла'ва си'лjь твое'й, гд\си.

%<Бг~оро'диченъ:%>

%<В%>опло'щся w\т дв~ы безпло'тный, на зе'млю къ 
человjь'кwмъ прiи'де. тjь'мже вjь'рою зове'мъ: сла'ва си'лjь 
твое'й, гд\си.

%<Пjь'снь _е~. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты' 
бо _е=си` бг~ъ на'шъ, ра'звjь бо теб_е` и=но'гw незна'емъ.

%<О_у='%>треневавъ ко гд\су, прiя'лъ _е=си` съ нб~се` 
да'ръ дх~а прест~а'гw, всехва'льне.

%<С%>помо'щника житiе` бж\ственное стяжа'въ, ви'дjьти 
сподо'бился _е=си` неви'димw разумjьва'емаго. (с. 327)

%<В%>озсiя` тебjь` свjь'тъ, всеблаже'нне, jа='кw 
пр\оро'ку, и= тогw` супру'жница тебjь` весе'лiе дарова'ся.

%<Бг~оро'диченъ:%>

%<Х%>отjь'нiемъ вся'ческая, преч\стая, сотвори'вый, и=зъ 
теб_е` созда'ся, _е='же по на'мъ, пребж\ственный.

%<И='нъ. I=рмо'съ:%>

%<В%>озсiя'вый свjь'тъ, и= просвjьти'вый о_у='тро, и= 
показа'вый де'нь, сла'ва тебjь`, сла'ва тебjь`, i=и~се, сн~е 
бж~iй.

%<П%>оказа'вый на'мъ свои'хъ стр\сте'й свидjь'теля, 
вопiю'ща: сла'ва тебjь`, сла'ва тебjь`, i=и~се, сн~е бж~iй.

%<Т%>ерпjь'нiю твоему` мно'гому, мзда` и= побjь'ды 
вjьне'цъ и=сплете'ся, сла'ва тебjь`, сла'ва тебjь`, зову'щу, 
i=и~се, сн~е бж~iй.

%<С%>трjь'лы глагw'лъ твои'хъ въ сердца` вра^жiя 
вонзи'лъ _е=си`, зовы'й: сла'ва тебjь`, сла'ва тебjь`, 
i=и~се, сн~е бж~iй.

%<Бг~оро'диченъ:%>

%<С%>т~у'ю го'ру, ч\стая, и= jа='кw ски'нiю высоча'йшагw 
му'дрствующе тя`, дв~о, сла'ва тебjь`, зове'мъ, бц\де, на'ше 
о_у=пова'нiе.

%<Пjь'снь s~. I=рмо'съ:%>

%<W=%>бы'де мя` бе'здна, гро'бъ мнjь` ки'тъ бы'сть, 
а='зъ же возопи'хъ къ тебjь` чл~вjьколю'бцу, и= спасе' мя 
десни'ца твоя`, гд\си.

%<С%>и'лою дх~а бж\ственнагw зрjь'лъ _е=си`, пр\оро'че, 
бу^дущая, _о='бразы прiе'мля бж\ственныхъ jа=вле'нiй, jа='кw 
въ зерца'лjь души` свjь'тлостiю.

%<О_у=%>моли` гд\са, пр\оро'че всебл~же'нне, моли'твами 
твои'ми, вjь'рою соверша'ющымъ па'мять твою`, прося` 
прегрjьше'нiй дарова'ти проще'нiе.

%<О_у=%>ми'лостивися рабw'мъ твои^мъ, и= си^мъ 
прегрjьше'нiй проще'нiе пода'ждь, чл~вjьколю'бче, и=мjь'яй 
моля'щаго тя` твоего` пр\оро'ка, мi'ру тебе` 
провозвjьсти'вшаго.

%<Бг~оро'диченъ:%>

%<В%>ся'ч_еская нося'й сло'вомъ, бж\ственною си'лою, 
w=б\ъя^тiи (с. 328) твои'ми но'сится, неискусобра'чная: 
_е=го'же ны'нjь моли` спасти'ся душа'мъ на'шымъ.

%<И='нъ. I=рмо'съ:%>

%<В%>озопи`, проwбразу'я погребе'нiе тридне'вное, 
пр\оро'къ i=w'на, въ ки'тjь моля'ся: w\т тли` и=зба'ви мя`, 
i=и~се, цр~ю` си'лъ.

%<Д%>а бiю'тся десни'цею разжже'нною ли'ца де'мwнская, 
сердца' же вjь'рныхъ да взыгра'ются, и= безпло'тныхъ ли'цы 
свjь'тлw да веселя'тся.

%<О_у=%>краша'ются до'брыхъ твои'хъ пw'двигъ побjь^ды и= 
w=долjь'нiя, и= страда'льч_еская зря'щихъ натрижн_е'нiя, 
перворожде'нныхъ и=збра'нное и= свjьтоно'сное торжество`.

%<В%>оста'ните, до'брiи ны'нjь живопи'сцы, мч~ника 
_о='бразъ ва'шими благохи'тростьми о_у=краси'те, 
подвигополо'жника jа='вственнw въ не'мъ начерта'юще.

%<Бг~оро'диченъ:%>

%<В%>есели'тся w= тебjь`, бг~ома'ти всепjь'тая, прамт~и, 
дре'внiя кля'твы рж\ство'мъ твои'мъ и=зба'вльшися, и= 
сме'ртнагw го'рькагw w=сужде'нiя.

%<Конда'къ мч~ника, гла'съ д~. Подо'бенъ: Jа=%>ви'лся 
_е=си`:

%<Jа=%>ви'лся _е=си` преудивле'нъ крjь'постiю 
всесожже'нiя, лiва'нъ благово'ненъ себе` прине'слъ _е=си` 
же'ртву хр\сту`, и= вjьне'цъ по'чести прiи'мъ, варлаа'ме, 
при'снw моли` за ны`, страда'льче.

%<Пjь'снь з~. I=рмо'съ:%>

%<В%>ъ пещи` _о='гненнjьй пjьсносло'вцы спасы'й 
_о='троки, благослове'нъ бг~ъ _о=ц~ъ на'шихъ.

%<П%>реесте'ственна и='стиннw пр\орw'къ твои'хъ сла'ва, 
бл~гослове'нный бж~е _о=т_е'цъ на'шихъ.

%<С%>ъ бг~омъ w=бита'ти сподо'бився, воспjьва'еши: 
бл~гослове'нъ бг~ъ _о=т_е'цъ на'шихъ.

%<В%>о пр\оро'цjьхъ твои'хъ бж\ственную бл~года'ть твою` 
jа=вля'еши, бл~гослове'нный бж~е _о=т_е'цъ на'шихъ. (с. 329)

%<Бг~оро'диченъ:%>

%<И=%>зба'вленнiи твои'мъ рж\ство'мъ, преч\стая дв~о, 
пjьснопое'мъ: бл~гослове'нъ бг~ъ _о=т_е'цъ на'шихъ.

%<И='нъ. I=рмо'съ:%>

%<_О=%>ц~ъ на'шихъ бж~е, не посрами` на'съ, но да'руй 
на'мъ со дерзнове'нiемъ вопи'ти тебjь`: бл~гослове'нъ 
_е=си`, бж~е _о=ц~ъ на'шихъ.

%<С%>ъ му'ченическими ли^ки, jа='кw непобjьди'мь 
му'ченикъ, сподо'бился _е=си` хр\сту` велегла'снw зва'ти: 
бл~гослове'нъ бг~ъ _о=т_е'цъ на'шихъ.

%<С%>о свjьща'ми свjь'тлыми въ бж\ственный черто'гъ 
вше'лъ _е=си`, хр\сту`, великомч~ниче, зовя`, бл~гослове'нъ 
бг~ъ _о=т_е'цъ на'шихъ.

%<К%>рjьпча'йшу _о=гня` десни'цу стяжа'въ, предста'тель 
десны'й твоему` вл\дцjь, зове'ши: бл~гослове'нъ бг~ъ 
_о=т_е'цъ на'шихъ.

%<Бг~оро'диченъ:%>

%<И=%>зба'вленнiи твои'мъ преч\стымъ рж\ство'мъ, пое'мъ 
тя` вjь'рнiи, непреста'ннw зову'ще: бл~гослове'нъ, 
преч\стая, пло'дъ чре'ва твоегw`.

%<Пjь'снь и~. I=рмо'съ:%>

%<И=%>зъ _о=ц~а` пре'жде вjь^къ рожде'ннаго сн~а и= 
бг~а, и= въ послjь^дняя лjь^та воплоще'ннаго w\т дв~ы мт~ре, 
свяще'нницы, по'йте, лю'дiе, превозноси'те во вся^ вjь'ки.

%<W\т%> бг~а просвjь'щшеся, пр\оро'цы провозвjьща'ютъ 
бу'дущихъ зна'нiе, бг~ому'дреннw взыва'юще: свяще'нницы, 
по'йте, лю'дiе, превозноси'те во вся^ вjь'ки.

%<Jа='%>коже заря` въ пучи'нjь, во тмjь` су'щыя 
просвjьти'лъ _е=си`, бж\ственными луча'ми, бг~овjьща'телю, 
w=заря'емь, зовы'й: свяще'нницы, по'йте, лю'дiе, 
превозноси'те во вся^ вjь'ки.

%<Бг~оро'диченъ:%>

%<П%>о бж\ственному существу` _о=ц~у` твоему` 
_е=диносу'щне, и= на'мъ _е=диноесте'ственъ jа=ви'лся _е=си`, 
воплоти'вся w\т неискусому'жныя мт~ре. тjь'мъ тя` пое'мъ, 
хр\сте`, и= благослови'мъ во вся^ вjь'ки. (с. 330)

%<И='нъ. I=рмо'съ:%>

%<В%>ся^ дjьла` бж~iя, и= вся` тва'рь благослови'те 
гд\са прп\дбнiи и= смире'ннiи се'рдцемъ по'йте _е=го` и= 
превозноси'те во вся^ вjь'ки.

%<В%>се` низложи'лъ _е=си` вра'жiе все_ору'жiе, 
варлаа'ме достосла'вне, попали'лъ _е=си` i='дwльскую ле'сть, 
зовы'й: тя` превозно'симъ, хр\сте`, во вjь'ки.

%<О_у=%>кра'шенъ благолjь'пнw, хр\сту` предста'лъ 
_е=си`, страда'льче приснопа'мятне, кро'вiю мч~ническою 
w=червле'ну нося` багряни'цу, и= вл\дку поя` во вjь'ки.

%<Б%>лагоче'стiя _о=гне'мъ разжже'нъ, jа='кw те'рнiе 
попали'лъ _е=си` вся^ де'мwнская мечта^нiя, зовы'й: тя` 
превозно'симъ, хр\сте`, во вjь'ки.

%<Бг~оро'диченъ:%>

%<Б%>лагословя'щiи тя` вjь'рнw w\т гд\са 
благословля'ются, всенепоро'чная: ражда'еши бо 
благословя'щаго тва'рь вл\дку, _е=го'же превозно'симъ, 
ч\стая, во вся^ вjь'ки.

%<Пjь'снь f~. I=рмо'съ:%>

%<Т%>я` па'че о_у=ма` и= словесе` мт~рь бж~iю, въ лjь'то 
безлjь'тнаго неизрече'ннw ро'ждшую, вjь'рнiи 
_е=диному'дреннw велича'емъ.

%<С%>ло'вомъ бж\ственнымъ и= дjья'нiемъ о_у=краша'емь, 
впери'вся дх~омъ, пр\оро'че чу'дный, бу^дущая зрjь'ти 
сподо'бился _е=си`.

%<И=%>дjь'же пр\оро'честiи ли'цы вселя'емь, и= ст~ы'хъ 
свjь'тлwсти, моли` гд\са, спасти` вjь'рою благохва'лящыя 
тя`, сла'вне.

%<В%>е'сь бг~у те'плjь прилjьжа`, чи'стw бесjь'довалъ 
_е=си` бж~е'ственными jа=вл_е'нiи, и='хже и= ны'нjь 
наслажда'ешися, всебл~же'нне.

%<Бг~оро'диченъ:%>

%<Т%>я` свjь'та свjьти'льникъ пое'мъ, ч\стая, тя` и= 
скрижа'ль бл~года'ти, сло'во воплоще'нное прiе'мшу вjь'дяще, 
велича'емъ.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ. (с. 331)

%<З%>ако'нъ похвале'нiй побjьжда'ется подвигw'въ твои'хъ 
вели'чествомъ, _е=ди'нъ вл\дка хр\сто'съ тя` сла'вити 
вjь'сть бж\ственною свjь'тлостiю, _е=го'же прилjь'жнw моли`, 
w= вjь'рою воспjьва'ющихъ тя`.

%<В%>сего` тебе` сама'го гд\су же'ртву жи'ву прине'слъ, 
ве'сь тогw` цр\ствiя снаслjь'дникъ jа=ви'лся _е=си` и= 
прича'стникъ, и= съ ни'мъ ра'дуяся ны'нjь цр\ствуеши, 
приснопа'мятне.

%<З%>а твою`, сп~се, любо'вь, кро'вiю да'же и= до 
сме'рти, мечу` и= _о=гню` и= му'камъ бж\ственный мч~никъ 
противоwполчи'вся, _е='же о_у= теб_е`, чл~вjьколю'бче, 
безсме'ртiе прiе'мъ, наслажда'ется.

%<Бг~оро'диченъ:%>

%<Т%>я` засту'пницу мi'ра и= бг~ома'терь дв~у, всея` 
жи'зни моея` предста'тельницу и= спасе'нiе, ра'дуяся, 
предлага'ю: ты' бо бг~а ро'ждшая, спаса'ти мо'жеши пою'щыя 
тя`.

%<Свjьти'ленъ. Подо'бенъ: О_у=%>ченикw'мъ зря'щымъ:

%<А=%>вдi'е пр\оро'че, лику'й и= весели'ся, твои'хъ 
глагw'лъ зря` сбытiе`. тjь'мже, тр\оцjь предстоя`, 
соверша'ющыя свjьтоно'сную твою` па'мять, помяни` и= тебе` 
чту'щыя, всебл~же'нне.

%<Бг~оро'диченъ:%>

%<И=%>зъ преч\стыхъ чре'слъ твои'хъ проше'дшаго бг~а 
сло'ва неизрече'ннw, дв~о мт~и, ви'дящи распина'ема, 
взыва'ла _е=си`: сла'ва неизрече'нному твоему` строе'нiю, 
сп~се мо'й, и='мже мi'ръ тво'й спаса'еши. (с. 332)



%<Слу'жба ст~ы'хъ прп\дбныхъ _о=т_е'цъ на'шихъ, 
пусты'нныхъ жи'телей, въ постjь` просiя'вшихъ, варлаа'ма и= 
i=wаса'фа, въ вели'цjьй земли`, глаго'лемjьй i=ндi'и.%>

%<Ве'черъ, на Г%>д\си, воззва'хъ, %<стiхи^ры на s~, 
гла'съ s~.%>

%<Подо'бенъ: В%>се` w\тло'жше:

%<W\т%> ко'рене ца'рска, * прекра'сна вjь'твь и=зрасте`, 
бл~гоуха'нный крi'нъ, * блаже'нный ца'рь i=wаса'фъ, * и='же 
наказа'нiемъ * духо'внагw наста'вника, * возжелjь` ви'дjьти 
безцjь'нный би'серъ, * позна` въ тр\оцjь сла'вимаго бг~а, * 
и= тогw` за'повjьдей * дjь'латель и=зря'денъ показа'ся: * и= 
ны'нjь въ вы'шнихъ ликовству'я, * мо'лится w= душа'хъ 
на'шихъ.

%<П%>росвjьще'нный душе'ю варлаа'мъ * царю` i=wаса'фу 
глаго'лаше: * позна'лъ _е=си` бг~а, творца` всjь'хъ, * то'й 
да просвjьти'тъ твоя^ _о='чи серд_е'чныя, * и= да'стъ ти` 
ду'хъ му'дрости и= ра'зума, * да о_у=вjь'дати и='маши, что` 
_е='сть наде'жда зва'нiя _е=гw`, * jа='кw напослjь'докъ, * 
и= роди'телю твоему` ко спасе'нiю наста'вникъ бу'деши. * 
а='зъ же не и='мамъ w=ста'ти здjь`, * но w\тхожду` въ пу'ть 
мо'й, * бг~а наста'вника и=мjь'я, * возводя'щаго мя` ко 
спасе'нiю.

%<О_у=%>слы'шавъ до'блественный ца'рь i=wаса'фъ * w= 
разлуче'нiи словеса`, * распали'вся душе'ю, * лице` свое` 
слеза'ми w=блива'я, глаго'лаше: * ты`, о_у=чи'телю 
духо'вный, * всjь'хъ благи'хъ мои'хъ хода'таю, * па'ки ли 
w=ста'вити мя` въ мi'рjь се'мъ хо'щеши; * кто' ми соверши'тъ 
тво'й чи'нъ о_у=чи'тельства; * кто' ми бу'детъ наста'вникъ 
ко спасе'нiю; * ты` мене` къ бг~у приве'лъ _е=си`, * и= въ 
чину` сыно'внjь (с. 333) наста'вника наста'вилъ _е=си`, * и= 
тобо'ю надjь'юся w\т хр\ста` прiя'ти ве'лiю ми'лость.

%<Сла'ва, гла'съ s~:%>

%<З%>арда'ну и=звjь'стнw о_у=вjь'дjьвшу ко _о='троку 
о_у=чи'телево прилjьжа'нiе и= ко хр\сту` w=браще'нiе, мно'ги 
ско'рби и=спо'лнися душа` _е=гw`, sjь'льную болjь'знь себjь` 
притвори`: ни си'мъ возмо'же о_у=таи'тися, подро'бну царю` 
вся^ и=сповjь'дая, и='мя варлаа'мово нари'четъ: то'й, рече`, 
прельсти` сы'на твоего`. ца'рь же, jа='кw ле'въ, w\т 
jа='рости возревjь`, вма'лjь сме'рти не вкуси`, i=wаса'фу 
безпреста'ни моля'щуся, призыва'я сп~са ду'шъ на'шихъ.

%<И= ны'нjь, бг~оро'диченъ: К%>то` тебе` не 
о_у=блажи'тъ:

%<Вхо'дъ. Прокi'менъ дне`. Чте'нiя г~, пи'саны сегw` 
мц\са въ s~ де'нь, Варлаа'му ху'тынскому:%>

%<На стiхо'внjь стiхи^ры, гла'съ и~. Подо'бенъ: _W%> 
пресла'внагw чудесе`!

%<Ц%>арю` а=венi'ру къ сы'ну глаго'лющу: * возлю'бленное 
мое` ча'до, * че'сть богw'въ на'шихъ w=ста'вилъ _е=си`, * 
чужде'му же бг~у служи'ти и=зво'лилъ _е=си`. * вску'ю, ча'до 
мое`, та'кw сотвори'лъ _е=си`; * а='зъ, любо'вiю воспитава'я 
тя`, * надjь'яхся прее'мника бы'ти ца'рствiя моегw`: * ты' 
же, ча'до мое`, та'кw сотвори'лъ _е=си`, * галiле'анину 
послjь'довавъ.

%<Стi'хъ: В%>осхва'лятся прп\дбнiи во сла'вjь, и= 
возра'дуются на ло'жахъ свои'хъ.

%<А='%>зъ w\тверго'хся де'мwнскiя тмы`, * и= къ свjь'ту 
притеко'хъ бг~оразу'мiя, * i='дwльскую пре'лесть w=ста'вивъ, 
* и= ко и='стинjь прибли'жихся, * и= хр\сту` рабо'тати 
и=зво'лихъ: * то'й бо на'ше w=сужде'нiе дре'внее разруши`, * 
и= _е=стество` на'ше на нб~са` вознесе`, * и= цр\ство 
нб\сное w=бjьща` всjь^мъ, * лю'бящымъ _е=го` вои'стинну.

%<Стi'хъ: М%>нw'ги скw'рби пра'в_еднымъ, и= w\т всjь'хъ 
и='хъ и=зба'витъ я=` гд\сь.

%<Ц%>арю` jа='ростiю и= преще'нiемъ ст~а'го _о='трока * 
(с. 334) о_у=страши'ти хотя'щу, прирече`: * мнw'гимъ му'камъ 
преда'мъ тебе`, * и= sло'ю сме'ртiю о_у=морю' тя, * и= 
ктому` сы'на тебе` не нареку`, * но jа='кw врага` и= 
w\тсту'пника, * и= та'кw прети'въ, со гнjь'вомъ w\ти'де: * 
i=wаса'фъ же, въ пала'ту вше'дъ, * безпреста'ни бг~у 
моля'шеся.

%<Сла'ва, гла'съ и~. Самогла'сенъ:%>

%<В%>ъ моли'твjь свое'й i=wаса'фъ ца'рь глаго'лаше: 
гд\си бж~е мо'й, сла'дкая наде'ждо, нело'жное w=бjьща'нiе, 
тве'рдое прибjь'жище на тя` надjь'ющымся, о_у=крjьпи' мя во 
твое'мъ благо'мъ и=сповjь'данiи, до коне'чнагw ми` бы'ти 
и=здыха'нiя: воспали'ся бо душа` моя` вели'кою къ тебjь` 
любо'вiю. тjь'мже да'ждь ми` во все'й мое'й жи'зни, за и='мя 
твое`, и= за твое` и=сповjь'данiе вся^ страда'ти, и= всего` 
мене` тебjь` пожре'ти: jа='кw _е=ди'нъ _е=си` побо'рникъ 
непобjьди'мый, и= бг~ъ ми'лостивый.

%<И= ны'нjь, бг~оро'диченъ: Б%>езневjь'стная дв~о:

%<Тропа'рь, гла'съ д~:%>

%<W\т%> духо'внагw наста'вника научи'вся, царю` 
i=wаса'фе, бг~а позна'ти, креще'нiемъ же просвjьти'вся, 
лю'ди къ вjь'рjь w=брати'лъ _е=си`: и= _о=тцу` твоему` w\т 
купjь'ли прiи'мникъ бы'въ, ца'рство w=ста'вивъ, пусты'ню 
дости'глъ _е=си`, и= въ не'й трудолю'бнjь подвиза'лся 
_е=си`. моли` хр\ста` бг~а со о_у=чи'телемъ твои'мъ 
варлаа'момъ, спасти'ся душа'мъ на'шымъ.

%<Сла'ва, и= ны'нjь, бг~оро'диченъ воскр\снъ.%>



%<На о_у='трени.%>

%<По а~-мъ, стiхосло'вiи сjьда'ленъ, гла'съ и~. По\д: 
П%>рему'дрости:

%<Ц%>а'рь а=венi'ръ, прiе'мъ совjь'тъ w\т а=рахi'а, 
дру'га своегw`, нача'тъ i=wаса'фа ласка'тельными и= ти'хими 
слов_есы`, w=б\ъима'я _е=го` и= цjьлу'я, прельща'ти, 
глаго'ля: _w ча'до мое` вожделjь'нное! почестви` _о=тца` 
твоегw` сjьди^ны, и= моея` (с. 335) послу'шавъ мольбы^, 
принеси` же'ртву богw'мъ: та'кw бо _о='нjьхъ ми'лость 
получи'ши, и= долготу` днi'й, и= сла'ву вся'кую, и= ца'рство 
безвре'дно, и= вся'ческихъ бла^гъ прича'стiе w\т ни'хъ 
прiи'меши.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>реч\стая дв~о, мт~и бж~iя, души` моея` стра^сти 
лю^тыя и=сцjьли`, молю'ся, и= проще'нiе да'руй мои'хъ 
прегрjьше'нiй, jа=`же безу'мнjь содjь'яхъ, ду'шу и= тjь'ло 
w=скверни'въ _о=кая'нный. о_у=вы` мнjь`, что` сотворю` въ 
ча'съ _о='нъ, внегда` а='гг~ли ду'шу мою` разлуча'тъ w\т 
стра'стнагw моегw` тjьлесе`; тогда` помо'щница мнjь` бу'ди, 
и= предста'тельница теплjь'йшая: тебе' бо и='мамъ наде'жду 
ра'бъ тво'й.

%<По в~-мъ стiхосло'вiи сjьда'ленъ, гла'съ _е~. По\д: 
С%>обезнача'льное сло'во:

%<I=%>wаса'фъ ко _о=тцу` глаго'лаше: нjь'сть пра'ведно, 
_о=тца` своегw` сjьди^ны чествова'ти, и='стиннаго же бг~а 
безче'ствовати: ниже` досто'йно, w=ста'вя творца` всея` 
тва'ри, i='дwлwмъ ж_е'ртвы приноси'ти: но подоба'етъ 
и='стиннаго бг~а чествова'ти, и= тому` _е=ди'ному же'ртву 
приноси'ти.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>е` пре'жде суда` ны'нjь пла'чу, помышля'я моя^ 
дjьла` лука^вая и= лю^тая, и= прегрjьше'нiй глубину` 
w=держа'щую мя` w\т ю='ности, и= подавля'ющу о_у='мъ: но 
твои'мъ, ч\стая, предста'тельствомъ w=ставле'нiе ми` 
пода'ждь, и= спасе'нiе о_у=лучи'ти сподо'би.

%<По Хвали'те и='мя гд\сне, припjь'въ:%>

%<О_у=%>блажа'емъ тя`, прп\дбне _о='ч~е i=wаса'фе, и= 
чте'мъ болjь^зни и= труды` твоя^, и='миже труди'лся _е=си` 
во и=сповjь'данiи хр\сто'вjь.

%<_Псало'мъ и=збра'нный: Б%>л~же'нъ му'жъ, боя'йся 
гд\са:

%<По полv"еле'и сjьда'ленъ, гла'съ г~:%>

%<Н%>е престая'ше о_у='бw а=венi'ръ w= прельще'нiи сы'на 
своегw` (с. 336) промышля'ти, собра'въ витi^и на 
состяза'нiе, рече` и=`мъ: а='ще вjь'ру на'шу о_у=твердите`, 
хр\стiа'нскую же вjь'ру низложите`, просла'витеся: а='ще же 
побjьдите'ся, то` о_у=мертвите'ся. подо'бнjь рече` и= 
i=wаса'фъ къ нахw'ру, нарица'ющуся варлаа'му: а='ще 
л_е'стныя витi^и побjьди'ши, просла'вишися: а='ще же 
побjьжде'нъ бу'деши, се'рдце и= я=зы'къ тво'й рука'ми 
и=з\ъе'мъ, псw'мъ въ снjь'дь съ про'чими о_у='ды преда'мъ 
сiя^: да, тя` ви'дяще, о_у=страша'тся вси` не прельща'ти 
сынw'въ царе'выхъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Т%>е'плая засту'пнице, наде'жда тве'рдая, стjьно` и= 
покро'ве, и= приста'нище прибjьга'ющихъ къ тебjь`, 
приснодв~о ч\стая, неwбурева'емое, сн~а твоего` и= бг~а 
моли`, ми'ръ пода'ти мi'ру, и= спасе'нiе, и= ве'лiю и= 
бога'тую ми'лость.

%<Та'же степ_е'нна, а~-й а=нтiфw'нъ д~-гw гла'са: 
Прокi'менъ, гла'съ д~: П%>рв\дникъ, jа='кw фi'нi_ксъ, 
процвjьте'тъ, и= jа='кw ке'дръ, и='же въ лiва'нjь, 
о_у=мно'жится. %<Стi'хъ: Н%>асажде'ни въ дому` гд\сни, во 
дво'рjьхъ до'му бг~а на'шегw процвjьту'тъ. %<В%>ся'кое 
дыха'нiе: %<Стi'хъ: Х%>вали'те бг~а во ст~ы'хъ _е=гw`: 
%<_Е=v\глiе матfе'а, зача'ло а~_i.%>

%<По н~-мъ _псалмjь` стiхи'ра, гла'съ s~:%>

%<П%>рп\дбне _о='ч~е, во всю` зе'млю и=зы'де вjьща'нiе 
и=справле'нiй твои'хъ: тjь'мъ на нб~сjь'хъ w=брjь'лъ _е=си` 
мзду` трудw'въ твои'хъ, де'мwнскiя погуби'лъ _е=си` полки`, 
и= а='гг~льскiя дости'глъ _е=си` чи'ны, и='хже житiю` безъ 
поро'ка поревнова'лъ _е=си`. дерзнове'нiе и=мjь'я ко хр\сту` 
бг~у, ми'ръ и=спроси` душа'мъ на'шымъ.

%<Канw'нъ бц\дjь, со i=рмосо'мъ на s~: и= i=wаса'фу на 
и~.%>

%<Гла'съ и~. Пjь'снь а~. I=рмо'съ:%>

%<С%>окруши'вшему бра^ни мы'шцею свое'ю, и= прове'дшему 
i=и~ля сквозjь` чермно'е мо'ре, пои'мъ _е=му`, jа='кw 
и=зба'вителю на'шему бг~у: jа='кw просла'вися. (с. 337)

%<Ц%>ар_е'вы глаго'лы слы'шавъ нахw'ръ, sjьлw` 
вострепета`: вмjь'стw бо развраще'нiя, и=зрече` 
благослове'нiе, _о=блича'я i=уд_е'и и= _е='ллины, 
проповjь'дая же на земли` хр\сто'во прише'ствiе, jа='кw 
просла'вися.

%<Р%>еч_е'нiя нахw'ръ w= зако'нjь и=зложи`: витi^и же и= 
жрецы` посрами'шася, и= jа='кw безгла'сни w=брjьто'шася: 
царю' же i=wаса'фу душе'ю веселя'щуся и= сла'вящу бг~а 
нб\снаго, jа='кw просла'вися.

%<I=%>wаса'фъ ца'рь къ нахw'ру рече`: благода'ть ти` 
и=сповjь'дую, jа='кw по и='стинjь побо'рникъ бы'лъ _е=си`: 
и= а='ще хр\ста` возлю'биши, жи'знь наслjь'диши: 
w=браща'ющымся бо къ нему` w\тверза'етъ врата` нб\сная.

%<А='%>ще и= недосто'йнjь принесо'хъ ти` таково'е 
слове'съ и=зви'тiе, бг~ому'дрый царю` i=wаса'фе, прiими` 
сiя^ съ любо'вiю, и= принеси` къ бг~ома'тери моле'нiе за 
мя`, да ми'лость w=бря'щу въ де'нь стра'шнагw и=спыта'нiя.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<О_у=%>тверди'ся се'рдце мое` во гд\сjь, вознесе'ся 
ро'гъ мо'й въ бз~jь мое'мъ, разшири'шася на враги` моя^ 
о_у=ста` моя^, возвесели'хся w= спасе'нiи твое'мъ.

%<С%>ловесы` любе'зными ца'рь нахw'ра наказа'въ, _о='нъ 
же съ пла'чемъ и= ра'достiю пусты'ню дости'же, на вjь'ру 
w=брати'ся и= креще'нiемъ просвjьти'ся: и= вмjь'стw во'лка 
_о=вча` хр\сто'во w=брjь'теся.

%<F%>е'vда къ царю` а=венi'ру глаго'лаше: не о_у=бо'йся, 
царю`, галiле'йскихъ мудр_е'цъ: сi'и бо ско'рw и=спаду'тъ, 
не и='мутъ предъ лице'мъ мои'мъ ста'ти. ни слове'съ 
проти'вныхъ глаго'лати.

%<П%>редста'виша _о=трокwви'цы о_у=кра'шены царе'ву 
сы'ну на послуже'нiе, да прельстя'тъ пра'веднаго _о='трока: 
_о='нъ же (с. 338) а='ще и= разжже'нiе въ се'рдце плотско'е 
прiи'мъ, моли'твою же и= поще'нiемъ w\т сjь'ти _о='ныя 
и=зба'вленъ бы'сть.

%<Бг~оро'диченъ:%>

%<Н%>апа'стьми мно'гими w=держи'мь, и=зъ глубины` 
се'рдца вопiю' ти: вл\дчце, и=зба'ви мя` непотре'бнаго раба` 
твоего` лю'тыхъ w=бстоя'нiй, и= тишину` пода'ждь се'рдцу 
моему`.

%<Сjьда'ленъ, гла'съ г~:%>

%<Ч%>т\сая и= непоро'чная душа` бж\ственнагw _о='трока, 
w=полче'нiя вра'жiя не о_у=страши'ся, на по'двигъ му'жески 
о_у=крjьпля'яся, свы'ше и=збавле'нiя прося`, да не 
w=скверни'тъ _о=де'жды, ю='же w\т ст~а'гw креще'нiя прiя'тъ, 
да получи'тъ красоту` и= сла'ву хр\сто'ву.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>i'йждо, и=дjь'же спаса'ется, та'мw пра'веднw и= 
притека'етъ: и= ко'е и=но'е таково'е прибjь'жище, jа='кw 
ты`, бц\де, покрыва'ющее ду'шы на'шя;

%<Пjь'снь д~. I=рмо'съ:%>

%<П%>р\оро'къ а=вваку'мъ о_у='мныма _о=чи'ма прови'дjь, 
гд\си, прише'ствiе твое`, тjь'мъ и= вопiя'ше: w\т ю='га 
прiи'детъ бг~ъ, сла'ва си'лjь твое'й, сла'ва снизхожде'нiю 
твоему`.

%<_Е=%>гда` посто'мъ и= моли'твою тjь'ло свое` 
о_у=дручи`, зри'тъ во снjь` па'жить прекра'сну, и= гра'да 
красоту` недомы'сленну. во _е=ди'номъ о_у='глjь жела'етъ 
пребыва'нiя, и= гла'съ слы'шитъ: подвиза'ющымся вся^ 
о_у=гото'вашася.

%<М%>ину'въ мjьста` _о='на свjь^тлая, зри'тъ мjь'сто, 
тмы` и=спо'лненно, и= пе'щь, стра'шнымъ пла'менемъ шумя'щую, 
и= гла'су глася'щу: сiе` муче'нiе грjь'шникwмъ, дjь'лы 
скве'рными себе` w=скверни'вшымъ.

%<Л%>ежа` на _о=дрjь`, о_у=буди'вся w\т видjь'нiя, 
сле'зы, а='ки рjь'ки, и=спуща'ше: и= ве'сь стра'хомъ 
w=б\ъя'тъ бы'въ, и= въ себjь` разсужда'я, ка'кw свjь'тло 
прв\днымъ воздая'нiе и= (с. 339) грjь^шнымъ стра'шно 
муче'нiе; и= вопiя` хр\сту`: сла'ва си'лjь твое'й, гд\си.

%<Бг~оро'диченъ:%>

%<Б%>г~а на руку` носи'вши, вся'ч_еская руко'ю 
содержа'щаго, _w дв~о всебл~гослове'нная! того` дв~а 
роди'вши, и= по рж\ствjь` па'ки дв~а пребыла` _е=си`.

%<Пjь'снь _е~. I=рмо'съ:%>

%<Г%>д\си бж~е на'шъ, ми'ръ да'ждь на'мъ, гд\си, бж~е 
на'шъ, стяжи' ны: гд\си, ра'звjь теб_е`, и=но'гw не вjь'мы, 
и='мя твое` и=мену'емъ.

%<Н%>е здра'вствуетъ тво'й сы'нъ, повjь'даше царю`, 
_о='нъ же ско'рw притече` и= о_у=ми'льнw вопроша'ше: что' ти 
бы'сть, сы'не мо'й люби'мый, о_у=тjь'хо ста'рости моея`, 
что` та'кw лежи'ши на _о=дрjь` твое'мъ, ни ма'лw къ кому` 
бесjь'дуя;

%<П%>репя'лъ _е=си` сjь'ть нога'мъ мои^мъ, вма'лjь 
всели'лася бы во а='дъ душа` моя`, а='ще не гд\сь помо'глъ 
бы ми`, и= показа` мнjь` пу'ть ко спасе'нiю: и= ктому` не 
возмо'глъ бы _е=си` мене` ви'дjьти жи'ва, и= сы'на себjь` 
и=менова'ти.

%<Р%>ыда'нiе и= печа'ль съ го'рькимъ пла'чемъ сплета'ше 
ца'рь, неутоли'мь мяте'жъ и=мjь'яше, рече` въ себjь`: ча'до, 
не то'кмw богw'въ w\тступле'нiя, но и= живота` твоегw` 
w\трица'ешися.

%<Бг~оро'диченъ:%>

%<Н%>еизглаго'ланнw заче'нши бг~а, и= па'че _е=стества` 
родила` _е=си`: сего` моли`, всенепоро'чная, растлjь'вша 
безмjь'стными дjья^нiи, поми'ловати мя` за неизрече'нную 
ми'лость.

%<Пjь'снь s~. I=рмо'съ:%>

%<Jа='%>кw во'ды морскi^я, чл~вjьколю'бче, волна'ми 
жите'йскими w=бурева'юся. тjь'мже, jа='кw i=w'на, та'кw 
вопiю' ти: возведи` w\т тли` живо'тъ мо'й, бл~гоутро'бне 
гд\си.

%<Ш%>у'iягw стоя'нiя и=зба'витися, и= десна'гw стоя'нiя 
сподо'битися жела'ти, i=wаса'фу та'кw и='стинствующу, и= 
ничто'же чествова'ти па'че хр\сто'вы любве`: се' бо 
и='стинная сла'дость и= весе'лiе, и= вjь'чное пребыва'нiе. 
(с. 340)

%<О_у=`%>бо fе'vда глаго'лаше: почто` богw'въ 
w\тступи'лъ _е=си`, и= _о=тца` царя` прогнjь'валъ _е=си`; 
сегw` ра'ди w\т всjь'хъ люде'й возненави'дjьнъ _е=си`. не 
бо'зи ли, _о=тца` твоегw` моли'твы послу'шавше, тебе` _е=му` 
дарова'ша;

%<В%>озопи` ца'рь i=wаса'фъ: _w заблужде'нiя глубино`, 
вавv"лw'нское сjь'мя, столпотворе'нiя вну'че, _о=кая'нне 
чародjь'ивый ста'рче! почто` о_у=каря'еши спаси'тельную 
про'повjьдь хр\сто'ва прише'ствiя, _е=гw'же сла'вы нб~о и= 
вся` земля` и=спо'лнишася;

%<Бг~оро'диченъ:%>

%<П%>омози`, вл\дчце, и= о_у=слы'ши глаго'лъ мо'й, 
всенепоро'чная, _е=гw'же и=зъ глубины` души` приношу' ти, и= 
разрjьше'нiе долгw'въ пода'ждь ми`.

%<Конда'къ, гла'съ и~:%>

%<В%>jь'дый твое` и=зъ младе'нства благо'е и=зволе'нiе, 
i=wаса'фе, _е=ди'нъ сердцевjь'децъ бг~ъ, и= w\т ца'рствiя 
земна'гw въ мона'шеское пребыва'нiе приведы'й тя`, вели'кому 
варлаа'му послjь'довати сподо'би. съ ни'мже и= ны'нjь 
го'рнiй i=ер\сли'мъ всесвjь'тлый _о=ч~ество и=мjь'я, 
жела'емыя добро'ты краснw` наслажда'яся ст~ы'я тр\оцы, 
мо'лимъ тя`, ца'рская красото`, помина'й на'съ, вjь'рою 
чту'щыя тя`.

%<I='косъ:%>

%<Д%>ругi'й, _о='ч~е, jа=ви'лся _е=си` вра'чь и= 
предста'тель неду'гомъ w=держи'мыхъ ско'рбiю, i=wаса'фе 
чу'дне, и=сцjьля'я вся^ вjь^рныя, притека'ющыя подъ 
бж\ственный покро'въ тво'й. тjь'мъ и= w\т на'съ слы'шиши: 
ра'дуйся, _о=тца` блага'гw ко'реню, ра'дуйся, ма'тере 
благi'я вjь'твь: ра'дуйся, и='же тjь'хъ любо'вь w\три'нувый, 
ра'дуйся, и='же _е=ди'наго бг~а прiе'мый: ра'дуйся, jа='кw 
w=ста'вилъ _е=си` на земли` во'инство, ра'дуйся, jа='кw 
низложи'лъ _е=си` ва'рварскую горды'ню: ра'дуйся, стjьна` и= 
храни'тель царе'й бы'вый, ра'дуйся, _о=ру'жiе и= сто'лпъ 
мi'ру jа='влься: ра'дуйся, _о=гне'мъ поже'гъ jа=зы'ч_ества, 
(с. 341) ра'дуйся, свjьти'льниче, сiя'я чудесы`: ра'дуйся, 
наги^мъ мно'жицею покро'въ: ра'дуйся, плjьне'нныхъ 
и=зба'вителю: помина'й на'съ, вjь'рою чту'щыя тя`.

%<Пjь'снь з~. I=рмо'съ:%>

%<Х%>алде'йская пе'щь, _о=гне'мъ распала'емая, 
w=роша'шеся дх~омъ, бж~iимъ предстоя'нiемъ _о='троцы поя'ху: 
бл~гослове'нъ _е=си`, бж~е _о=ц~ъ на'шихъ.

%<С%>ла'ву же и= цр\ство и= _о='бласть всю` на'двое 
раздjь'льшему, _о='ву себjь` w=ста'вль, _о='ву же вруча'етъ 
сы'ну, царя` _е=го` поста'вивъ: кня'зи же мно'ги и= 
страти'ги преда'въ, любе'знw же и= че'стнw w\тпусти` _е=го` 
на страну` свою`.

%<Н%>е про'стw къ ца'рству и=дя'ше, но честны'й кр\стъ 
предъ ни'мъ ноша'ху: вше'дъ же во гра'дъ, на всjь'хъ 
столпjь'хъ _о='бразъ креста` водружа'ше, и= ка^пища 
разоря'ше. прекра'сну цр~ковь вл\дки хр\ста` воздви'же, и= 
всjь^мъ собра'тися къ не'й повелjьва'ше: са'мъ же прилjь'жнw 
моля'шеся.

%<Х%>р\сту` вjь'ровати вся^ подру^чныя о_у=ча'ше, 
и=згна^нныя же _о=тце'мъ _е=пi'скопы, i=ере'и и= мона'хи 
ра'достнw срjьта'ше, и= свои'ми рука'ми но'ги и='хъ 
w=мыва'ше, и= вся'ко промышле'нiе w= ни'хъ творя'ше, и= 
о_у=се'рднw взыва'ше: препросла'вленный бж~е, бл~гослове'нъ 
_е=си`.

%<Бг~оро'диченъ:%>

%<Д%>ре'вле о_у='бw i=а'кwвъ тя` преднаписа`: и=са'iа 
же, о_у='глемъ дх~а w=чи'щся, бг~а _е=мману'ила w\т 
о_у=тро'бы твоея` роди'тися прозна'менова. къ нему'же 
велегла'снw вопiя'ше: _о=т_е'цъ на'шихъ бж~е, бл~гослове'нъ 
_е=си`.

%<Пjь'снь и~. I=рмо'съ:%>

%<П%>окрыва'яй вода'ми превы'спр_енняя своя^, полага'яй 
мо'рю предjь'лъ песо'къ, и= содержа'й вся^, тя` пое'тъ 
со'лнце, тя` сла'витъ луна`, тебjь` прино'ситъ пjь'снь вся` 
тва'рь, jа='кw содjь'телю всjь'хъ во вjь'ки.

%<О_у=`%>бо i=wаса'фовъ до'мъ растя'ше, а=венi'ровъ же 
о_у=маля'шеся: а='бiе ца'рь писа'нiемъ сы'на призыва'етъ. 
_о='нъ же, ско'рw прише'дъ, на вjь'ру _о=тца` w=брати`, и= 
w\т купjь'ли (с. 342) сему` прiе'мникъ бы'въ, и= возопи` 
ра'достнw: сла'влю тя`, хр\сте`, во вjь'ки вся^.

%<Б%>ы'сть чу'до преди'вно, сы'нъ роди'телю своему` 
_о=т_е'цъ jа=ви'ся, _о=кр_е'стныя страны^ просвjьща'хуся, 
ц_е'ркви созида'хуся, _е=пi'скопи и= i=ере'_е же'ртву бг~у 
приноша'ху, пjь'снь воспjьва'юще, и= сла'вяще хр\ста` во 
вjь'ки вся^.

%<Г%>д\снею бл~года'тiю ца'рь а=венi'ръ веселя'шеся, 
всю` ца'рскую вла'сть сы'ну предаде`, са'мъ же въ молча'нiи 
пребыва'ше: въ толи'ку глубину` смире'нiя вложи` себе`, 
jа='кw и= дре'внихъ превзы'ти благовjь'рiемъ, и= сла'вяще 
хр\ста` во вjь'ки вся^.

%<Бг~оро'диченъ:%>

%<И=%>ны'я по'мощи не и='мамы, ра'звjь теб_е`, вл\дчце: 
ты` крjь'пость и= о_у=твержде'нiе, ты` похвала` и= 
ра'дованiе и= храни'тельница мi'ра: къ тебjь` прибjьга'юще, 
спаса'емся вси`.

%<Пjь'снь f~. I=рмо'съ:%>

%<Т%>я` неискусобра'чную мт~рь бг~а вы'шнягw, тя` па'че 
о_у=ма` ро'ждшую сло'вомъ вои'стинну бг~а, вы'шшую 
преч\стыхъ си'лъ, немо'лчными славословл_е'нiи велича'емъ.

%<М%>ину'вшымъ дн_е'мъ нjь'кiимъ по креще'нiи, ца'рь 
а=венi'ръ а='бiе въ неду'гъ тjьле'сный впаде`, и= _е=гда` 
нача'тъ приближа'тися коне'цъ житiя` _е=гw`, въ до'брjьмъ 
и=сповjь'данiи, съ те'плыми слеза'ми ду'шу свою` предаде`.

%<Р%>а'достными слеза'ми сы'нъ почита'ше _о=тца`, не 
о_у=краси` _е=гw` ца'рскими _о=де'ждами, но просты'мъ 
w=дjья'нiемъ тjь'ло _е=гw` покры`: надъ гро'бомъ ста'въ, 
ру'цjь воздjь'въ, бг~у благодаре'нiе возсыла'ше, въ 
покая'нiи тогw` прiи'мшу.

%<К%>ъ лю'демъ глаго'лаше, сjьдя` на престо'лjь 
ца'рстjьмъ, _о=те'цъ мо'й ца'рь а=венi'ръ о_у='мре, jа='кw 
_е=ди'нъ w\т ни'щихъ, ничто'же _е=му` послjь'дова, ни 
бога'тство, ни ца'рская сла'ва: вы' же и=збери'те себjь`, 
_е=го'же хо'щете, да ца'рствуетъ надъ ва'ми. (с. 343)

%<Бг~оро'диченъ:%>

%<Л%>jь'ствица i=а'кwвля, _е='юже дре'вле а='гг~лы 
ви'дjь сходя'щя: гора` приwсjьне'нная, w\т нея'же ка'мень 
безъ ру'къ w\тсjьче'ся: и= две'рь нб\сная, _е='юже гд\сь 
_е=ди'нъ про'йде: _е=ди'на въ жена'хъ ты` _е=си`, преч\стая.

%<С%>вjьти'ленъ:

%<Ц%>а'рство w=ста'вивъ, къ пусты'ни о_у=стреми'ся, и= 
въ хра'минjь о_у=бо'гагw w=бита`, ца'рскую _о=де'жду 
совле'къ, о_у=бо'гому даде`, коне'чную ми'лостыню показа'въ, 
хр\сту` послjь'дова.

%<Бг~оро'диченъ:%>

%<В%>ъ це'рковь твою` прибjьга'юще вопiе'мъ ти`, 
преч\стая: пода'ждь на'мъ по'мощь и= лю'тыхъ и=збавле'нiе, 
да при'снw велича'емъ рж\ство` твое`.

%<На хвали'техъ стiхи^ры, на д~, гла'съ s~. Подо'бенъ: 
В%>се` w\тло'жше: пи'саны на вече'рни.

%<Сла'ва, гла'съ s~:%>

%<П%>рп\дбнiи _о=тцы`, во всю` зе'млю и=зы'де вjьща'нiе 
и=справле'нiй ва'шихъ: тjь'мъ на нб~сjь'хъ w=брjьто'сте 
мзду` трудw'въ свои'хъ, де'мwнскiя погуби'ли _е=сте` полки`, 
и= а='гг~льскiя дости'гли _е=сте` чи'ны, и='хже житiю` 
непоро'чнw поревнова'ли _е=сте`. дерзнове'нiе и=му'ще ко 
хр\сту` бг~у, ми'ръ и=спроси'те душа'мъ на'шымъ.

%<И= ны'нjь: Б%>ц\де, ты` _е=си` лоза` и='стинная:

%<Славосло'вiе вели'кое, и= w\тпу'стъ.%>

%<На лiтургi'и: бл~же'нна, пjь'снь г~ и= s~-я. 
Прокi'менъ, гла'съ з~: В%>озвесели'тся пра'ведникъ w= 
гд\сjь, и= о_у=пова'етъ на него`. %<Стi'хъ: О_у=%>слы'ши, 
бж~е, гла'съ мо'й, внегда` моли'тимися къ тебjь`. %<А=п\слъ, 
къ колосса'_емъ, зача'ло с~и. А=ллилу'iа, гла'съ _е~: 
В%>оззва'ша прв\днiи, и= гд\сь о_у=слы'ша и='хъ. %<Стi'хъ: 
М%>нw'ги скw'рби пра'в_еднымъ, и= w\т всjь'хъ и='хъ 
и=зба'витъ я=` гд\сь. %<_Е=v\глiе матfе'а, зача'ло н~_е, w\т 
полу`. Прича'стенъ: В%>ъ па'мять вjь'чную:


