<::рус>    электронный текст предоставлен 

<::лат>    monah German - Srbija 

<::рус> Текст подвергнут грамматической правке



<::слав> 


%<Мjь'сяца февруа'рiа въ s~ де'нь%>

%<Ст~а'гw _о=ц~а` на'шегw и= равноап\сла фw'тiа 
патрiа'рха кwнстантiно'польскагw и=сповjь'дника.%>

%<На ма'лjьй вече'рни,%>

%<На Г%>д\си, воззва'хъ, %<стiхи^ры на д~.%>

%<Стiхи^ры, гла'съ а~: Подо'бенъ: Н%>ебе'сныхъ чинw'въ:

%<С%>т~и'теля гд\сня восхваля'емъ тя`, патрiа'рхwвъ 
сла'ву, хр\сто'вы це'ркве вели'каго предста'теля и= 
свjь'тлаго, свяще'ннjьйшiй фw'тiе, твои'ми о_у=`бо _о='ч~е 
моли'твами покрыва'й на'съ, честву'ющихъ па'мять твою`.

%<В%>ъ небе'сныхъ селе'нiихъ въ весе'лiи w=бита'я и= со 
а='гг~лы _о='ч~е предстоя` дерзнове'ннw престо'лу гд\сню 
и='же на земли` соверша'ющымъ па'мять твою` прегрjьше'нiй 
разрjьше'нiю и= страсте'й дарова'тися моли`.

%<Ч%>и'стому твоему` се'рдцу бж~е'ственнагw дх~а 
просвjьти'тельными заря'ми w=зари'вшуся бога'тнw, 
треблаже'нне бг~оглаго'ливе, свjьтови'денъ вои'стинну бы'лъ 
_е=си` и= _е=ресе'й темноту` лю'тую бж~е'ственною 
бл~года'тiю разгна'лъ _е=си`.

%<С%>ъ небе'сными а='гг~лы ны'нjь сочисле'нъ бы'лъ 
_е=си` и= предстоя` тр\оцjь святjь'й треблаже'нне сiю` 
мо'лиши w= на'съ, вjь'рою почита'ющихъ твою` всечестну'ю 
па'мять и= лю'тыхъ прося'щихъ и=збавле'нiя.

%<Сла'ва, гла'съ и~:%>

%<П%>рiиди'те вси` вjь'рнiи ст~и'теля и= дру'га гд\сня 
фw'тiа пречу'днаго бл~гоче'стнw восхва'лимъ, то'й бо 
а=п\сльскагw о_у=че'нiя бы'въ и=спо'лненъ и= ст~а'гw дх~а 
жили'ще добродjь'тельнымъ житiе'мъ jа=ви'вся w\т собо'рныя 
це'ркве догма'тами во'лки w\тгна`, и= правосла'вную вjь'ру 
свjь'тлw о_у=ясни'въ сто'лпъ показа'ся и= бл~гоче'стiя 
побо'рникъ тjь'мъ и= по сме'рти предстоя` ближа'е хр\сту` 
непреста'ннw мо'лится w= душа'хъ на'шихъ.

%<И= ны'нjь пра'здника.%>

%<На стiхо'внjь стiхи^ры, гла'съ в~: Подо'бенъ: Д%>о'ме 
_е=vфра'fовъ:

%<Г%>ряди` ны'нjь вjь'рныхъ собра'нiе бж~е'ственное, 
восхва'лимъ о_у=се'рднw вели'каго священнонача'льника 
церко'внаго фw'тiа.

%<Стi'хъ: О_у=%>ста` моя^ возгл~го'лютъ прему'дрость, и= 
поуче'нiе се'рдца моегw` ра'зумъ.

%<Jа=%>ви'лся _е=си` w\т ма'тернихъ пеле'нъ w=свяще'нъ 
сосу'дъ бг~оно'се _о='ч~е на'шъ и= до'мъ всесвята'гw дх~а.

%<Стi'хъ: О_у=%>ста` прв\днагw поуча'тся прем\дрости, и= 
я=зы'къ _е=гw` возглаго'летъ су'дъ.

%<П%>jь^сни тебjь` провозглаша'етъ твоя` _о=би'тель, 
бг~ому'дре сiw'на но'вагw, ю='же сохраня'й твои'ми ко гд\су 
всегда` моли'твами.

%<Сла'ва гла'съ в~:%>

%<С%>вяти'телей бж~е'ственное о_у=краше'нiе, фw'тiе 
_о='ч~е приснопа'мятне, по и='мени твоему`, та'кw и= житiе` 
твое`: жи'знь твоя` сла'вна, и= о_у=спе'нiе со ст~ы'ми, 
моли'ся о_у=`бо w= душа'хъ на'шихъ.

%<И= ны'нjь пра'здника.%>

%<Тропа'рь, гла'съ д~:%>

%<Jа='%>кw а=по'столwвъ _е=динонра'вный, и= вселе'нныя 
о_у=чи'тель, влады'ку всjь'хъ фw'тiе моли`, ми'ръ 
вселе'ннjьй дарова'ти, и= душа'мъ на'шимъ ве'лiю ми'лость.

%<Сла'ва и= ны'нjь пра'здника. И= w\тпу'стъ.%>

%<На вели'цjьй вече'рни,%>

%<По предначина'тельномъ _псалмjь` стiхосло'вимъ: 
Б%>л~же'нъ му'жъ. %<На Г%>д\си, воззва'хъ, %<стiхи^ры на s~. 
И= пое'мъ стiхи^ры подw'бны пра'здника г~, и= ст~а'гw г~, 
гла'съ в~: Подо'бенъ: _Е=%>гда` w\т дре'ва.

%<_Е=%>гда` манове'нiемъ бж~е'ственнымъ, ве'лiй це'ркве 
хр\сто'вы поста'вленъ бы'лъ _е=си` па'стырь, и= _е='реси 
низложи'лъ _е=си` горды'ню, и=з\ъwбличи'въ же _е='же въ 
сv"мво'лjь приложе'нiе, тогда` собра'нiе вjь'рныхъ 
восплеска` рука'ми, ра'достiю вопiю'ще: сла'ва тебjь` тр\оце 
пресвята'я, сла'ва тебjь` тр\оце _е=диносу'щная.

%<_Е=%>гда` w\т беззако'нныхъ суде'й, _о='ч~е 
непра'веднw w\тгна'лся _е=си` w\т твоегw` ста'да, му'дре 
фw'тiе пречу'дне, и= вои'стинну преве'лiй, ст~и'телю 
всеизря'дне и= дру'же гд\сень, тогда` почуди'шася терпjь'нiю 
твоему`, о_у='жасомъ и= содрогну'тiемъ се'рдца вси` 
правосла'внiи, взя'тся, глаго'люще, w\т среды` ны'нjь 
пра'ведный.

%<_Е=%>гда` о_у=сну'лъ _е=си` свяще'ннw святы^мъ 
подоба'ющимъ сно'мъ, фw'тiе сла'вне, тогда` бг~осло'вwвъ тя` 
собо'ри препроводи'ша, jа='кw тjь'хъ тве'рдагw побо'рника, 
и= вси` а='гг~льстiи чи'ни возра'довашася въ восхожде'нiи 
твое'мъ: тогда` и= тр\оца ст~а'я, w= не'йже крjь'пкw 
подвиза'лся _е=си`, сла'вы тя` вjьнцы` о_у=вjьнча`.

%<И='ны стiхи^ры гла'съ д~: Подо'бенъ: Jа='%>кw до'бля:

%<Б%>л~года'ти _о=рга'нъ цjьвни'цу дх~а, сто'лпъ 
непоколеби'мый бж~е'ственныя вjь'ры правосла'вiя побо'рника 
вели'каго о_у=чи'теля, святи'теля сла'внаго, це'ркве 
о_у=твержде'нiе, свjьтлjь'йшаго храбо'рника гд\сня, 
пjьснопjь'нiи восхва'лимъ бж~е'ственнjь святjь'йшаго фw'тiа.

%<_О=%>гнедухнове'ннаго ри'тора вселе'нныя о_у=чи'теля, 
кwнстантiнопо'ля бж~е'ственнаго предсjьда'теля, а=рхiере'а 
велича'йшаго, па'стыря всеизря'днаго це'ркве хр\сто'вы, 
свjьтлjь'йшаго фw'тiа, воспои'мъ правосла'внiи вси` 
_е=диногла'снw свяще'нными пjьснопjь'нiи, патрiа'рхwвъ 
первопресто'льнаго.

%<Б%>еззако'ннымъ повелjь'нiемъ w\тгна'нъ бы'лъ _е=си` 
w\т ста'да твоегw`, ско'рбемъ и= му'камъ причасти'лся _е=си` 
w= вjь'рjь сла'вне, твердjь'йшiй фw'тiе, i=ера'рше 
свjь'тлый, це'ркве о_у=твержде'нiе, сто'лпе непоколеби'мый: 
тjь'мже вси' тя почита'емъ о_у=се'рднw, jа='кw о_у=чи'теля 
и= таи'нника правосла'вiя приснопа'мятне.

%<Сла'ва, гла'съ s~:%>

%<П%>реподо'бне треблаже'нне святjь'йшiй _о='ч~е 
па'стырю до'брый и= началопа'стыря хр\ста` о_у=чениче`, 
положи'вый ду'шу за _о='вцы: са'мъ и= ны'нjь всехва'льне 
свяще'ннjьйшiй фw'тiе, и=спроси` моли'твами твои'ми 
дарова'ти на'мъ ве'лiю ми'лость.

%<И= ны'нjь пра'здника.%>

%<Вхо'дъ, С%>вjь'те ти'хiй, %<прокi'менъ дне` и= 
чте'нiя.%>

%<На лiтi'и стiхи^ры самогла'сны, гла'съ а~:%>

%<В%>есели'ся w= гд\сjь гра'де кwнстантi'новъ, и= 
вся'кiй гра'де и= _о='строве и= страно`, въ честнjь'й 
па'мяти _о='бщагw пастыренача'льника, и= собо'рныя це'ркве 
свjьти'льника и= о_у=чи'теля фw'тiа треблаже'ннаго: то'й бо 
_е=ще` жи'въ сы'й велми` подвиза'ся w= вjь'рjь _е=v\гльской, 
и= ны'нjь на небесjь'хъ воспрiе'млетъ трудw'въ свои'хъ 
пw'чести честны^я, моля'ся непреста'ннw хр\сту` бг~у w= 
душа'хъ на'шихъ.

%<Гла'съ в~:%>

%<Т%>ебе` вели'каго а=рхiере'а и= па'стыря, неsло'биваго 
и= преподо'бнаго, бл~гоче'стiя проповjь'дника, 
_о=гнедохнове'нная о_у=ста` дх~а, восхваля'юще любо'вiю 
мо'лимъ: препода'ждь на'мъ w\т твои'хъ моли'твъ, _о='ч~е въ 
возме'здiе душа'мъ на'шимъ.

%<Гла'съ s~:%>

%<Ч%>еловjь'че бж~iй, и= вjь'рный о_у=го'дниче, 
служи'телю гд\сень, му'жу жела'нiй, сосу'де и=збра'нный, 
сто'лпе и= о_у=твержде'нiе це'ркве, ца'рствiя наслjь'дниче, 
не премолчи` вопiя` за ны` ко гд\су.

%<Сла'ва, гла'съ то'йже:%>

%<Б%>л~гi'й ра'бе и= вjь'рный бл~гi'й дjь'лателю 
вiногра'да хр\сто'ва, ты` и= тяготу` дневну'ю поне'слъ 
_е=си`, ты` и= да'нный тебjь` тала'нтъ о_у=мно'жилъ _е=си`, 
и= по тебjь` прише'дшымъ не позави'дjьлъ _е=си`. тjь'мъ 
врата` тебjь` небе'сная w\тверзо'шася: вни'ди въ ра'дость 
гд\са твоегw`: и= моли` w= на'съ _о='ч~е святjь'йшiй.

%<И= ны'нjь, пра'здника.%>

%<На стiхо'внjь стiхи^ры гла'съ _е~: Подо'бенъ: 
Р%>а'дуйся по'стникwвъ:

%<Р%>а'дуйся ст~и'телю хр\сто'въ, ра'дуйся _о=ц~_е'въ 
свjь'тлая похвало`, и='же дjья'нiемъ и= видjь'нiемъ 
о_у=краше'нный свjь'тлw, добродjь'телей бж~е'ственныхъ 
сокро'вищствованiе: кро'тости жили'ще, моли'твы _о=би'телище 
непреста'нныя, прему'дрости сокро'вище, смире'нiя кра'сная 
_о=би'тель, со'лнце разсужде'нiя, ми'ра хра'ме, сугу'быя 
любве` до'ме, jа=`же къ бг~у и= къ бли'жнему: хр\ста` 
о_у=моли` дарова'ти мi'ру ве'лiю ми'лость.

%<Стi'хъ: О_у=%>ста` моя^ возгл~го'лютъ прему'дрость, и= 
поуче'нiе се'рдца моегw` ра'зумъ.

%<Р%>а'дуйся ст~и'телей пра'вило, и= о_у=чи'телей 
предста'телю сла'вный, о_у=ста` бг~осло'вwвъ це'ркве 
хр\сто'вы, свjь'тлый сло'вомъ и= догма'тами, па'стырю 
досточу'дный, а=по'столwвъ _е=динонра'вный, доброглаго'ливый 
jа=зы'че, вся'кую _е='ресь посjьца'ющiй jа='коже ме'чь 
_о=стрjь'йшiй и= _о=боюду_о'стрый, _о=рга'не 
сладковjьща'нный, о_у='ме небе'сный, церко'вный сто'лпе, 
вjь'рныхъ о_у=твержде'нiе, хр\ста` мо'ли, низпосла'ти 
душа'мъ на'шимъ ве'лiю ми'лость.

%<Стi'хъ: О_у=%>ста` прв\днагw поуча'тся прем\дрости, и= 
я=зы'къ _е=гw` возглаго'летъ су'дъ.

%<Р%>а'дуйся патрiа'рхwвъ красото`, ра'дуйся всjь'хъ 
свяще'нникwвъ похвало`, догма'тwвъ и=сто'чниче 
бж~е'ственный, це'ркве тве'рдый сто'лпе же и= w=снова'нiе 
непревра'тное, пра'вило и=звjь'стнjьйшее, тайнопи'сче 
прему'дрjьйшiй, фw'тiе _о='ч~е, и='стины о_у=твержде'нiе, 
свjьтлjь'йшiй храбо'рниче и= правосла'вный, человjь'че 
небе'сный, земны'й а='гг~ле, правосла'вныхъ сла'во, хр\ста` 
не преста'й моли'ти w= всjь'хъ восхваля'ющихъ тя`.

%<Сла'ва, гла'съ д~:%>

%<П%>одоба'ше ца'рствующему гра'ду и= фw'тiемъ 
хвали'тися а=рхiере'емъ, jа='коже нjь'коею о_у='тварiю 
ца'рскою и= свjьтлогла'сною трубо'ю, вся^ w=глаша'ющь концы` 
спаси'тельными догма'ты, и= всjь'хъ собира'ющею къ 
совокупле'нiю пjь'сней бг~олjь'пныхъ, къ нему'же возопiи'мъ: 
свjьтосло'ве и= свjьтоимени'те, хр\ста` бг~а моли`, 
спасти'ся душа'мъ на'шимъ.

%<И= ны'нjь пра'здника.%>

%<Тропа'рь, гла'съ д~:%>

%<Jа='%>кw а=по'столwвъ _е=динонра'вный, и= вселе'нныя 
о_у=чи'тель, влады'ку всjь'хъ фw'тiе моли`, ми'ръ 
вселе'ннjьй дарова'ти, и= душа'мъ на'шимъ ве'лiю ми'лость.

%<Сла'ва и= ны'нjь пра'здника.%>



%<На о_у='трени,%>

%<По а~ стiхосло'вiи, сjьда'ленъ, гла'съ д~:%>

%<Подо'бенъ: Г%>ро'бъ тво'й сп~се:

%<С%>е` возсiя` души` моея` весна`: се` jа=ви'ся 
му'драгw i=ера'рха фw'тiа всебл~же'ннагw свjь'тлая па'мять 
дне'сь. тjь'мже вси` восхва'лимъ того`, jа='кw 
о_у=тверди'вшаго правосла'вныхъ вjь'ру си'лою дх~а.

%<Сла'ва и= ны'нjь пра'здника.%>

%<По в~ стiхосло'вiи, сjьда'ленъ, гла'съ г~:%>

%<Подо'бенъ: Б%>ж~е'ственныя вjь'ры:

%<Б%>ж~е'ственное w=сiя'нiе прiе'мъ въ животjь` 
бж~е'ственнjьмъ w=бучи'вся, тезоиме'ннымъ сщ~е'нничествомъ 
просiя'лъ _е=си`: преесте'ственнw бо и=з\ъясни'въ догма'ты, 
правосла'вiемъ це'рковь о_у=тверди'лъ _е=си` _о='ч~е 
преподо'бне, хр\ста` бг~а моли`, дарова'ти на'мъ ве'лiю 
ми'лость.

%<Сла'ва и= ны'нjь пра'здника.%>

%<По полv"еле'и, сjьда'ленъ, гла'съ д~:%>

%<Подо'бенъ: В%>ознесы'йся

%<С%>щ~еннонача'льниче и= честны'й бг~оглаго'льниче, 
це'ркве свjь'тлый о_у=ясни'телю, мы^сли вjь'рныхъ 
бл~года'тiю напая'еши, _е=ретi'чествующихъ же попаля'еши 
смы'слы: бл~года'ть же и=сточа'я чуде'съ, w=мыва'еши 
вся'ческихъ страсте'й скве'рну вои'стинну, прп\дбне _о='ч~е, 
всесла'вне фw'тiе.

%<Сла'ва и= ны'нjь пра'здника.%>

%<Степе'нна, а~ а=нтiфw'нъ д~ гла'са. Прокi'менъ гла'съ 
д~: О_у=%>ста` моя^ возгл~го'лютъ прему'дрость, и= поуче'нiе 
се'рдца моегw` ра'зумъ. %<Стi'хъ: О_у=%>слы'шите сiя^, вси` 
jа=зы'цы, внуши'те, вси` живу'щiи по вселе'ннjьй. 
%<_Е=v\глiе ст~и'телю. _Псало'мъ н~. Сла'ва, М%>оли'твами 
ст~и'теля: %<и= ны'нjь, М%>оли'твами бц\ды: %<Та'же стi'хъ: 
П%>оми'луй мя` бж~е, %<и= самогла'сенъ, гла'съ s~:%>

%<И=%>злiя'ся бл~года'ть во о_у=стна'хъ твои'хъ, 
прп\дбне _о='ч~е, и= бы'лъ _е=си` па'стырь хр\сто'вы 
це'ркве, о_у=ча` слове'сныя _о='вцы, вjь'ровати въ тр\оцу 
_е=диносу'щную, во _е=ди'номъ бж~ествjь`.

%<Канw'нъ пра'здника на д~.%>

%<И= ст~а'гw на д~. Катава^сiи же глаго'лемъ 
пра'здника. Гла'съ д~.%>

%<Пjь'снь а~.%>

%<I=рмо'съ: W\т%>ве'рзу о_у=ста` моя^, и= напо'лнятся 
дх~а, и= сло'во w\тры'гну цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` чудеса`.

%<С%>вjьти'ло бг~оза'рнjьйшее, свjь'ту тезоимени'те 
свя'те тму` w\тжени` о_у=ма` моегw`, сiя'нми мя` свjь'та 
бж~е'ственнагw w=зари'въ, jа='кw да восхвалю` твоя^ 
и=справл_е'нiя.

%<В%>jь'ры о_у=твержде'нiе, це'ркве о_у=чи'теля и= 
сто'лпъ незы'блемъ и=сповjь'данiя, и= многосвjь'телъ 
бл~года'ти свjьти'льникъ, и= о_у=ста` бг~одухнов_е'нная тя` 
фw'тiе позна'хомъ.

%<З%>ако'ннw подвиза'лся _е=си`, предбjь'дствуя чу'дне 
w= бж~е'ственнjьмъ проповjь'данiи jа='кw, святи'тель 
вjь'ренъ: и= подави'лъ _е=си` жи'лами твои'хъ догма'тwвъ, 
jа='коже sвjь'ря, нiкола'а суему'дреннагw.

%<Бг~оро'диченъ: М%>р~i'ю пречи'стую, прiиди'те 
воспои'мъ вси`, _е=ди'ну о_у=краси'вшую человjь'чество, 
ро'ждшую бг~а воплоще'на, и= дв~у пребы'вшую неврежде'ну.

%<Пjь'снь г~.%>

%<I=рмо'съ: Т%>воя^ пjьсносло'вцы бц\де, живы'й и= 
незави'стный и=сто'чниче, ли'къ себjь` совоку'пльшыя 
дх~о'внw о_у=тверди`, въ бж~е'ственнjьй твое'й сла'вjь 
вjьнц_е'въ сла'вы сподо'би.

%<Г%>лаго'лавый на высоту` хулу` за'падный sмi'й лю'тый, 
словесы` твои'ми заусти'ся, свjьти'льниче бг~ови'днjьйшiй: 
тjь'мже и= правосла'внiи достодо'лжнw тя` почита'емъ.

%<О_у=%>мерщвля'ется _е=ресе'й sмi'й словесы` твои'ми, 
_о='ч~е, прему'дрыми, jа='коже ка'менiемъ поража'емь, и= во 
главу` сокруша'емь: тjь'мже и= це'рковь достодо'лжнw тя` 
почита'етъ.

%<П%>иса'нiй представле'нми до'блественными бл~года'ти 
дх~а му'дре, _о='бщей бы'ти доказа'лъ _е=си`, и= дх~у 
и=менова'тися, сегw' же v=поста'си w\т _о=ц~а` и=сходи'ти.

%<Бг~оро'диченъ: Б%>езнача'льнагw роди'теля сло'во, 
и='же вся'кагw вы'шшiй нача'ла, нача'ло ны'нjь воплоща'емь 
w\т тебе` чи'стая прiя'тъ, и= подъ вре'менемъ бы'сть, 
време'нъ всjь'хъ превы'шшiй.

%<Сjьда'ленъ гла'съ и~: Подо'бенъ: П%>рему'дрости:

%<П%>роро'ку и=лiи` ревну'я, и= i=wа'нну та'кожде 
крести'телю му'жески и=з\ъwбличи'лъ _е=си` цари` 
беззако'нновавшыя. сщ~еннонача'лiя престо'лъ бж~е'ственнjь 
о_у=краси'лъ _е=си`, и= о_у=че'нiй мно'жествомъ мi'ръ. 
w=богати'лъ _е=си`, тjь'мже и= бж~е'ственна списа^нiя 
о_у=потреби'въ, вjь^рныя подтверди'лъ _е=си`, и= невjь^рныя 
w=брати'лъ _е=си`, ст~и'телю чу'дне: моли` хр\ста` бг~а, 
согрjьше'нiй w=ставле'нiе дарова'ти пра'зднующымъ любо'вiю 
ст~у'ю па'мять твою`.

%<Сла'ва и= ны'нjь пра'здника.%>

%<Пjь'снь д~.%>

%<I=рмо'съ: С%>jьдя'й въ сла'вjь на пр\сто'лjь бж\ства`, 
во _о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<В%>ъ ю='ности цjьлому'дрiе, въ ста'рости ра'зумъ, и= 
во все'мъ житiи` тве'рдость и= долготерпjь'нiе, и= ко 
всjь^мъ любо'вь показа'лъ _е=си`, зову'щымъ: сла'ва хр\сте` 
си'лjь твое'й.

%<С%>вjьтлjь'йшее твое` житiе`, jа='коже пра'вило 
и=звjь'стнjьйшее, вся'кою _о='ч~е бж~е'ственною 
добродjь'телiю показа'ся, въ моли'твахъ, въ поще'нiихъ, 
бдjь'нiихъ же и= моле'нiихъ, и='же къ бг~у человjьколю'бцу.

%<Д%>рема'нiе твои'ма вjь'ждома бг~оно'се не да'лъ 
_е=си`, до'ндеже, _о='ч~е, до'мъ себе` самаго` соверши'лъ 
_е=си` всеви'дцу влады'цjь краснjь'йшiй, къ нему'же взыва'лъ 
_е=си`:сла'ва хр\сте` си'лjь твое'й.

%<Бг~оро'диченъ: О_у=%>мерщвл_е'нныя, всесвята'я, 
человjь'ки w=живи'ла _е=си`, па'дшыя ты'я ко и=стлjь'нiю 
возста'вила _е=си`, жизнода'вца ро'ждши, и=збавля'ющаго 
зову'щыя: сла'ва хр\сте` си'лjь твое'й.

%<Пjь'снь _е~.%>

%<I=рмо'съ: О_у=%>жасо'шася вся'ч_еская w= 
бж~е'ственнjьй сла'вjь твое'й, ты` бо неискусобра'чная дв~о, 
и=мjь'ла _е=си` во о_у=тро'бjь надъ всjь'ми бг~а, и= роди'ла 
_е=си` безлjь'тнагw сн~а, всjь^мъ воспjьва'ющымъ тя` ми'ръ 
подава'ющая.

%<Б%>л~года'ть прiе'мъ всест~а'гw дх~а, бж~е'ственное 
жили'ще показа'лся _е=си`, бж~е'ственнjь научи'въ 
бг~озна'нiя свjь'ту, фw'тiе всечу'дне му'дре, _о='ч~е 
ст~jь'йшiй, це'ркве о_у=твержде'нiе.

%<Jа=%>зы'къ тво'й тро'сть о_у=тjь'шителя бы'сть, ско'рw 
и=збавле'нiе даю'щагw позна'вшымъ влады'чество _е=гw`, и= 
душа'мъ и='хъ вдыха'юща ра'зумъ небе'сный, сщ~е'ннjьйшiй 
фw'тiе.

%<Б%>листа'ющася слове'съ же и= о_у=че'нiй бл~года'тми, 
тя` хр\сто'съ показа` мi'рови _е=ретi'чествующихъ 
w\тража'юща стремл_е'нiя, и= ду'шы просвjьща'юща вjь'рныхъ, 
всjь'хъ пою'щихъ тя` вjь'ры проповjь'дника.

%<Бг~оро'диченъ: Д%>в~а роди` сн~а превjь'чнаго въ 
_е=стество` w=бле'кшася человjь'ческое jа='коже науча'я 
ст~и'тель глаго'летъ, и= спа'сшаго сiе` w\т тлjь'нiя 
стра'стiю тjь'ла, и= дв~ою пребы'сть.

%<Пjь'снь s~.%>

%<I=рмо'съ: Б%>ж~е'ственное сiе` и= всечестно'е 
соверша'юще пра'зднство, бг~ому'дрiи бг~ома'тере, прiиди'те 
рука'ми воспле'щимъ, w\т нея` ро'ждшагося бг~а сла'вимъ.

%<В%>ели'каго воспои'мъ фw'тiа, трубу`, jа='снw 
проповjь'давшую бж~е'ственнагw дх~а w\т _о=ц~а` 
и=схожде'нiе, jа='коже гро'мовъ сы'нъ бг~осло'вствова.

%<Р%>асте'рзано бы'сть все` шата'нiе, твои'ми, 
сщ~е'ннjьйшiй фw'тiе, словесы` _е=ретi'ческое: тjь'мже 
вjь'рныхъ собра'нiе, свjьтлосоверша'тельнw почита'етъ 
па'мять твою` свя'те.

%<И=%>гра'етъ и= все` весели'тся собра'нiе вjь'рныхъ 
правосла'вное, всечестны'й фw'тiе, григо'рiа зря' тя и= 
златоу'стагw вои'стинну че'стна прее'мника.

%<Бг~оро'диченъ: П%>ою` твое` _о=трокови'це зача'тiе, 
пою` твое` несказа'нное рождество`, пою` покро'въ тво'й, 
и='мже вре'да вся'кагw и=збавля'юся, и='же къ твое'й 
ти'хости то'щнw притека'ющiй.

%<Конда'къ гла'съ и~:%>

%<Подо'бенъ: В%>озбра'нной:

%<Ц%>ерко'вный свjьти'льникъ свjьтоза'рнjьйшiй, и= 
правосла'вныхъ наста'вникъ бж~е'ственнjьйшiй, да 
о_у=вjьнча'ется ны'нjь цвjь'ты пjь'сненными, бг~овjьща'нная 
цjьвни'ца дх~а, крjьпча'йшiй _е=ресе'мъ противобо'рецъ, 
_е=му'же и= зове'мъ: ра'дуйся всечестны'й фw'тiе.

%<I='косъ: А='%>гг~лъ w\т человjь^къ показа'лся _е=си` 
_w _о='ч~е, w\т земли` къ нб\снымъ дости'гъ: тjь'мже 
безплw'тнымъ ликw'мъ и=зравня'ема тя` зря` преподо'бне, 
о_у=жаса'юся и= любо'вiю зову' ти бл~гоговjь'йнw такова^я: 
ра'дуйся и='мже тр\оца покланя'ема быва'етъ, ра'дуйся и='мже 
бг~ъ воспjьва'ется, ра'дуйся правосла'вныхъ пра'вило 
пра'вjьйшее, ра'дуйся беззако'ннующыя и=з\ъwблича'яй 
твердjь'йше, ра'дуйся высото` смире'нiя неудобовосходи'мая 
мно'гими, ра'дуйся глубино` разсужде'нiя неудобозри'мая 
сме'ртными, ра'дуйся jа='кw бы'лъ _е=си` бг~у бж~е'ственный 
жре'цъ: ра'дуйся jа='кw приво'диши бг~у спасе'нныхъ, 
ра'дуйся бж~iимъ му'ченикwмъ _е=диновсе'льниче, ра'дуйся 
честны^мъ преподw'бнымъ собесjь'дниче, ра'дуйся и='мже 
sлочести'вiи потребля'ются: ра'дуйся и='мже вjь'рнiи 
о_у=вjьря'ются, ра'дуйся всечестны'й фw'тiе.

%<Мjь'сяца тогw'жде въ s~ де'нь па'мять и='же во ст~ы'хъ 
_о=ц~а` на'шегw и= равноап\сла фw'тiа патрiа'рха 
кwнстантiнопо'льскагw и=сповjь'дника.%>

%<Стiхи`: О_у=%>мира'я фw'тiй не смуща'юся глаго'летъ. 
%<К%>ъ сконча'нiю сы'й прiугото'вленъ.

%<С%>е'й треблаже'нный и= свjь'тлому своему` житiю` 
тезоимени'тый святи'тель вели'кiй и= свjь'тлый це'ркве 
_о=те'цъ и= о_у=чи'тель фw'тiй прему'дрый и= свяще'ннjьйшiй 
и=сповjь'дникъ вjь'ры и= равноап\слъ поживе` во времена` 
царе'й и= самоде'ржц_евъ мiхаи'ла сы'на fео'фiлова, васi'лiа 
македw'на и= льва` сы'на _е=гw`, сегw` _о=те'чество о_у='бw 
земно'е кwнстантiнопо'ль великоимени'тый и= градw'въ 
ца'рствующiй, небе'сное же го'рнiй i=ер\сли'мъ держа'вный и= 
неги'блемый, роди'тели же сла'вни благоро'дiемъ же _е='же по 
пло'ти не ме'ньше, jа='коже и= вjь'рою правосла'вною. W= 
не'йже и= му'ченическимъ вjьнце'мъ о_у=краси'шася 
пострада'вше небому'дреннiи и= крjьпкоду'шнiи w= че'сти и= 
поклоне'нiи святы'хъ i=кw'нъ, jа='коже мни'тся. Пе'рвjьйшими 
же ца'рскими досто'инствы пре'жде почте'нъ бы'въ и= живо'тъ 
добродjь'теленъ и= боголюби'въ всегда` проходя`, церкw'вная 
пото'мъ пастыренача'льническая прiе'млетъ кwрми'ла, на 
а=п\сльскiй и= вселе'нскiй патрiа'ршескiй престо'лъ 
кwнстантiнопо'лскiй возведе'нъ бы'въ. И='же во святы'хъ бо 
i=гна'тiю си'лою ца'рскою и=згна'ну бы'вшу w\т престо'ла, и= 
це'ркви w\тто'лjь вдо'вствуюшей, ниже` су'щу и=на'че 
возмо'жну пребыва'ти _е='й безъ _е=пi'скопа, и='же во 
святы'хъ фw'тiй ну'ждею пови'ненъ и= ца'рскою си'лою, 
прее'млетъ пра'вильнjь свяще'ннаго i=гна'тiа, постри'женъ 
пе'рвjье въ мона'шество, та'же и= прw'чiя по чи'ну 
свяще'нства степе'ни проше'дъ. И jа=ковы'я по'двиги показа` 
треблаже'нный w= правосла'вной вjь'рjь проти'ву манiхе'wмъ 
и= i=кwнобо'рц_емъ и= и=ны^мъ _е=ретiкw'мъ, и= пре'жде 
всjь'хъ проти'ву тогда` пе'рвjье jа='вльшейся па'пской 
_е='реси _е=я'же нача'льника и= латi'нскагw раздра'нiя 
раздо'ра _о=тца` нiкола'а лю'таго па'пу ри'мскаго 
пи'сменными и= _о=те'ческими доказа'телствы и=з\ъwбличи'въ, 
и= пра'веднw низложи'въ w\т каfолi'ческiя це'ркве собо'рнjь 
и=згна` а=на'fемjь преда'въ. jа=кwва' же гон_е'нiя и= бjьды^ 
jа=ковы' же навjь'ты и= w=клевета^нiя jа=кwва' же и= 
w=sлобл_е'нiя и= безчеловjь^чная муч_е'нiя претерпjь` 
хр\стоподража'тельнjь терпjьливоду'шный бг~оглаго'льникъ 
тве'рдый и= душе'ю а=дама'нтовый святи'тель w\т раздо'рныхъ 
латi'нwвъ и= w\т _е='реси па'пской послjь'дователей 
человjь'кwвъ sлодjь'йственныхъ и= лжесло'вныхъ человjь'кwвъ 
беззако'нныхъ непреподо'бныхъ и= скверноубi'йственныхъ 
простра'нная w= не'мъ i=сто'рiа подро'бнw повjьству'етъ. 
Толи'ко же то'кмw рещи` здjь` w= не'мъ потре'бно, jа='кw 
блаже'нный священнодjь'йствовавъ jа='коже другi'й па'vелъ 
_е=v\глiе, ве'сь о_у='бw му'жественный наро'дъ бо'лгарскiй 
съ царе'мъ и='хъ въ jа='же во хр\ста` непоро'чную вjь'ру 
тайново'дствовавъ, бж~е'ственнагw креще'нiя ба'нею породи`, 
мнw'гiя же и= w\т разли'чныхъ _е=ресе'й, а=рме'ны, 
i=кwнобо'рцы и= и=ны^я и=носла^вныя къ правосла'вной 
хр\сто'вjь це'ркви возврати`, словеса` и=зложи'въ 
и=спо'лнена благода'ти и= прему'дрости и= и='стинны, и='миже 
sлосла'вныхъ мудрwва'нiя jа='коже гро'момъ порази`, и= 
тве'рдостiю о_у='бw мудрова'нiя и= непрело'жностiю 
цареубi'йцу и= неблагода'рнаго васi'лiа самоде'ржца 
о_у=жаси'въ, те'плою же и= ра'зуму ре'вностiю свое'ю, 
вся'кагw и=ноуче'нiя пле'велы и=скорени'въ, и=спо'лненъ 
jа='кw и='нъ никто'же w\т совреме'нныхъ _е=му` а=п\сльскагw 
о_у=че'нiя показа'ся. Си'це о_у=`бо преподо'бнw и= 
_е=v\гльски о_у=па'съ це'рковь хр\сто'ву, и= два'жды о_у='бw 
возше'дъ на престо'лъ, два'жды же наси'лiемъ мучи'тельскимъ 
и=згна'нъ, мнw'га же и= разли^чна списа^нiя w=ста'вль 
це'ркви и= лю'демъ бж~iимъ, и=зря^дна вся^ и= прему'дрjьйша 
и= jа=кwвы'мъ вся'кiй вjь'къ пра'веднjь бу'детъ 
о_у=дивля'тися. вся'кое бо зна'нiе проше'дъ наказа'нiя, во 
вся'комъ о_у=держа'нiе стяжа`, мно'гw же и= потруди'вся w= 
и='стинjь и= пра'вдjь, w\ти'де свя'тw ко гд\су 
многострада'льный, заточе'нъ въ а=рменiа'нской _о=би'тели, 
jа='коже бж~е'ственный златоу'стъ въ кома'нjьхъ. Свяще'нное 
же и= всечестно'е _е=гw` тjь'ло положе'но бы'сть во 
_о=би'тели глаго'лемой пусты'нной или безмо'лвной. И= 
дре'вле о_у='бw соверша'емь бjь` святjь'йшiй _е=гw` собо'ръ 
въ хра'мjь честн'агw предте'чи и= крести'теля i=wа'нна, 
су'щемъ въ рече'нной _о=би'тели безмо'лвiя. ны'нjь же 
соверша'ется въ jа='же во _о='стровjь ха'лки свяще'нной и= 
патрiа'ршеской _о=би'тели ст~ы'я тр\оцы, и=дjь'же о_у=же` 
соста'влено бы'сть и= бг~осло'вское о_у=чи'лище вели'кiя 
хр\сто'вы це'ркве

%<Пjь'снь з~.%>

%<I=рмо'съ: Н%>е послужи'ша тва'ри бг~ому'дрiи па'че 
созда'вшаго: но _о='гненное преще'нiе му'жески попра'вше, 
ра'довахуся пою'ще: препjь'тый _о=ц~_е'въ гд\сь и= бг~ъ 
блг\све'нъ _е=си`.

%<П%>реше'лъ _е=си` бг~ому'дре _о='ч~е къ небе'снымъ 
селе'нiемъ, и= прибли'жився бг~у, прича'стiемъ w=божа'емъ 
бж~е'ственъ бы'лъ _е=си`, поя` преподо'бне: _о=ц~_е'въ 
гд\сь, и= бг~ъ бл~гослове'нъ _е=си`.

%<В%>разумля'еми твои'ми словесы` науча'емся, _о='ч~е 
всехва'льне, jа='коже въ со'лнцjьхъ трiе'хъ, нераздjь'лно 
несjько'мо почита'ти бж~е'ство`, _е=му'же и= пое'мъ: 
_о=ц~_е'въ гд\сь, и= бг~ъ бл~гослове'нъ _е=си`.

%<К%>о'ль всесвяще'нно и= бж~е'ственно и= бг~уго'дно 
и=сповjь'данiе твое`: jа='коже бо зла'то w=чи'щся, бг~у 
о_у=годи'лъ _е=си`, _о='ч~е треблаже'нне, веселя'ся 
подража'нiемъ, преподо'бне, страсте'й спа'совыхъ.

%<Бг~оро'диченъ: В%>сjь^мъ вино'вна человjь'кwмъ 
jа=ви'лася _е=си` бж~е'ственнагw и=збавле'нiя, и=зба'вителя 
всjь'хъ ро'ждшая всенепоро'чная, _е=му'же вси` пое'мъ: 
превозноси'мый _о=ц~_е'въ гд\сь, и= бг~ъ бл~гослове'нъ 
_е=си`.

%<Пjь'снь и~.%>

%<I=рмо'съ: _О='%>троки благочести^выя въ пещи` рж\ство` 
бг~оро'дичо спасло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<Т%>еку'тъ и=сто'чницы твои'хъ догма'тwвъ, и= всю` 
це'рковь напая'ютъ, фw'тiе пречу'дне, тjь'мже восхваля'емъ 
тя`, jа='кw правосла'вныхъ о_у=твержде'нiе _о='ч~е и= 
похвалу`, гд\са пою'ще непреста'ннw, и= превознося'ще во 
вся^ вjь'ки.

%<К%>о приста'нищу ти'хому ты` приста'лъ _е=си`, 
жит_е'йскiя бу'ри w\три'нувъ, и=мjь'лъ бо _е=си` 
направля'юща все` твое` ше'ствiе о_у=пра'вителя гд\са, 
фw'тiе всему'дре, ма'нiемъ вся^ творя'щагw: _е=гw'же 
превозно'симъ во вся^ вjь'ки.

%<С%>вjь'тъ трiсiя'тельный пребж~е'ственныя тр\оцы въ 
тя` все'лься, свjь'тъ тя` вторы'й показа` просвjьща'ющъ 
собо'ръ правосла'вныхъ, _е=ретi'ческое же по'лчище _о='ч~е, 
притупля'ющъ, и= гд\са по'йте зову'щъ, и= превозноси'те во 
вся^ вjь'ки.

%<Бг~оро'диченъ: Ш%>и'покъ въ те'рнiи тя` w=брjь'тъ, и= 
цвjь'тъ во о_у=до'лiяхъ всебл~гово'нный, крi'нъ же 
всенескве'рный, влады'чице бг~оневjь'сто, тво'й жени'хъ 
свы'ше въ тя` всели'ся, и= мi'ръ w=благоуха` ве'сь тя` 
превознося'щъ во вся^ вjь'ки.

%<Пjь'снь f~.%>

%<I=рмо'съ: В%>ся'къ земноро'дный да взыгра'ется ду'хомъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` бг~ома'тере: 
и= да вопiе'тъ, ра'дуйся всебл~же'нная бц\де чи'стая 
приснодв~о.

%<В%>елича'й душе` моя` во i=ера'рсjьхъ пресвjь'тлаго 
свjьти'льника.

%<В%>сего` себе` привожду` чу'дне, къ бж~е'ственному 
покро'ву твоему`: jа='кw ст~и'тель же вла'сть рjьши'ти 
прегрjьш_е'нiя w\т хр\ста` прiе'мъ, мои'хъ прегрjьше'нiй 
вери^ги расто'ргъ, спаси' мя моли'твами твои'ми и= 
бж~е'ственнымъ свjь'томъ просвjьти`.

%<В%>елича'й душе` моя` о_у=краси'вшаго це'рковь 
хр\сто'ву.

%<В%>зя'лся _е=си` къ свjь'ту незаходи'мому сла'вне, 
земны'хъ _о='ч~е и=зба'влься, и= вседержи'телю и= 
трiсо'лнечному свjь'ту предстои'ши съ го'рними чи'нми, и= 
w\тту'ду посыла'емагw сiя'нiя наслажда'ешися всебл~же'нне, 
и= на'съ просвjьща'еши восхваля'ющихъ тя`.

%<Сла'ва:%>

%<В%>елича'й душе` моя` трiv"поста'снагw и= 
нераздjь'льнагw бж~ества` держа'ву.

%<Jа='%>коже нjь'кiй храбо'рникъ jа=ви'лся _е=си` 
и=з\ъwбличи'тель преле'стныя, _е='реси: правосла'вiя же 
бж~е'ственный защи'тникъ со i=гна'тiемъ фw'тiе, _е=гw'же и= 
прее'мникъ и= нра'вwвъ и= престо'ла бы'лъ _е=си`, и= 
мо'лишися съ ни'мъ ко гд\су.

%<И= ны'нjь, бг~оро'диченъ:%>

%<В%>елича'й душе` моя` честнjь'йшую и= сла'внjьйшую 
го'рнихъ во'инствъ.

%<В%>сего' мя бг~ъ w=божи'ти хотя`, ве'сь соединя'ется 
ти`, и= непостижи'мое новосjьче'тся всjь'мъ та'инство: 
ражда'еши дв~а нетлjь'нна, и= пло'ть зри'тся бг~ъ: _е=гw'же 
воспjьва'юще, тя` ны'нjь о_у=блажа'емъ марi'е jа='коже сама` 
прорекла` _е=си`.

%<Свjьти'ленъ: Подо'бенъ: Ж%>е'ны о_у=слы'шите:

%<П%>редста'теля тя` теплjь'йша це'рковь и=мjь'етъ, и= 
свjь'тла о_у=чи'теля _о='ч~е, тjь'мже свjь'тлw твою` па'мять 
торжеству'етъ зову'щи: при'снw покрыва'й ста'до твое`, и= 
сохраня'й невреди'мо w\т _е='реси же и= вре'да, 
сщ~еннонача'льниче гд\сень.

%<И= пра'здника.%>

%<На хвали'техъ, вся'кое дыха'нiе: поста'вимъ стiхw'въ 
на д~: и= пое'мъ стiхи^ры подw'бны, гла'съ а~. Подо'бенъ: 
Н%>ебе'сныхъ чинw'въ:

%<Ц%>е'ркве бж~е'ственнаго восхва'лимъ 
сщ~еннонача'льника вои'стинну, и= о_у=чи'теля вели'каго, 
проповjь'дника сло'ва, чу'днаго равноапо'стола фw'тiа: и='бо 
наста` всесла'вная _е=гw` па'мять, всjь'хъ вjь'рныхъ 
веселя'щая.

%<Д%>обродjь'телей тя` прiя'телище нарица'емъ фw'тiе, 
jа='кw мi'ру дру'га, любве` дjь'лателя, и= сто'лпъ 
цjьлому'дрiя, и= моли'твы пребыва'лище тве'рдое, и= 
и=сцjьле'нiй сокро'вище, и= моли'твенника почита'ющихъ тя` 
бл~же'нне.

%<С%>о а=по'столы совокупи'лся _е=си`, jа='кw 
равноапо'столъ: и='бо ты` всему` славе'нскому пле'мени 
бж~е'ственный проповjь'дникъ jа=ви'вся, ко хр\сту` сiе` 
приве'лъ _е=си`, возроди'въ креще'нiемъ ст~ы'мъ, _е='же и= 
сохраня'й правосла'вно.

%<З%>емно'му денни'цjь разгордjь'вщуся лю'тjь, и= 
престо'лъ сво'й поста'вльшу вы'шше sвjь'здъ, пе'рвый ты` 
поревнова'въ jа='коже мiхаи'лъ, возопи'лъ _е=си` сла'вне: 
ста'немъ до'брjь: ста'немъ вси` въ честны'хъ _о=те'ческихъ 
преда'нiяхъ.

%<Сла'ва, гла'съ _е~:%>

%<И=%>дjь'же призове'тся твое` и='мя свjь'ту 
тезоимени'те, w\т ту'ду дiа'воля прого'нится си'ла: не 
терпи'тъ бо свjь'та твоегw` ви'дjьти спады'й денни'ца: 
тjь'мъ мо'лимъ тя`, _о=гнено'сныя _е=гw` стрjь'лы, jа=`же на 
ны` дви^жимыя о_у=гаси`, хода'тайствомъ твои'мъ и=збавля'я 
на'съ w\т собла'знwвъ _е=гw`, достопjь'тый i=ера'рше фw'тiе.

%<И= ны'нjь пра'здника.%>

%<Славосло'вiе вели'кое, и= w\тпу'стъ.%>

%<На лiтургi'и,%>

%<И=з\ъwбрази'тельна, и= w\т канw'на пра'здника пjь'снь 
г~ и= ст~а'гw s~. Прокi'менъ, гла'съ а~: О_у=%>ста` моя^ 
возглаго'лютъ прему'дрость, и= поуче'нiе се'рдца моегw` 
ра'зумъ. %<Стi'хъ: О_у=%>слы'шите сiя^ вси` jа=зы'цы, 
внуши'те вси` живу'щiи по вселе'ннjьй. %<А=п\слъ, ко 
_е=вре'wмъ зача'ло ти~_i. А=ллилу'iа, гла'съ в~: О_у=%>ста` 
прв\днагw поуча'тся прем\дрости, и= я=зы'къ _е=гw` 
возглаго'летъ су'дъ. %<_Е=v\глiе i=wа'нна, зача'ло л~s. 
Прича'стенъ: В%>ъ па'мять вjь'чную бу'детъ прв\дникъ: 

%<Велича'нiе: Р%>а'дуйся свjьтлjь'йшiй хр\сто'вы це'ркве 
таи'нниче, правосла'вныхъ защи'тниче, sлосла'вныхъ бичу`, 
священнонача'лiя сла'во, ве'лiй бг~оявле'нниче, фw'тiе 
свя'те.


