<::рус>    электронный текст предоставлен 

<::лат>    monah German - Srbija 

<::рус> Текст подвергнут грамматической правке



<::слав> 


%<Мц\са феvруа'рiа въ и~ де'нь.%>

%<Па'мять и='же бо святы'хъ _о=тца` на'шегw са'ввы 
втора'гw, а=рхiепi'скопа се'рбскагw.%>

%<На ма'лjьй вече'рни, стiхи^ры на д~, гла'съ д~.%>

%<Ж%>итiе` непоро'чно jа=ви'лъ _е=си` святи'телю са'вво 
и= къ престо'лу гд\сню прехва'льне доше'лъ _е=си`, 
пома'зався а=рхiере'йскимъ мv'ромъ и= бы'въ па'стырь 
слове'снагw ста'да. тjь'мъ тя` о_у=блажа'емъ благочести'внw 
пjь'снми и= всесвяще'нную твою` соверша'емъ па'мять. 
%<[два'жды.]%>

%<З%>на'менми и= чудеса'ми тебе` влады'ка просла'ви, 
треблаже'нне са'вво: прого'ниши бо ду'хи и= врачу'еши 
стра^сти, ду'шы же вjь'рныхъ просвjьща'еши, притека'ющихъ къ 
свято'му твоему` гро'бу, а='гг~лwвъ равностоя'телю, 
а=рхiере'wмъ сопресто'льне, а=п\слwмъ _е=динонра'вне, 
благовjь'рiя побо'рниче, моли'твениче w= душа'хъ на'шихъ.

%<Б%>лагочести'вагw ко'рене блага'я w\тра'сль, w\т нея' 
же прозябе` цвjь'тъ благоуха'нный, мо'щи бо твоя` 
проявля'ютъ добродjь'тели, и='хже мы` w=благоуха'юще, 
восхваля'емъ бг~а, тебе` просла'вльшаго, са'вво 
достобла'женне, моли'ся гд\севи w= душа'хъ на'шихъ.

%<Сла'ва, гла'съ а~.%>

%<С%>т~е и= святи'телю всеблаже'нне са'вво! посjьща'й 
ста'до твое` и= соблюда'й _е=` невреди'мо w\т волкw'въ 
напа'дающихъ, загражда'я и='мъ sлокова^рная о_у=ста`, jа='кw 
да въ ми'рjь воспjьва'емъ сла'ву твою`.

%<И= ны'нjь, чудотво'рной i=кw'нjь, и=ли` 
бг~оро'диченъ.%>

%<На стiхо'внjь стiхи^ры, гла'съ в~.%>

%<Jа=%>ви'лся _е=си` w\т млады'хъ ногте'й бг~оно'се, 
w=свяще'нъ сосу'дъ, са'вво, и= жили'ще прест~а'гw и= 
животворя'щагw дх~а.

%<Стi'хъ: с%>вяще'нницы твои` w=блеку'тся въ пра'вду, и= 
прп\дбнiи твои` возра'дуются.

%<Р%>а'дуйся, святи'телей похвало`, _о='тче са'вво, 
свяще'нникwмъ сла'ва, пра'вило мона'хwмъ, вjьлце'мъ[?] 
о_у=краше'нiе и= це'ркве о_у=твержде'нiе.

%<Стi'хъ: Б%>лаже'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<П%>рiими` ны'нjь пjь'нiе ча'дъ твои'хъ, _о='тче 
святи'телю са'вво, лю'бящихъ тя`, и= подава'й серд_е'чная 
прош_е'нiя сла'вящымъ тя`.

%<Сла'ва, гла'съ s~.%>

%<И=%>злiя'ся благода'ть во о_у=стна'хъ твои'хъ, 
прп\дбне _о='тче святи'телю са'вво, и= бы'лъ _е=си` па'стырь 
хр\сто'вы це'ркве, о_у=ча` слове'сныя _о='вцы, вjь'ровати въ 
тр\оцу _е=диносу'щную, во _е=ди'номъ бж~ествjь`.

%<И= ны'нjь, чудотво'рной i=кw'нjь, и=ли` 
бг~оро'диченъ.%>

%<Тропа'рь, гла'съ д~.%>

%<И=%>справле'нiе вjь'ры и= _о='бразъ кро'тости, и= 
jа='коже са'дъ посредjь` рая` прп\дбными дjь'лы твои'ми 
мi'ръ просвjьща'еши, сегw` ра'ди къ честнjь'й ра'цjь моще'й 
твои'хъ любо'вiю прикаса'емся, лобыза'емъ и='хъ и= вjь'рнw 
вопiе'мъ: предста'ни въ по'мощь воспjьва'ющымъ па'мять 
святу'ю твою` и= свjьтоно'сную, святи'телю _о='тче са'вво 
пребога'те, мо'лимся хр\сту` бг~у моли'ся спасти'ся душа'мъ 
на'шымъ.

%<На вели'цjьй вече'рни,%>

%<Б%>лаже'нъ му'жъ, %<а~-й а=нтiфw'нъ.%>

%<На Г%>д\си воззва'хъ, %<стiхи^ры на и~, гла'съ а~.%>

%<_W%> ди'вное чу'до, и=сто'чникъ чудодjья'нiй, w\т 
гро'ба твоегw` возсiя'ютъ святы^я мо'щи твоя^, святи'телю 
хр\сто'въ, са'вво прп\дбне. тjь'мъ, чуде'съ свjьтлостьми` 
просвjьти'въ твоя^ ча^да вjь^рная, и= и=стреби'въ страсте'й 
w=мраче'нiе, святи'телю, хр\ста` бг~а моли` дарова'ти на'мъ 
ве'лiю ми'лость. %<[два'жды.]%>

%<П%>реподо'бне _о='тче са'вво, и=спроси` jа='же къ бг~у 
моли'твами твои'ми, це'ркви о_у=твержде'нiе, i=ера'рхи и= 
при'чтъ покры'й моли'твою твое'ю, спобори` се'рбскому 
наро'ду твоему`, и= всjь^мъ правосла'внымъ хр\стiа'нwмъ 
притека'ющымъ къ ра'цjь моще'й твои'хъ и= свjь'тлw 
творя'щихъ пра'зднство о_у=спе'нiя твоегw`, свя'те, 
мо'лимся.

%<В%>есели'ся и= ра'дуйся хр\стоимени'тая патрiа'рхiе 
се'рбская, такова` и=мjь'вши святи'теля и= проповjь'дника 
благода'ти, воспои'мъ вjь'рнiи, давi'да и=му'ще 
ликонача'льника: свяще'нницы бо твои` w=блеку'тся въ пра'вду 
и= прп\дбнiи твои` возра'дуются, прося'ще о_у= хр\ста` ми'ра 
и= ве'лiя ми'лости.

%<И=ны` стiхи^ры свято'му, гла'съ д~.%>

%<_О='%>тче бг~оуго'дниче са'вво, наказа'тель 
свяще'нникwвъ и= всея` страны` се'рбскiя, sвjьзда` 
пресвjь'тлая, w=сiява'ющая чудеса'ми вся` вjь^рныя: тя' бо 
бг~ъ пре'жде и=збра` w\т ю='ности, _о='тче, па'стыря 
_о=вца'мъ слов_е'снымъ. тjь'мже прп\дбныхъ ли'къ тя` 
воспрiя'тъ, съ ни'мже моли`, ста'ду твоему` да'ти 
w=ставле'нiе грjьхw'въ и= спасе'нiе вjь'чное.

%<Г%>ро'бъ тво'й держи'тъ честно'е тjь'ло а='ки 
бога'тство, w=богаща'ющее чудеса'ми всjь'хъ, и=`же вjь'рнw 
притека'ютъ къ тебjь`, блаже'нне святи'телю са'вво, 
и=мjь'ющему _о='бласть вяза'ти и= разрjьша'ти, прп\дбне, 
разрjьши` вся^ согрjьш_е'нiя, пра'зднующымъ свjь'тлw твое` 
о_у=спе'нiе, и= ца'рствiя небе'снагw сподо'би и=`хъ 
моли'твами твои'ми.

%<П%>рiиди'те вjь'рныхъ собо'ри, _псало'мски восплещи'те 
рука'ми, печа'льныхъ о_у=тjь'шителя, w\тча'янныхъ 
засту'пника, бж~е'ственнаго са'вву воспjьва'юще, похвалу` 
земли` се'рбскiя, всегw` свяще'нства о_у=краше'нiе, рjьку` 
ми'лости вои'стинну, бж~е'ственнагw хр\сто'ва смире'нiя 
ревни'теля, подаю'щагw мi'ру ве'лiю ми'лость.

%<Д%>обродjь'телми свjь'тлw процвjь'лъ _е=си` jа='кw 
ма'слина плодови'та въ дому` бж~iи, ту'чами твои'хъ 
пречи'стыхъ моли'твъ. w\т_ону'дуже себе` свjьщу` вже'гъ 
свjь'тлw, вше'лъ _е=си` въ неб_е'сныя _о=би'т_ели, и=дjь'же 
воздаде'ся тебjь` вjьне'цъ воздая'нiя: не да'лъ бо _е=си` 
сна` свои'ма _о=чи'ма, ни вjь'ждома свои'ма дрема'нiя, 
до'ндеже о_у=сну'лъ _е=си` сно'мъ _о='бщимъ, прп\дбне 
святи'телю са'вво. хр\сту` моли'ся дарова'ти душа'мъ на'шымъ 
ми'ръ и= ве'лiю ми'лость.

%<Сла'ва, гла'съ и~.%>

%<В%>есели'ся и= ра'дуйся дне'сь се'рбская страно`, 
красу'йся и= лику'й вели'кая це'ркви, патрiа'рхiе се'рбская, 
ди'вна въ пра'вду, въ не'йже лежи'тъ свята'я ра'ка, и=му'щая 
да'ръ благода'тнагw и=сцjьле'нiя, святи'телю вели'кiй 
са'вво: ты' бо смире'нiемъ стяжа'въ цjьлому'дрiе, твои'ми 
моли'твами дае'ши посо'бiе благовjь'рному ро'ду на'шему къ 
побjьжде'нiю супоста'тwвъ _е=гw`. тебе' бо хр\сто'съ показа` 
вели'кое свjьти'ло се'рбскому ро'ду. ты` _е=му` похвала`, 
ты` защище'нiе. тво'й гро'бъ безме'здна врачба` предлежи'тъ, 
къ нему' же приходя'щiи слjьпi'и, вjь'рою просвjьща'ются, 
хромi'и влеку'щеся ска'чуще w\тхо'дятъ, неду'жнiи 
и=сцjьля'ются, бjьсну'ющiи бjьсw'въ и=збыва'ютъ. тjь'мъ и= 
мы` дне'сь вси` почита'юще честно'е твое` о_у=спе'нiе, 
мо'лимъ тя` прп\дбне _о='тче, ми'ръ мi'ру и=спроси` и= 
душа'мъ на'шымъ ве'лiю ми'лость.

%<И= ны'нjь, пра'зднику, гла'съ _е~.%>

%<В%>е'тхiй де'ньми младе'нствовавъ пло'тiю, ма'терiю 
дв~ою въ це'рковь прино'сится, своегw` зако'на и=сполня'я 
w=бjьща'нiе. _е=го'же сv"меw'нъ прiи'мь глаго'лаше: ны'нjь 
w\тпуща'еши съ ми'ромъ, по глаго'лу твоему` раба` твоегw`, 
ви'дjьша бо _о='чи мои` спасе'нiе твое`, святы'й.

%<Прокi'менъ дне`, чт_е'нiя г~, святи'т_ельская.%>

%<На лiтi'и стiхи^ры самогла'сны, гла'съ s~.%>

%<В%>озсiя` дне'сь jа='кw со'лнце и= jа='кw мо'лнiя 
возблиста` _о='тче вjьща'нiе твое`, и= jа='коже гро'мъ 
возгремjь` съ небесе`, и=мjь'лъ бо _е=си` свы'ше 
вдохнове'нiе и='стинно: ны'нjь же честны^я мо'щи твоя^ 
неугаси'мыя лучы` чуде'съ и=спуща'ютъ, w\т гро'ба jа='кw w\т 
черто'га свjь'тла просвjьща'юще ду'шы пою'щихъ тя`.

%<П%>ресла'внw просла'вися свята'я це'рковь, въ не'йже 
положе'ны бы'ша честны^я мо'щи твоя^, къ ни^мъ же лю'ди 
благовjь'рнiи притека'юще, неисцjь'льнымъ страсте'мъ 
прiе'млютъ и=сцjьле'нiя, w= и='мени твое'мъ святи'телю 
са'вво, моли` хр\ста` бг~а, да спасе'тъ ду'шы на'шя.

%<С%>вяти'телей о_у=добре'нiе са'вво прему'дре, сто'лпе 
и= о_у=твержде'нiе це'ркве, бг~осло'вiя труба` 
златокова'нная, тр\оцы побо'рниче, благоче'стiя 
законопи'сче, на'мъ пра'зднующымъ честно'е о_у=спе'нiе 
твое`: тjь'мже лобыза'емъ честны'й гро'бъ тво'й и= мо'лимся 
тебjь`, святи'телю хр\сто'въ са'вво пребога'те, и=спроси` 
па'ствjь твое'й грjьхw'въ w=ставле'нiе, и= всjь'хъ на'съ 
до'брjь сохрани`, да вси` о_у=блажа'емъ тя`.

%<Сла'ва, гла'съ и~.%>

%<Н%>аста` свjьтоно'сный де'нь чудотво'рца, 
а=рхiеп\скопа се'рбскагw са'ввы па'мять, прiиди'те 
соше'дшеся пра'зднуемъ свjь'тлw, соста'вимъ ли'ки и= 
похвала'ми почти'мъ. ра'дуйся сv"меw'не, ко'рене 
благоче'стiя. ра'дуйся са'вво святи'телю, первопресто'льный 
ро'да на'шегw. ра'дуйся, сv"меw'не первовjьнча'нный, блага'я 
вjь'тве. ра'дуйся са'вво вторы'й, лозо` и='стинная, 
принося'щая на'мъ цвjь'тъ весе'лiя. ра'дуйся че'стный 
свjьти'льниче се'рбскiя земли`, и=сточа'еши бо чудеса`, 
и=злива'еши и=сцjьле'нiя и= мо'лишися w= душа'хъ на'шихъ.

%<И= ны'нjь, чудотво'рной i=кw'нjь, гла'съ то'йже: 
_Е=%>гда` просвjьща'шеся се'рбскiй наро'дъ:

%<На стiхо'внjь стiхи^ры, гла'съ и~.%>

%<Ч%>то' тя нарече'мъ, святи'телю са'вво, sвjьзду`, 
w=заря'ющую поднебе'сная: мi'ра ли красова'нiе всече'стное, 
w=заря'ющее лю'ди луча'ми велjь'нiй благовjь'рiя, _е=ресе'й 
же тму` w\тгоня'ющее, моли` прп\дбне, w\т тли` и= бjь'дъ 
и=зба'витися вjь'рою творя'щымъ святу'ю па'мять твою`.

%<Стi'хъ: С%>вяще'нницы твои` w=блеку'тся въ пра'вду и= 
прп\дбнiи твои` возра'дуются.

%<Ч%>то' тя нарече'мъ, святи'телю са'вво, рjьку' ли, 
и=злива'ющую и=сцjьл_е'нiя незави'стнw всjь^мъ вjь'рою 
приходя'щымъ къ твоему` свято'му гро'бу; и=ли` и=сто'чникъ, 
и=сточа'ющъ о_у=ч_е'нiя медотw'чная во вся^ концы` и= 
вjь^рныя просвjьща'ющъ: моли'ся прп\дбне спасти'ся душа'мъ 
на'шымъ.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<П%>рiиди'те, торжеству'имъ свjь'тлw па'мять святи'теля 
са'ввы чудотво'рца. преста'вися бо w\т земли` къ 
невеще'ств_еннымъ _о=би'телемъ, и=дjь'же зри'тъ добро'ту 
неизрече'нную, а='гг~льскимъ ликw'мъ собесjь'дникъ бы'въ. 
тjь'мже со а=п\слми и= мученика'ми лику'я, _о='тче на'шъ, 
са'вво пребога'те, моли'ся прилjь'жнw хр\сту` бг~у, w= 
чту'щихъ вjь'рою святу'ю па'мять твою`.

%<Сла'ва, гла'съ _е~.%>

%<Б%>лагода'ть свята'гw ду'ха дjь'йствуетъ въ ра'цjь 
моще'й твои'хъ на тjь'хъ, и='же съ вjь'рою притека'ютъ, 
и=спуща'ютъ бо _о=нjь` мv'ро благово'нное и= подава'ютъ 
неду'гwвъ и=сцjьле'нiе. тjь'мже преwсвяще'нне святи'телю 
са'вво, и=мjь'я дерзнове'нiе къ бг~у и= со безпло'тными 
лику'я на небесjь'хъ, моли'ся спасти'ся ста'ду твоему` w\т 
вся'кихъ бjь'дъ.

%<И= ны'нjь, пра'зднику, гла'съ s~.%>

%<Н%>а рука'хъ ста'рческихъ во дне'шнiй де'нь jа='кw на 
колесни'цjь херувi'мстjьй восклони'тися благоизво'ливый 
хр\сте` бж~е, и= на'съ пою'щихъ тя` страсте'й мучи'тельства 
и=зба'ви и= спаси` jа='кw человjьколю'бецъ.

%<Н%>ы'нjь w\тпуща'еши, %<Т%>рист~о'е. %<На 
благослове'нiи хлjь'бwвъ, тропа'рь свято'му, гла'съ д~.%>

%<И=%>справле'нiе вjь'ры и= _о='бразъ кро'тости, и= 
jа='коже са'дъ посредjь` рая` прп\дбными дjь'лы твои'ми 
мi'ръ просвjьща'еши, сегw` ра'ди къ честнjь'й ра'цjь моще'й 
твои'хъ любо'вiю прикаса'емся, лобыза'емъ и='хъ и= вjь'рнw 
вопiе'мъ: предста'ни въ по'мощь воспjьва'ющымъ па'мять 
святу'ю твою` и= свjьтоно'сную, святи'телю _о='тче са'вво 
пребога'те, мо'лимся хр\сту` бг~у моли'ся спасти'ся душа'мъ 
на'шымъ.

%<И= _е=ди'ножды, чудотво'рнjьй i=кw'нjь, гла'съ д~: 
Д%>не'сь свjь'тлw красу'ется: %<И=ли` Б%>ц\де дв~о: 
%<[_е=ди'ножды.]%>



%<На о_у=тре'ни,%>

%<На Б%>г~ъ гд\сь, %<тропа'рь свято'му, два'жды. Сла'ва, 
и= ны'нjь, пра'зднику.%>

%<По а~-мъ стiхосло'вiи, сjьда'ленъ гла'съ а~.%>

%<П%>лоды` слов_е'сныя принося` му'дре са'вво гд\севи, 
восхваля'еши _е=го` со а=рхiер_е'и и= прп\дбными. тjь'мже съ 
ни'ми и= ра'дуешися въ зе'мли живы'хъ, зане` сла'ву и='хъ 
возлюби'лъ _е=си`. сегw` ра'ди _о='тче свяще'нне, не 
преста'й моли'ти за благочести'вый и= хр\столюби'вый ро'дъ 
на'шъ _е=ди'наго человjьколю'бца.

%<Сла'ва, и= ны'нjь, пра'зднику, гла'съ г~.%>

%<W\т%> дв~ы тя` воплоще'нна хр\сте` ра'дуяся под\ъя'тъ 
свяще'нный сv"меw'нъ, ны'нjь w\тпуща'еши, вопiе'тъ, раба` 
твоегw` влады'ко: а='нна же непоро'чная проро'чица и= 
сла'вная, ны'нjь и=сповjь'данiе и= пjь'нiе прино'ситъ 
тебjь`. мы' же жизнода'вче вопiе'мъ ти`: сла'ва та'кw 
благоволи'вшему.

%<По в~-мъ стiхосло'вiи, сjьда'ленъ, гла'съ г~.%>

%<М%>и'лостивому хр\сто'ву о_у=го'днику, неsлоби'вому и= 
кро'ткому вси` тебjь` зове'мъ прилjь'жнw моля'щеся: 
разрjьши`, междоусо'бную страсте'й на'шихъ бра'нь, разруши` 
sлочести^вая а=га'рянwвъ кова^рства и= покори` и='хъ 
присноблаже'нне, вся'ческихъ же и=скуше'нiй и=зба'ви, 
любо'вiю воспjьва'ющихъ тя`.

%<Сла'ва, и= ны'нjь, пра'зднику, гла'съ и~.%>

%<Р%>оди'лся _е=си` на зе'мли собезнача'льный _о='тцу, 
прине'слся _е=си` въ це'рковь непости'жиме, ра'дуяся же 
ста'рецъ на ру'ки тя` воспрiя'тъ, зовы'й: ны'нjь 
w\тпуща'еши, _е=го'же посjьти'лъ _е=си`, по глаго'лу 
твоему`, благоизво'ливый спасти` jа='кw бг~ъ ро'дъ 
человjь'ческiй.

%<По полv"еле'и, сjьда'ленъ свято'му, гла'съ и~.%>

%<П%>роповjь'дуетъ _о='тче твоя^ чудеса` ны'нjь 
се'рбская патрiа'рхiа и= вся'ка страна` _о=те'чествiя, 
jа='кw w\т болjь'зней и= ско'рбей и=збавля'еши вся^ 
бг~облаже'нне са'вво, пита'телю вдови'цъ, и= си'рыхъ а='ки 
_о=те'цъ, помо'щникъ въ ско'рбехъ всеизря'денъ, пла'чущихъ 
о_у=тjьше'нiе, па'стырь и= наста'вникъ блужда'ющымъ, са'вво 
прп\дбне, и=зба'ви на'съ w\т бjь'дъ моли'твами твои'ми, 
прося` о_у= хр\ста` бг~а прегрjьше'нiй w=ставле'нiе, вjь'рою 
и= любо'вiю чту'щымъ святу'ю па'мять твою`.

%<Сла'ва, и= ны'нjь, чудотво'рной i=кw'нjь, гла'съ д~: 
П%>речи'стый _о='бразъ тво'й:

%<Та'же, степе'нна, а~-й а=нтiфw'нъ д~-гw гла'са. 
Прокi'менъ, гла'съ д~: С%>вяще'нницы твои` w=блеку'тся въ 
пра'вду, и= прп\дбнiи твои` возра'дуются. %<Стi'хъ: Т%>а'мw 
возращу` ро'гъ давi'ду: о_у=гото'вахъ свjьти'льникъ 
пома'занному моему`. %<В%>ся'кое дыха'нiе: %<_Е=v\глiе w\т 
матfе'а, зача'ло _i~, _Псало'мъ н~.%>

%<Стiхи'ра, гла'съ s~.%>

%<Д%>х~а ст~а'гw благода'ть и=злiя'ся во твои'хъ 
о_у=стна'хъ, _о='тче, и= бы'лъ _е=си` па'стырь хр\сто'вы 
це'ркве, о_у=ча` слов_е'сныя _о='вцы, вjь'ровати въ тр\оцу 
во _е=ди'номъ бж~ествjь`.

%<Канw'нъ свято'му на s~. Катава'сiа пра'зднику.%>

%<Пjь'снь а~.%>

%<Б%>ж~е'ственными заря'ми и= свяще'нными свjьтосiя'ньми 
при'снw мою` ду'шу w=зари`, _о='тче, сла'вяща тво'й 
пра'здникъ i=ера'рше.

%<И=%>зъ ко'рене блага'гw блажа'йшая w\тра'сль прозя'блъ 
_е=си`, бж~iя ра'зума вода'ми напая'емь. тjь'мъ и= пло'дъ 
благоуха'ненъ jа=ви'лся _е=си` житiе'мъ свои'мъ w\т 
ю='ности, веселя` сердца` и= ду'шы пою'щихъ тя`.

%<В%>озлюби'въ му'дрости нача'ло стра'хъ бж~iй, и= 
за'повjьдемъ _е=гw` при'снw поуча'яся, насади'лся _е=си` 
а='ки дре'во при и=схо'дищихъ во'дъ духо'вныхъ, w\т ни'хже 
_о='тче напая'емь, пло'дъ хр\сту` са'вво прине'слся _е=си` 
пресла'дкiй.

%<В%>сесвjь'тлую тя` sвjьзду`, мы'сленное со'лнце, 
показа` свjь'тлость твои'хъ добродjь'телей, просвjьти` 
зе'млю на'шу, святи'телю хр\сто'въ, _о='тче са'вво. 
%<[два'жды.]%>

%<Ч%>истото'ю любве` w=держи'мь благоро'дiемъ души` 
порабо'тилъ _е=си` плотолю'бiе, тjь'мъ ны'нjь вjьнцы` 
чистоты` прiе'мля, со а='гг~лми о_у= хр\ста` весели'шися, 
_е=го'же моли` за на'съ, _о='тче са'вво.

%<Ж%>итiе` при'снw w=чище'нно и= чи'сто, и= скве'рнjь 
несмjьше'нно jа=ви'въ, показа'лся _е=си` на зе'мли хр\сто'въ 
свяще'нный сосу'дъ, прему'дре са'вво блаже'нне.

%<Бг~оро'диченъ: С%>о _о=ц~е'мъ сы'й _е=диноро'дный, 
земны^я w=божи`, чи'стая, за мно'гiя щедро'ты, jа='кw бг~ъ 
преблагi'й.

%<Пjь'снь г~.%>

%<С%>ы'нъ дне` и= свjь'та jа=ви'лся _е=си` святи'телю, 
труда'ми твои'ми: ны'нjь же во свjь'тлостехъ святы'хъ 
jа='снw сiя'еши благода'тiю.

%<С%>вjьти'льникъ души` своея` слеза'ми о_у=краша'я и= 
ра'нw о_у='треннюя ко хр\сту`, ру'къ свои'хъ просте'ртiемъ 
въ моли'твахъ, свое` тjь'ло, мы'сленнаго а=мали'ка 
о_у=мертви'лъ _е=си`, и= на го'ру безстра'стiя возше'лъ 
_е=си`.

%<П%>у'ть нечести'вагw и=скуше'нiя, w=бличи'лъ _е=си` 
всjь^мъ прельще'ннымъ, приве'дъ и=`хъ къ сло'ву 
пастыренача'льнику, jа='кw па'стырь слове'сный и= 
спаси'тельный.

%<Б%>езстра'стiя любо'вiю подстрека'емь плотска^я 
взыгра^нiя и=зсуши'лъ _е=си`, ду'шу же свою` бж~е'ственными 
сiя'нми просвjьти'лъ _е=си`, тjь'мже мо'лимся и= на'мъ 
о_у=лучи'ти свjь'тъ разу'мный, _о='тче са'вво. 
%<[два'жды.]%>

%<Б%>лагоро'дiемъ высо'къ, доброду'шiемъ и=зя'щенъ, и= 
ра'зума му'дростiю о_у=дивле'нъ бы'лъ _е=си`, сiя'я 
чистото'ю jа='кw цвjь'тъ, о_у=краси'вся са'вво _о='тче 
свjь'тлымъ смире'нiемъ.

%<П%>равовjь'рнw прп\дбне це'рковь хр\сто'ву о_у=па'слъ 
_е=си`, w\тгна'въ _е=ретi^ческiя пле'велы, ны'нjь же во 
вы'шнихъ водворя'ешися, преблаже'нне.

%<Бг~оро'диченъ: Р%>азу'мнw въ купинjь` _о=гнепа'льнjьй 
ви'дjь тя` мwv"се'й, jа='снw _о=бразу'ющей бг~а хотя'ща 
роди'тися и=зъ тебе` неизрече'ннw, бц\де приснодв~о.

%<Сjьда'ленъ, гла'съ и~.%>

%<О_у=%>краша'яся прему'дростiю ра'зума, низложи'лъ 
_е=си` горды'ню плотскi^я тяготы`, и= бы'лъ _е=си` 
_о=би'тель ду'ха пресвята'гw, непре'станнw простира'яся 
ра'зумомъ къ лю'бящему тя`. тjь'мъ ре'вностiю бж~е'ственною 
разгара'яся, сла'вне, jа=ви'лся _е=си` сирота'мъ и= 
о_у=бо'гимъ о_у=твержде'нiе и= а='гг~лwмъ собесjь'дникъ, 
са'вво, моли` хр\ста` бг~а грjьхw'въ w=ставле'нiе пода'ти 
чту'щымъ любо'вiю святу'ю па'мять твою`.

%<Сла'ва, и= ны'нjь, пра'зднику, гла'съ д~.%>

%<Н%>а горjь` сiна'йстjьй дре'вле ви'дjь мwv"се'й 
за'дняя бж~iя, и= то'нкiй бж~е'ственный гла'съ сподо'бися въ 
мра'цjь и= ви'хрjь слы'шати: ны'нjь же сv"меw'нъ 
воплоще'ннаго бг~а непрело'жнjь на'съ ра'ди на руки` прiя'тъ 
и= ра'достнw тща'шеся и=дти` w\т су'щихъ здjь` къ животу` 
вjь'чному. тjь'мже вопiя'ше: ны'нjь w\тпуща'еши раба` 
твоегw` влады'ко.

%<Пjь'снь д~.%>

%<П%>редвjь'дый бг~ъ блаже'нне, твоея` души` красоту` и= 
ра'зума чистоту`, священнопроповjь'дника му'дра и= 
о_у=чи'теля показа' тя.

%<Д%>у'хомъ просвjьще'нъ сы'й, су'щыя во тмjь` пре'лести 
просвjьща'еши и= твои'мъ сла'дкимъ поуче'нiемъ сы'ны дне` 
соверша'еши, святи'телю са'вво.

%<W\т%> те'мъ sвjьре'й и=зба'вилъ _е=си` ста'до твое` 
растерза'ти и='щущихъ: но ты` jа='кw бо'дръ а=рхiпа'стырь и= 
ны'нjь ревну'еши w= сохране'нiи ро'да и= _о=те'чества 
твоегw`.

%<Р%>уко'ю вели'кагw а=рхiере'а се'рбскагw а=рсе'нiа и= 
w=свяще'ннагw собо'ра прiе'млеши пома'занiе а=рхiере'йства, 
и= ду'хомъ воздвиза'емь _о='тче са'вво и= па'стырь ро'ду 
се'рбскому, и= _о=би'тели твое'й сто'лпъ бы'лъ _е=си`. 
%<[два'жды.]%>

%<М%>и'ръ о_у=тверди'ся въ _о=би'тели твое'й i=ера'рше, 
и= въ твое'мъ ро'дjь и= _е=пi'скопствjь моли'твами твои'ми, 
моли'ся прилjь'жнw въ ми'рjь о_у=тверди'тися мi'ру, 
святи'телю са'вво.

%<Т%>вои` роди'телiе бы'ша рачи'тели и= те'пли 
подража'тели хр\сту` бг~у, _е=му'же созда'ша хра'мъ 
прекра'сный во и='мя пресла'внагw вознесе'нiя гд\сня. 
тjь'мже въ хра'мjь _е=гw` тjь'ло свое` полага'еши, jа='кw во 
дворы` спа'са своегw`.

%<Бг~оро'диченъ: И=%>мjь'я тя` помо'щницу, когw` 
о_у=бою'ся когда` и=ли` страшу'ся; кто' же хотя` скw'рбная 
навести` рабу` твоему`, не о_у=страши'тся тебе`, пречи'стая, 
и= не па'даетъ на но'зjь.

%<Пjь'снь _е~.%>

%<П%>рильпе` любо'вiю душа` твоя` ко гд\су, святи'телю 
блаже'нне. тjь'мже тjь'ло твое` честно'е въ честнjь'мъ 
хра'мjь _е=гw` нетлjь'нно во мнw'гая лjь^та соблюде'ся.

%<П%>росла'ви тя` гд\сь, са'вво пребога'те и= тjь'ло 
твое` соблюде` на мнw'гая лjь^та нетлjь'нно, jа=вля'я тя` 
_о='бщника рабw'мъ свои^мъ, и='хже и= по сме'рти досто'йнw 
соублажа'ешися блаже'нне.

%<К%>расота` говjь'нiя твоегw`, _е='же ко гд\су, 
привлече` благода'ть благолjь'пiю души` твоея`, свяще'нне, 
и= возведе` тя` вели'кому ро'ду се'рбскому _о=тца`, и= 
а=рхiпа'стыря показа` тя` прп\дбне.

%<П%>jь'сими почти'лъ _е=си` па'мять i=ера'рха са'ввы 
пе'рвагw, и= хвала'ми jа='кw досто'йно, о_у=блажи'лъ _е=си` 
того`. ны'нjь же са'мъ i=ера'рше са'вво прича'ствуеши 
похвала'мъ _е=гw` и= по сотворе'нiю твоему` къ бли'жнему 
воспрiе'млеши. %<[два'жды.]%>

%<П%>риноси'мое а='ки че'стное возноше'нiе бг~у 
первопресто'льникомъ се'рбскимъ са'ввою, твое` свяще'нное 
па'стырства возведе'нiе, jа='кw пасу'щу ты` гд\сни лю'ди, 
са'вво святи'телю, преподо'бiемъ и= кро'тостiю.

%<В%>озлюби'лъ _е=си` а=рхiере'_е свяще'нныя му'жи 
пjь'снми восхваля'ти, jа='кw рачи'тель добро'ты и='хъ и= 
подража'тель дjья'нiй бг~олюбе'зныхъ.

%<Бг~оро'диченъ: Н%>изложи` влады'чице врагw'въ мои'хъ 
шата'нiе, тя' бо и='мамъ и= предста'тельницу, и= наде'жду и= 
по'мощь крjь'пкую: ты` мя` соблюди`, чи'стая навjь'та 
вра'жiя и= ла'янiя и='хъ.

%<Пjь'снь s~.%>

%<В%>озвы'шенное смире'нiе, чистоту` о_у=ма`, любо'вь 
нелицемjь'рну, вjь'ру и= наде'жду и=мjь'я и='стинну, са'вво 
всесла'вне, тр\оцы jа=ви'лся _е=си` жили'ще.

%<С%>е` прему'дре, ду'ха благода'тiю быва'еши 
наста'вникъ слове'сныхъ _о=ве'цъ, и='хже приво'диши къ 
же'ртвеннику добродjь'телей.

%<П%>атрiа'ршее сjьда'лище о_у=краси'ся тобо'ю, тя` бо, 
прехва'льне, о_у=чи'тъ ду'хъ святы'й, и= тебе` па'стыря 
руко'ю святи'тельскою соверша'етъ.

%<В%>е'сь о_у='бw о_у='мъ впери'въ къ высотjь`, земна'я 
же ни во что' же вмjьни'въ, смире'нiемъ достоблаже'нне 
са'вво, высw'кая воспрiя'лъ _е=си`. %<[два'жды.]%>

%<Х%>вала'ми да почти'мъ треблаже'ннаго _о=тца`, и='же 
неб_е'сная возжела'въ, земна^я же w=ста'вивъ, о_у=се'рднw 
потече` jа='кw _е=ле'нь на и=сто'чникъ, послjь'довавъ 
стопа'мъ роди'телей свои'хъ.

%<С%>вяти'тельства пра'вило святи'телемъ показа'лся 
_е=си`, дjь'тельнагw же подписа'нiе. сло'во твое` w=брjь'те 
_о='бразъ видjь'нiя, бг~осло'вiя же твоегw` предjь'лъ 
о_у=че'нiю jа=ви'ся.

%<Бг~оро'диченъ: С%>ло'во _о='тчее, пред\ъwчи'стившися 
_w чи'стая, дх~о'мъ слове'снаго _е=стества`, на 
благодjья'нiе родила` _е=си`.

%<Конда'къ, гла'съ и~.%>

%<Jа='%>кw а=рхiере'_емъ сопресто'льникъ и= 
святи'тел_емъ и=зря'дный побо'рникъ бы'лъ _е=си` святи'телю 
са'вво, сохраня'й _о=те'чество, _о=би'тель, гра'дъ же и= 
лю'ди почита'ющыя тя` вjь'рою, и= честны^мъ твои^мъ моще'мъ 
покланя'ющыяся, да велегла'снw тебjь` вопiе'мъ: ра'дуйся 
са'вво бг~ому'дре.

%<I='косъ: W\т%> чре'ва ма'терня хва'литъ w=свяще'ннаго 
святи'теля гд\сня вся` страна` се'рбская прп\дбнагw са'вву, 
своему` _о=те'честву о_у=твержде'нiе, прiе'мшаго 
благода'тныя да'ры бж~е'ственныя сла'вы, къ нему' же 
притека'емъ вси` съ вjь'рою и= любе'знw цjьлу'емъ ра'ку 
мо'щей _е=гw`. тjь'мже мы` недосто'йнiи и= грjь'шнiи, 
надjь'ющеся на моли^твы твоя^ святи'телю, jа='же ко 
влады'цjь и= пречи'стjьй _е=гw` ма'тери, жела'емъ а='ки пси` 
прiя'ти насыще'нiе w\т крупи'цъ па'дающихъ w\т трапе'зы 
гд\сей свои'хъ, и= _е='же въ де'нь су'дный о_у=лучи'ти 
w=блегче'нiе содjь'янныхъ ра'ди sw'лъ, да велегла'снw тебjь` 
вопiе'мъ: ра'дуйся са'вво бг~ому'дре.

%<Пjь'снь з~.%>

%<П%>роцвjь'лъ _е=си` jа='кw фi'нi_ксъ во дворjь'хъ 
бж~iихъ и= до'лжнымъ сно'мъ прп\дбныхъ о_у=сну'лъ _е=си`, 
сегw` ра'ди гро'бъ тво'й быва'етъ наслажде'нiе на'мъ, и= 
са'мъ проповjь'дниче са'вво показу'еши чу'до ви'дящымъ.

%<С%>амово'льнjь w=ста'вилъ _е=си`, _о='тче на'шъ 
са'вво, вся^ сла'вная, и= сро'дная, и= подру'жная, 
послjь'довавъ хр\сту` бг~у, по _е=v\гльскому глаго'лу. 
%<[два'жды.]%>

%<В%>опло'щшагwся сло'ва слуга` бы'лъ _е=си`, са'вво 
бг~огла'се, мно'гiя бо лю'ди и=зба'вилъ _е=си` безслове'сiя, 
jа='кw бж~е'ственный о_у=чени'къ возсiя'вшагw.

%<Т%>лjь^нная w=ста'вивъ треблаже'нне, воспрiя'лъ _е=си` 
нетлjь^нная, насыща'яся бж~е'ственныя свjь'тлости во 
дворjь'хъ гд\са на'шегw, са'вво прему'дре.

%<Л%>ю'дiе твои` _о='тче, и= ча^да ду'хомъ святы'мъ 
порожде'нна, жа'лостная w=ста'вльше, ра'достная тебjь` 
воспjьва'ютъ пjь^нiя, вопiю'ще: не w=ста'ви на'съ свя'те, въ 
ра'дости гд\са твоегw` моля` w= душа'хъ на'шихъ.

%<Н%>аслjь'довавъ jа='кw сы'нъ возлю'бленный 
_о=те'ческую му'дрость и= добродjь'телъ, пре_е'мникъ бы'лъ 
_е=си` бж~е'ственнагw престо'ла, стопа'мъ _е=v\глi'ста 
послjь'дуя.

%<Бг~оро'диченъ: С%>вы'ше тебjь` гла'съ ра'достнw 
возопи` а='гг~лъ бц\де, неизрече'нное влады'ки возвjьща'я 
тебjь` зача'тiе.

%<Пjь'снь и~.%>

%<В%>разумля'лъ _е=си` неразу^мныя, w=браща'лъ _е=си` 
прельщ_е'нныя, совраща'ющыяся же _о='тче спа'слъ _е=си`, 
приве'дъ и='хъ къ бг~у, пою'щыя: благослове'нъ _е=си`, гд\си 
бж~е _о=т_е'цъ на'шихъ. %<[два'жды.]%>

%<Н%>ы'нjь лице` хр\сто'во созерца'я, _w са'вво, сою'зу 
бо тjьле'сному разрjь'шшуся, соедини'лся _е=си` съ твои'мъ 
жела'нiемъ.

%<Т%>вое` сло'во о_у=подо'бися вои'стинну рjьцjь`, _w 
са'вво, наводня'ющей свои'мъ тече'нiемъ сю'ду и= сю'ду, 
sлосла'вныхъ же о_у=хищре'нiя w\твраща'ющей.

%<Х%>ору'гвь хр\сто'ва, хр\стiа'нwмъ хвала`, по а=п\слу, 
_о='тче са'вво, взыва'лъ _е=си`, ничи'мъ же хваля'ся, то'кмw 
w= крестjь` гд\са на'шегw i=и~са хр\ста`.

%<К%>ро'ткое и= молчали'вое нра'ва твоегw` воспрiи'мь 
гд\сь, блаже'нне, поста'ви тя` па'стыря лю'демъ свои^мъ, на 
кого' бо призира'етъ, а='ще не на кро'ткаго, и= 
молчали'ваго, и= трепе'щущаго слове'съ _е=гw`.

%<О_у=%>ста` вдови'цъ благослови'ша тя`, заступле'нiя 
твоегw` сподо'бльшися, i=ера'рше блаже'нне, ты' бо 
благоугожда'лъ _е=си` бг~у по непоро'чному i='wву, 
и=з\ъима'вшему w=би^димыя w\т наси'лiя.

%<Бг~оро'диченъ: Б%>г~олjь'пная дв~о, w=sлобле'нную мою` 
ду'шу грjьхо'мъ, о_у=блажи` бла'гостiю ро'ждшагwся w\т тебе` 
гд\са бг~а.

%<Пjь'снь f~.%>

%<Jа='%>кw свjь'тъ, jа='кw свjь'щникъ, jа='кw вели'кое 
со'лнце, jа='кw мо'лнiя хр\сто'вы це'ркве возсiя'лъ _е=си`, 
и= вjь'рныхъ ра'зумы просвjьти'лъ _е=си`, и= въ невеч_е'рная 
мjь'ста всели'лся _е=си`, поя` трисвяты'ми гла'сы тр\оцу 
несозда'нную.

%<В%>озду'хъ о_у='бw w=святи'ся благово'нiемъ моще'й 
твои'хъ, са'вво блаже'нне, хр\сто'въ святи'телю, це'рковь же 
и= _о=би'тель твоя` патрiа'рхiа веселя'щися вопiе'тъ: 
благослове'нъ бг~ъ _о=т_е'цъ на'шихъ.

%<П%>ло'тiю мi'ра кромjь` бы'въ святи'телю, и= въ 
прекра'сныхъ чи'на своегw` w=бита'я, w=богаща'еши, ро'дъ 
на'шъ творе'нiемъ свjь'тлымъ. тjь'мже па'мять твою` вjь'рою 
соверша'емь на земли`, са'вво прему'дре.

%<Ц%>а'рскiй цвjь'тъ це'ркви цвjьте'тъ кре'стъ 
и='стинный, ты' же святи'телю са'вво досточу'дне, взе'мь 
тво'й кре'стъ, поте'клъ _е=си` ца'рскимъ путе'мъ вопiя`: 
благослови'те вся^ дjьла` гд\сня гд\са. %<[два'жды.]%>

%<З%>емля` тjь'ло твое` блаже'нное скрыва'етъ, jа='кw 
и=сцjьле'нiя точа'щее вjь^рнымъ, не'бо же ду'хъ со 
и=збра'нными w\т вjь'ка но'ситъ бж~е'ственными сiя'нми 
w=заре'нъ вои'стинну.

%<К%>ра'снw о_у='бw це'рковь весели'тся въ па'мяти 
твое'й, w= святи'телю треблаже'нне са'вво, се'рбскiи же 
ро'дове стека'ются пра'зднств_енная тебjь` принося'ще, и= 
восхваля'юще хр\ста`, тебе` просла'вльшаго.

%<Бг~оро'диченъ: Д%>в~о преблаже'нная, о_у=блажа'емъ тя` 
ро'ди человjь'честiи, jа='кw роди'ла _е=си` спаси'теля ду'шъ 
на'шихъ.

%<Свjьти'ленъ, свято'му.%>

%<Ч%>у'днаго и= сла'внаго святи'теля са'вву вели'каго, 
прiиди'те се'рбстiи ро'ди и= собо'ри пjь'снми бж~е'ственными 
и= свяще'нными гла'сми восхва'лимъ, jа='кw сопресто'льна 
патрiа'рхiи се'рбской и= а='гг~льскимъ чинw'мъ 
сослуже'бника.

%<Сла'ва, свято'му.%>

%<С%>ла'внw краси'тся дне'сь свjьтоза'рное се'рбское 
торжество`, и='же во свjь'тjь сла'вы бж~iя предстоя` 
святи'телю са'вво блаже'нне, помяни` на'съ хва'лящихъ твою` 
па'мять.

%<И= ны'нjь, пра'зднику.%>

%<Д%>у'хомъ во святи'лищи предста'въ ста'рецъ, на руки` 
воспрiя'тъ зако'на влады'ку, вопiя`: ны'нjь соу^зъ мя` 
плотски'хъ разрjьши`, jа='коже ре'клъ _е=си` съ ми'ромъ, 
ви'дjьхъ бо _о=чи'ма w\ткрове'нiе jа=зы'кwвъ спасе'нiе.

%<На хвали'техъ, стiхи'ры свято'му, на s~, гла'съ s~.%>

%<Р%>уко'ю вели'кагw а=рхiере'а се'рбскагw, а=рсе'нiа, 
ку'пнw со судо'мъ w=свяще'ннагw собо'ра прiе'млеши 
пома'занiе а=рхiере'йское, и= дх~омъ воздвиза'емь _о='тче 
са'вво, полага'ешися въ па'стыря се'рбскому ро'ду и= 
патрiа'рхiи.

%<W\т%> те'мъ sвjьре'й и='щущихъ разтерза'ти ста'до 
твое`, се'рбскiй ро'дъ и=зба'вилъ _е=си`, jа='кw бо'дръ 
а=рхiпа'стырь, сохраня'я старjь'йшинство свое`.

%<М%>i'ръ о_у=мири'ся i=ера'рше, твои'ми моли'твами. 
проси` и= на'мъ о_у=тверди'тися въ ми'рjь, моли'твами 
твои'ми, святи'телю.

%<С%>вои'мъ роди'телемъ те'плый рачи'тель и= 
подража'тель бы'лъ _е=си`, тi'и бо созда'ша прекра'сный 
хра'мъ во и='мя пресла'внагw вознесе'нiя гд\сня, тjь'мже въ 
то'мже хра'мjь полага'ешися, а='ки во дворы` спа'са своегw`.

%<П%>росла'ви тя` гд\сь, са'вво пребога'те и= тjь'ло 
твое` соблюде` на мнw'гая лjь^та нетлjь'нно, тjь'мъ бо бы'лъ 
_е=си` _о='бщникъ рабw'мъ _е=гw` подража'я и=`мъ житiе'мъ: 
сегw` ра'ди соублажа'ешися съ ни'ми и= по сме'рти.

%<К%>расота` говjь'нiя твоегw` ко гд\су привлече` 
благода'ть благолjь'пiя ду'ши твоея`, свяще'нне, и= поста'ви 
тя` бы'ти се'рбскому ро'ду _о=тца` а=рхiпа'стыря и= 
святи'теля.

%<Сла'ва, гла'съ а~.%>

%<Д%>не'сь свjь'тлw красу'ется святjь'йшая патрiа'рхiа 
се'рбская, въ па'мяти треблаже'ннагw _о=тца` са'ввы, дне'сь 
и= мы` w=бстоя'ще и= w=блобыза'юще ра'ку _е=гw`, а='ки 
бг~олю^бивая _е=гw` ча^да, и= хва'ляще _е=го` вопiе'мъ: 
ди'венъ бг~ъ во святы'хъ свои'хъ въ це'рквахъ благослови'мъ 
тя` гд\си.

%<И= ны'нjь, пра'зднику, гла'съ _е~.%>

%<И=%>спыта'йте писа'нiя jа='коже рече` во _е=v\глiихъ 
хр\сто'съ бг~ъ на'шъ, въ ни'хъ бо w=брjьта'емъ того` 
ражда'ема, и= пелена'ми повива'ема, въ jа='слехъ полага'ема, 
и= млеко'мъ пита'ема, w=брjь'занiе прiе'млюща и= сv"меw'номъ 
носи'ма, не мнjь'нiемъ ни привидjь'нiемъ, но и='стинною 
мi'рови jа='вльшася, къ нему' же возопiе'мъ: превjь'чный 
бж~е, сла'ва тебjь`.

%<Славосло'вiе вели'кое, и= w\тпу'стъ.%>

%<На лiтургi'и,%>

%<Блаже'нна w\т канw'на пра'зднику и= свято'му, тропари` 
и= конда'цы пра'зднику и= свято'му. Прокi'менъ, гла'съ з~: 
Ч%>естна` предъ гд\семъ сме'рть прп\дбныхъ _е=гw`. %<Стi'хъ: 
Ч%>то` возда'мъ гд\севи w= всjь'хъ jа=`же воздаде' ми; 
%<А=п\слъ ко _е=вре'_емъ, зача'ло ти~_i. А=лиллу'iа, гла'съ 
в~: С%>вяще'нницы твои` w=блеку'тся въ пра'вду и= прп\дбнiи 
твои` возра'дуются. %<_Е=v\глiе w\т i=wа'нна, зача'ло л~s, 
w\т полу`. Прича'стенъ: В%>ъ па'мять вjь'чную бу'детъ 
пра'ведникъ.


