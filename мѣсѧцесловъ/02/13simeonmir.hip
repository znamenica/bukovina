<::рус>    электронный текст предоставлен 

<::лат>    monah German - Srbija 

<::рус> Текст подвергнут грамматической правке



<::слав> 


%<Мц\са феvруа'рiа, въ г~_i де'нь.%>

%<Па'мять и='же во ст~ы'хъ _о=ц~а` на'шегw сv"меw'на, 
се'рбскагw о_у=чи'теля и= мv"рото'чца но'вагw.%>

%<На ма'лjьй вече'рни, стiхи^ры на д~, гла'съ д~.%>

%<Подо'бенъ: З%>ва'нный свы'ше:

%<Б%>ж\ственнагw разумjь'нiя прiи'мъ сv"меw'не сiя'нiе, 
_о='чи просвjьти'въ твои` ср\дчнiи, _е='реси мра'къ 
w\тве'рглъ _е=си`, правосла'вiя же вjь'ру jа='кw хору'гви 
воздви'глъ _е=си`, и= w\т кня'зя тмы` лю'ди твоя^ и=схи'тилъ 
_е=си`, и= бл~гоче'стiемъ си'хъ просвjьти'лъ _е=си`, твою` 
па'мять досто'йнw сла'вимъ, моля'ще мл~твами твои'ми, i=и~са 
чл~колю'бца спасти` и= просвjьти'ти ду'шы на'шя. 
%<[Два'жды.]%>

%<Ц%>р\ствующагw всjь'ми цр~я` хр\ста`, jа='кw си'ленъ 
во'инъ, проти^вныя вjь'рjь низложи'лъ _е=си`, и= лю'ди твоя^ 
невреди'ми w\т си'хъ соблю'лъ _е=си`, и= всjь^мъ и='же въ 
житiи` добродjь'телiю _о='ч~е _о=би'ленъ, jа='кw ма'слина 
многоплодови'та, вои'стинну jа=ви'лся _е=си`: и= ны'нjь 
ма'стiю мv'ра твоегw` w=сщ~а'еши, твою` па'мять сv"меw'не 
пою'щыя, и= моля'щыя мл~твами твои'ми i=и~са чл~колю'бца, 
спасти` и= просвjьти'ти ду'шы на'шя.

%<П%>р\снwсу'щагw житiя` свjь'тлости и= _е='же со 
а='гг~лы пребыва'нiя сv"меw'не воспомина'я, свjь'тлыхъ 
житiя` _о='ч~е и=збjьжа'въ, кр\стъ тво'й воспрiе'мъ, 
распе'ншемуся тебе` ра'ди, послjь'довалъ _е=си`, и= въ 
пусты'ни поста` тече'нiе соверши'лъ _е=си`: ны'нjь же во 
свjь'тлостехъ ст~ы'хъ весели'шися. тjь'мъ твою` па'мять 
досто'йнw сла'вимъ, моля'ще i=и~са чл~колю'бца спасти` и= 
просвjь'тити ду'шы на'шя.

%<Сла'ва, гла'съ _е~.%>

%<П%>рп\дбне _о='ч~е гла'съ _е=v\глiа гд\сня 
о_у=слы'шавъ, мi'ръ w=ста'вилъ _е=си` бога'тство и= сла'ву 
въ ничто'же вмjьни'въ, тjь'мже всjь^мъ вопiя'лъ _е=си`: 
возлюби'те бг~а, и= w=бря'щете блг\дть вjь'чную: ничто'же 
предпочти'те па'че любве` _е=гw`, да _е=гда` прiи'детъ въ 
сла'вjь свое'й, w=бря'щете поко'й со всjь'ми ст~ы'ми: 
_е=гw'же мл~твами хр\сте` сохрани` и= спаси` ду'шы на'шя.

%<И= ны'нjь, бг~оро'диченъ.%>

%<Т%>ебjь` мо'лимся jа='кw бж~iи мт~ри, блг\све'нная 
моли` w= спасе'нiи ду'шъ на'шихъ.

%<На стiхо'внjь стiхи^ры, гла'съ г~.%>

%<Подо'бенъ: Д%>о'ме _е=vфра'fовъ:

%<Б%>ога'тство на земли` ра'дуяся разда'въ, ны'нjь 
ве'селw на небесjь'хъ прiе'млеши, сv"меw'не воздая'нiе.

%<Стi'хъ: Ч%>естна` предъ гд\семъ сме'рть, прп\дбныхъ 
_е=гw`.

%<С%>ла'ву съ сн~омъ презрjь'вше тлjь'нную, бж\ственныя 
сла'вы во вjь'ки сподо'бистеся, и=дjь'же ны'нjь w= на'съ 
моли'теся.

%<Стi'хъ: В%>осхва'лятся прп\дбнiи во сла'вjь и= 
возра'дуются:

%<И=%>зба'вите _о=ц~ы`, ко хр\сту` мл~твами ва'шими, w\т 
вся'кихъ бjь'дъ и= w=sлобле'нiй ва'шу па'мять почита'ющихъ.

%<Сла'ва, гла'съ и~.%>

%<Ц%>р~я` всjь'хъ хр\ста` бг~а любо'вiю, ду'шы своя^ 
о_у=язви'вше, цр\ствiя красоты` w=ста'вивше, ни^жняя вся` 
jа='кw несу^щая премину'вше, _е=v\гльскихъ тому` 
послjь'довали _е=сте`: и= до'брjь подвиза'вшеся въ пусты'ни, 
смире'нiемъ и= воздержа'нiемъ, бjьсw'вскiя полки` 
о_у=ничижи'ли _е=сте`, тjь'мже безконе'чныя жи'зни 
сподо'бившеся, съ нб\сными ли'ки ны'нjь весели'теся съ 
ни'миже бг~оно'снiи _о=ц~ы` сv"меw'не и= са'вво, сп~су` 
всjь'хъ моли'теся: о_у=мири'ти мi'ръ и= спасти` ду'шы на'шя.

%<И= ны'нjь, бг~оро'диченъ.%>

%<К%>ро'въ тво'й бц\де дв~о, врачевство` _е='сть 
дх~о'вное: во'нъ бо прибjьга'юще w\т душе'вныхъ неду^гъ 
и=збавля'емся.

%<Тропа'рь, гла'съ г~.%>

%<Б%>ж\ственною бл~года'тiю просвjьти'вся, и= по сме'рти 
показу'еши свjь'тлостъ житiя` твоегw`: и=сточа'еши бо мv'ро 
бл~гоуха'нiя, притека'ющымъ къ ра'цjь моще'й твои'хъ: и= 
лю'ди твоя^ наста'вилъ _е=си` къ свjь'ту бг~оразу'мiя, 
сv"меw'не _о='ч~е на'шъ, хр\ста` бг~а моли`, дарова'ти на'мъ 
ве'лiю мл\сть.

%<Сла'ва, и= ны'нjь, бг~оро'диченъ: Т%>я` 
хода'тайствовавшую:

%<_Е=ктенiа`, и= w\тпу'стъ.%>



%<На вели'цjьй вече'рни, Б%>л~же'нъ му'жъ, %<а~-й 
а=нтiфw'нъ.%>

%<На Г%>д\си воззва'хъ, %<поста'вимъ стiхw'въ и~, и= 
пое'мъ стiхи^ры, гла'съ _е~.%>

%<Подо'бенъ: Р%>а'дуйся по'стникwвъ:

%<Р%>а'дуйся сv"меw'не бл~же'нне, ра'зумомъ тр\оцы 
w=зари'вся,и= лю'ди твоя^ къ не'й вjь'рою просвjьти'лъ 
_е=си`, и= си'лою кр\ста` о_у=крjьпля'емъ. душегуби'тельныя 
_е='р_еси низложи'лъ _е=си` и= цр~кви ст~ы'я воздви'глъ 
_е=си`, сла'вити же вопло'щшагося сн~а, ра'вна _о=ц~у` и= 
дх~у научи'лъ _е=си`, пра'вдою и= ми'лостiю о_у=краша'яся, 
и= всjь'ми дjь'лы бж\ственными w=богаща'емъ jа=ви'лся 
_е=си`: и= ны'нjь со безпло'тными ра'дуяся предстои'ши, съ 
ни'ми же хр\сто'ви моли'ся, душа'мъ на'шимъ пода'ти ве'лiю 
мл\сть. %<[Два'жды.]%>

%<Р%>а'дуйся сv"меw'не бг~оно'се, и='стинною любо'вiю 
о_у=язви'вся, на'съ ра'ди на земли` стра'нствовавшагw, и= 
w\т дв~ы вопло'щшагwся хр\ста` бг~а, цр\ствiя кра^сная 
преwби'дjьлъ _е=си`, ро'да же и= ча'дъ о_у=чужди'вся, чл~ки 
о_у=диви'лъ _е=си` о_у=стране'нiемъ мi'ра, бjь'сы посрами'лъ 
_е=си` смире'нiемъ твои'мъ, а='гг~льскiя ли'ки ра'дости 
и=спо'лнилъ _е=си`: съ ни'миже водворя'яся, свjь'та 
и=сполня'яся бж~е'ственнагw, и= пребога'тагw наслажда'яся 
сiя'нiя: хр\сто'ви _о='ч~е моли'ся, дарова'ти мi'рови ве'лiю 
мл\сть.

%<П%>рп\дбне _о='ч~е сv"меw'не досточу'дне, горы` 
а=fw'на доше'дъ, и= ревни'тель бы'въ въ не'й постя'щымся, 
ю='ношески въ ста'рости подви'гся воздержа'нiемъ и= 
мл~твами, село`, ду'шу твою` w=бнови'въ, и= ту'чами 
сле'зными напои'въ сiю`, тр\оческую блг\дть въ не'й 
посjь'явъ, и= возрасти'въ, и= кра'сное тоя` ны'нjь jа=ви'лся 
_е=си` прiя'телище: ны'нjь же ра'ка твоя` jа=ви'ся и=спо'лнь 
ст~а'гw дх~а. мv'ро и=сцjьле'нiя и=злива'ющи, ю='же мы` 
лю'дiе твои` w=бстоя'ще бл~же'нне, мл~твами мо'лимся хр\сту` 
бг~у, дарова'ти на'мъ ве'лiю мл\сть.

%<И='ны стiхи^ры w= мv"роизли'тiи _е=гw`, гла'съ в~. 
Самогла'сны:%>

%<М%>v'ро бл~гово'нно, jа='кw рjька` дх~а блг\дтiю 
наводня'ема, ра'ка моще'й твои'хъ jа='вjь и=сточа'етъ, и= 
бjьсw'въ полки` мы'сленнw погружа'етъ, бл~гочести'выхъ же 
люде'й стра'сти и= че'рность w=чища'етъ, и= ду'шъ скве'рну 
w=мыва'етъ, и= ср\дца весе'лiемъ напая'етъ, тебjь` _о='ч~е 
предстоя'щихъ и= моля'щихся ко гд\су: моли'твами твои'ми 
и=зба'витися дш~етлjь'нныхъ томле'нiй. %<[Два'жды.]%>

%<П%>лотско'е роди'тельство, въ дх~о'вное сыновство` 
повину'въ, твоему` сы'ну ю='ноши, въ ста'рости послушли'въ 
въ пусты'ни сv"меw'не jа=ви'лся _е=си`. тjь'мже и= во 
гро'бjь, jа='кw жи'въ сы'й послу'шалъ _е=си`, посла'нiе 
_е=гw` любо'вiю прiе'мъ, мv'ро w\т моще'й твои'хъ и=сточи'лъ 
_е=си` и='же вjь'рою че'рплюще богати'мся. тjь'мъ ср\дца` и= 
ду'шы w=сщ~а'юще, ва'съ просла'вльшагw хр\ста` велича'емъ, 
jа='кw ди'вна во ст~ы'хъ свои'хъ.

%<И=%>сточи'вый во'ду и=зъ су'ха ка'мене, существо` 
_е=стества` претворя'яй jа='коже хо'щетъ, и='же всея` тва'ри 
гд\сь крjь'постiю, и= стjьнопи'санное твоегw` _о='браза 
подо'бiе и=зъ суха'гw ва'ра мv"роточи'во сv"меw'не _о='ч~е 
jа=ви'лъ _е='сть. и= jа='кw дре'вле непокори'ваго i=и~ля, 
бл~гопокори^выя лю'ди твоя^ о_у=дивля'етъ, зна'менми же и= 
чудесы` прославля'етъ предъ ни'ми, jа='кw мwv"се'а своегw` 
о_у=го'дника.

%<Сла'ва, гла'съ s~.%>

%<В%>сечестны'й пра'здникъ ст~ы'я твоея` па'мяти, 
сv"меw'не _о='ч~е всебл~же'нне, любо'вiю собра'вшеся 
досто'йнw о_у=блажа'юще гл~емъ: ра'дуйся, бл~гоче'стiя 
нача'ло люде'й твои'хъ, и=зъ ни'хже те'рнiе _е='реси 
и=скорени'въ, правосла'вныя вjь'ры ло'зу насади'лъ _е=си`. 
ра'дуйся, тр\оцы побо'рниче, цр~квей воздвиже'нiе, и= 
ни'щихъ богати'телю. ра'дуйся, смире'нiя _о='бразе и= 
стра'нствiя о_у=чи'телю, и='же теку'щее цр\ство w\три'нувъ, 
по'стнически въ пусты'ни пожи'лъ _е=си`, и= ны'нjь со 
а='гг~лы о_у= хр\ста` весели'шися, къ нему'же w= на'съ съ 
ни'ми моли'ся, спасти'ся душа'мъ на'шимъ.

%<И= ны'нjь, бг~оро'диченъ.%>

%<К%>то` тебе` не о_у=бл~жи'тъ прест~а'я дв~о: кто' ли 
не воспое'тъ твоегw` преч\стагw рж\ства`: безлjь'тнw бо w\т 
_о=ц~а` возсiя'вый сн~ъ _е=диноро'дный: то'йже w\т тебе` 
ч\стыя про'йде, неизрече'ннw вопло'щся, _е=стество'мъ бг~ъ 
сы'й: и= _е=стество'мъ бы'въ чл~къ на'съ ра'ди, не во двою` 
лицу` раздjьля'емый, но во двою` _е=стеству^ несли'тнw 
познава'емый. того` моли` ч\стая, всебл~же'нная, 
поми'ловатися душа'мъ на'шимъ.

%<Вхо'дъ. Прокi'менъ дне`, и= чт_е'нiя.%>

%<На лiтi'и стiхи^ры самогла'сны, гла'съ д~.%>

%<Б%>л~же'нъ _е=си` вои'стинну сv"меw'не _о='ч~е 
досточу'дне, ты' бо и='стинное соверше'нiе _е=v\гльски 
подража'въ, бога'тство разда'лъ _е=си` тре'бующымъ, и= 
взе'мъ кр\стъ тво'й бг~оно'се, си'мъ о_у=ча'щему 
послjь'довалъ _е=си`, земны'ми нб\сная и=змjьни'въ, 
тлjь'нными сла'ву нетлjь'нную возмезди'лъ _е=си` ра'дуяся, 
и= ны'нjь со а='гг~льскими ли'ки, на нб\сjь'хъ сца'рствуеши 
хр\сту` бг~у: _е=гw'же моли` преподо'бне, вся'кiя собла'зни 
sмi'евы и=зба'витися, на земли` твою` па'мять творя'щымъ.

%<Т%>а'йными на нб~си` блиста'нми, пресвjь'тлыя тр\оцы 
w=заря'емъ сv"меw'не приснобл~же'нне, прича'стiемъ бж~iей 
бл~года'ти высо'къ быва'еши: и=сточа'еши бо на земли` мv'ро 
и=сцjьле'нiя, w=богаща'я вjь'рою приходя'щыя, но jа='кw 
пр\сто'лу предстоя` хр\ста` бг~а, w\т негw'же _о='ч~е 
w=божа'емъ, вjь'рою твою` па'мять творя'щымъ бж\ственную, 
w\т и=скуше'нiй много_обра'зныхъ моли` и=зба'витися, и= 
спасти'ся душа'мъ на'шимъ.

%<Р%>азше'дшеся по земли` jа='кw и=сполни'телiе 
_е=v\глiя, _о=те'чество и= ро'дъ w=ста'висте: _о=ба'че, и= 
по сме'рти живу'ще, люде'й свои'хъ вся'чески неwста'висте: 
бж~iимъ бо манове'нiемъ w\т чужестра'нствiя во своя^ 
прiидо'сте. тjь'мже и= цр~ковь бж~iя ве'селw мо'щи ва'шя 
прiя'тъ, и= си'ми о_у=краси'вшися ра'дуется, мы'сленнw же 
и=сповjь'дается гл~ющи: просвjьти'ся добро'та моя`, па'че 
вся'кiя лjь'поты: вели'читъ сла'ва моя` гд\са, возда'вшагw 
ми` дво'ицу ст~у'ю, сы'на со _о=тце'мъ невjьстово'жды, и= 
о_у=твержде'нiе вjь'ры, прiя'тiе досто'инствъ мои'хъ: се' бо 
а=рхiере'wвъ вели'кiй ве'рхъ, са'вва прехва'льный, и= 
сv"меw'нъ ди'вный и= многопjь'тый ше'ствiе дх~омъ на нб~са` 
сотво'рше, въ нjь'дрjьхъ мои'хъ тjьле'снw па'ки 
водвори'шася, прiиди'те праздниколю'бцы коего'ждо си'хъ 
вку'пjь похва'лимъ: _о='вагw о_у='бw, jа='кw цр\ство 
w=ста'вивша, въ пусты'ни пости'вшася, смире'нiемъ 
вознесе'нна, и= мv'ро и=сточа'юща. _о='ваго же пусты'нное 
воспита'нiе, jа='кw мч~нка поще'нiемъ, и= jа='кw а=п\слwвъ 
проповjь'данiе, _о=бои'хъ и=зя'щнjь труди'вшихся, и= во 
всjь'хъ хр\сту` о_у=го'ждшихъ. къ нему'же jа='кw и=му'ще 
дерзнове'нiе, мо'лятся спасти'ся душа'мъ на'шимъ.

%<Сла'ва, гла'съ _е~.%>

%<В%>остру'бимъ трубо'ю пjь'сней, всjь'хъ къ похвале'нiю 
досто'йному, бг~оно'сныхъ _о=ц~ъ ны'нjь созыва'юще. цр~iе и= 
кня'зи да дивя'тся, и='же всjь'хъ цр~я` и='скр_еннимъ 
рабw'мъ, и='же кня'зя тмы`, смире'нiемъ низложи'ша. 
па'стырiе и= о_у=чи'телiе, прп\дбнiи же и= по'стницы вси` 
сош\дешеся восхва'лимъ: _о=тца` о_у=`бо, jа='кw пе'рвагw 
вjь'ры наста'вника, рjьку` мл\стыни, ско'рбныхъ 
о_у=тjьше'нiе, и= всjь'хъ боля'щихъ ми'лованiе. сы'на же, 
jа='кw мл~твами бг~ода'нна, и= млеко'мъ поще'нiя 
воспита'нна, и=зря'дна па'стыря же и= о_у=чи'теля: _о='ба 
наста^вника люде'й свои'хъ, и= те'пла къ бг~у мл~твами 
пр\деста^теля, и='хже похваля'юще, си'це рце'мъ: _w _о=тцы` 
и= па'стыри, до'брiи, сv"меw'не прп\дбне, и= са'вво 
сщ~е'нне! тр\оцjь ны'нjь jа='кw пр\дестоите`, моли'те 
спасти'ся дш~а'мъ на'шимъ.

%<И= ны'нjь, бг~оро'диченъ. Ге'рмана патрiа'рха:%>

%<В%>остру'бимъ трубо'ю пjь'сней, прекло'ншися бо свы'ше 
всецари'ца мт~и дв~а бл~гослове'нми вjьнчава'етъ 
воспjьва'ющыя ю=`. цр~и` и= кн~зи да стеку'тся, и= цр~цjь да 
воспле'щутъ въ пjь'снехъ цр~я` ро'ждшую, сме'ртiю 
w=держи'мыя пе'рвjье, разрjьши'ти чл~колю'бнw 
бл~гоизво'лившагw. па'стырiе и= о_у=чи'телiе до'брагw 
па'стыря, преч\стую мт~рь соше'дшеся да восхва'лимъ. 
свjь'щникъ златоза'рный, свjьтоно'сный _о='блакъ, нб~съ 
простра'ннjьйшу, w=душевле'нный же кiвw'тъ, _о=гнезра'чный 
вл\дченъ пр\сто'лъ, маннопрiе'мную злату'ю ста'мну, 
заключе'нную сло'ва две'рь. всjь'хъ хр\стiа'нъ прибjь'жище, 
пjь'снми бг~оглаго'ливыми похваля'юще си'це рце'мъ: пала'то 
сло'ва, сподо'би смире'нныхъ на'съ нб\снагw цр\ствiя, 
ничто'же бо невозмо'жнw хода'тайству твоему`.

%<На стiхо'внjь стiхи^ры, гла'съ а~. Подо'бенъ: 
Н%>б\сныхъ чинw'въ:

%<Н%>б\сныхъ красо'тъ сiя'нiемъ, разу'мнw _о='ч~е 
просвjьща'емь, вся^ jа=`же на земли` кра^сная w=ста'вивъ, и= 
за вся^ хр\ста` стяжа'въ: тjь'мъ свjь'тлую твою` па'мять 
пjь'снми сла'вимъ, и= тво'й гро'бъ ст~ы'й вjь'рою 
w=блобыза'имъ, моля'щеся, мл~твами твои'ми ко гд\су, 
получи'ти живота` вjь'чнагw свjь'тлости.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<П%>рише'ствiемъ ст~ы'хъ моще'й твои'хъ, _о=ч~ество 
твое` w=богати'ся, и= свjь'тлая цр~ковь твоя` си'хъ 
прiе'мши, и= мv"ропода'тельны и='хъ и=му'щи краси'тся, и= 
вся` вjь'рныя созыва'етъ, свjьтоно'сную и= ст~у'ю па'мять 
твою` пра'здновати, та'йнw къ ни'мъ гл~ющи: струи` 
и=сцjьле'нiя, мv'ро почерпи'те; вjь'ру, jа='кw вjь'рнw 
даю'ще приходя'щымъ, празднолю'бцы прiими'те.

%<Стi'хъ: Ч\с%>тна` пр\де гд\семъ сме'рть прп\дбныхъ 
_е=гw`.

%<П%>р\оро'ческая словеса` соверша'емая ви'дяще, гл~емъ: 
прв\дницы во вjь'ки живу'тъ, w\т тебе` хр\сте` воздая'нiемъ: 
се' бо _о=ц~ъ съ сы'номъ, и= по сме'рти па'че живота` 
хвали'ми. _о='въ о_у='бw мv'ро и=сточа'я jа=ви'ся: _о='въ же 
цjь'лъ и= неразруши'мъ бл~гоуха'етъ, _о='ба w\тгоня'ща ду'хи 
лука'вствiя, w\т тебе` прославля'ема свы'ше: _о='ба чудесы` 
о_у=дивля'ема, си'лою твое'ю.

%<Сла'ва, гла'съ г~.%>

%<Б%>л~гоче'стiя и='стинныя проповjь'дники, и= цр~кве 
пресвjь'тлыя sвjьзды`, сv"меw'на пе'рвагw вjь'ры побо'рника, 
са'вву же и='стиннагw о_у=чи'теля, и= служи'теля _е=v\глiа, 
и= сказа'теля хр\сто'выхъ сщ~е'нныхъ та'инъ, _о=бои'хъ 
пjь'снми похва'льными почти'мъ. сi'и бо па'че со'лнца 
просiя'ша въ вjь'рнjьй тве'рди, jа='кw луча'ми о_у=че'нiемъ, 
въ но'щи невjь'дjьнiя су'щихъ возведо'ша. сi'и пле'велы 
sлоче'стiя и=стерза'вше, бл~гоче'стiемъ лю'ди своя^ 
возрасти'ша. и= бога'тую правовjь'рiемъ ни'ву воздjь'лаша. 
сi'и и='стиннагw вiногра'да хр\сто'ва гро'здъ зрjь'лъ, 
и='стинную вjь'ру, на сте'блiяхъ ча'дъ свои'хъ но'сятъ: 
_е=го'же вjь'рнiи jа=ду'ще, съ весе'лiемъ стеце'мся къ 
ни'мъ, моля'щеся: сv"меw'не бг~оно'се, са'вво сщ~е'нне, 
се'рбская похвало` и= о_у=добре'нiе: па'стырiе и= 
о_у=чи'телiе, пе'рвагw па'стыря и= о_у=чи'теля хр\ста` 
моли'те: душа'мъ на'шимъ пода'ти ве'лiю мл\сть.

%<И= ны'нjь, бг~оро'диченъ.%>

%<Б%>езъ сjь'мене w\т бж~е'ственнагw дх~а, во'лею же 
_о='ч~ею, зача'ла _е=си` сн~а бж~iя: w\т _о=ц~а` безъ мт~ре 
пре'жде вjь^къ су'ща, на'съ же ра'ди, и=зъ тебе` безъ 
_о=ц~а` бы'вша, пло'тiю родила` _е=си`, и= мл\днца млеко'мъ 
пита'ла _е=си`: тjь'мже не преста'й моли'ти и=зба'витися w\т 
бjь'дъ дш~а'мъ на'шимъ.

%<На бл~гослове'нiи хлjь'бwвъ, тропа'рь, гла'съ г~.%>

%<Б%>ж\ственною бл~года'тiю просвjьти'вся, и= по сме'рти 
показу'еши свjь'тлость житiя` твоегw`: и=сточа'еши бо мv'ро 
бл~гоуха'нiя, притека'ющымъ къ ра'цjь моще'й твои'хъ: и= 
лю'ди твоя^ наста'вилъ _е=си` къ свjь'ту бг~оразу'мiя, 
сv"меw'не _о='ч~е на'шъ, хр\ста` бг~а моли`, дарова'ти на'мъ 
ве'лiю мл\сть.

%<И= Бц\де дв~о: а%>~.



%<На о_у='трени,%>

%<На Б%>г~ъ гд\сь, %<тропа'рь ст~а'гw два'жды, Сла'ва, 
и= ны'нjь, бг~оро'диченъ.%>

%<По а~-й каfi'смjь, сjьда'ленъ, гла'съ и~.%>

%<Подо'бенъ: П%>рему'дрости и= сло'во:

%<М%>л\ства бг~а, мл\стiю себjь` _о='ч~е о_у=стро'ити 
хотя`, мл\стивъ стяжа'лъ _е=си` ра'зумъ, и= мл\стивнw ни'щыя 
о_у=ще'дрилъ _е=си`: нестоя'щимъ бога'тствомъ смы'сленнw, во 
вjь'ки недви'жимое и=скупи'лъ _е=си`: _е='же ны'нjь 
воспрiе'мля ра'дуешися, сv"меw'не бг~оно'се, и= 
всебл~же'нне: моли` хр\ста` бг~а, прегрjьше'нiй проще'нiе 
дарова'ти, чту'щымъ любо'вiю ст~у'ю па'мять твою`.

%<Сла'ва и= ны'нjь, бг~оро'диченъ.%>

%<Jа='%>кw дв~у и= _е=ди'ну въ жена'хъ, тя` безсjь'меннw 
ро'ждшую бг~а пло'тiю, вси` бл~жи'мъ ро'ди чл~честiи: 
_о='гнь бо всели'ся въ тя` бж~ества`, и= jа='кw мл\днца 
млеко'мъ пита'еши зижди'теля и= гд\са. тjь'мъ а='гг~льскiй 
и= чл~ческiй ро'дъ досто'йнw сла'вимъ всест~о'е рж\ство` 
твое` и= согла'снw вопiе'мъ ти`: моли` хр\ста` бг~а, 
прегрjьше'нiй w=ставле'нiе дарова'ти, покланя'ющымся вjь'рою 
прест~о'му рж\ству` твоему`.

%<По в~-й каfi'смjь, сjьда'ленъ, гла'съ а~.%>

%<Подо'бенъ: Г%>ро'бъ тво'й сп~се:

%<О_у='%>тро бл~голjь'пнw возсiя'въ лю'демъ твои^мъ, 
тму` глубо'кую _е='реси w\тгна'въ _о='ч~е, и= ду'шы и='хъ 
просвjьти'лъ _е=си` вjь'рою. тjь'мже цр~ковь твоя` 
свjьтоза'рная, мо'щи твоя^ и=му'щи, пое'тъ дне'сь 
свjьтоно'сную твою` па'мять сv"меw'не, хр\ста` велича'ющи. 
%<[Два'жды.]%>

%<Сла'ва, и= ны'нjь, бг~оро'диченъ.%>

%<Н%>аста'ви ны` на пу'ть покая'нiя, о_у=клоня'ющiяся 
пр\снw къ безпу'тiемъ sw'лъ, пребл~га'гw прогнjь'вающыя 
гд\са, неискусобра'чная блг\све'нная мр~i'е, прибjь'жище 
w\тча'янныхъ чл~кwвъ, бж~iе пребыва'нiе.

%<По полv"еле'и сjьда'ленъ, гла'съ и~.%>

%<Подо'бенъ: П%>ремр\дсть и= сло'во:

%<М%>iродержа'нiя и= мi'рскихъ красо'тъ jа='кw со'нiя 
льстя'щая w=ста'вивъ, и= во а=fw'нстjьй пусты'ни съ сн~омъ 
всели'вся, и=дjь'же слове'сное ста'до гд\сви собра'вше, 
и='мже и= всесвjь'тлiи свjьти'льницы jа=ви'стеся смире'нiемъ 
проходя'ще. тjь'мже любо'вiю восхваля'юще, велича'емъ 
и=схо'дную всест~у'ю ва'шу па'мять, моля'щеся бг~оно'снiи 
_о=тцы`, са'вво и= сv"меw'не хр\сту` бг~у, па'ству ва'шу въ 
ми'рjь, и= сою'зjь любве` сохрани'ти.

%<Сла'ва, и= ны'нjь, бг~оро'диченъ.%>

%<W\т%> тр\оцы _е=ди'нагw преесте'ственнw заче'нши дв~о, 
и= чу'днw сегw` породила` _е=си` па'че сло'ва и= мы'сли, и= 
_о='бщнw бж~е'ственнагw _е=стества` о_у=стро'ила _е=си` 
чл~вjь'ческое _е=стество`, дре'вле и=згна'нное. тjь'мже 
соше'дшеся, рж\ство'мъ твои'мъ вси` спа'сшiися 
всенепоро'чная, твои'мъ словесе'мъ послjь'дующе до'лжнw тя` 
о_у=блажа'емъ: моля'ще хр\ста` бг~а прегрjьше'нiй 
w=ставле'нiе дарова'ти, вjь'рою тя` сла'вящымъ мт~рь _е=гw`.

%<Та'же степе'нна, а~-й а=нтiфw'нъ, д~-гw гла'са. 
Прокi'менъ, гла'съ д~: Ч%>естна` предъ гд\семъ сме'рть, 
прп\дбныхъ _е=гw`. %<Стi'хъ: Ч%>то` возда'мъ гд\сви w= 
всjь'хъ, jа=`же воздаде' ми; %<В%>ся'кое дыха'нiе: 
%<_Е=v\глiе w\т матfе'а, зача'ло м~г.%>

%<По н~-мъ _псалмjь` стiхи'ра, гла'съ s~. Самогла'сна:%>

%<В%>озсiя` дне'сь пресла'внw, всесвjь'тлая твоя` 
сv"меw'не па'мять, созыва'ющи на'съ празднолю'бц_евъ, къ 
похвале'нiю во сла'вjь хр\ста` бг~а на'шегw: и='же 
прири'щуще къ ра'цjь моще'й твои'хъ, мv"роисцjьле'нiя да'ры 
прiе'млемъ. но jа='кw и=мjь'я дерзнове'нiе, ми'ръ и=спроси` 
душа'мъ на'шимъ.

%<Канw'нъ прест~ы'я бц\ды, со i=рмосо'мъ на s~, гла'съ 
и~. В%>о'ду проше'дъ jа='кw су'шу:

%<И= ст~а'гw два` канw^на, на и~.%>

%<Канw'нъ ст~а'гw, гла'съ д~.%>

%<Пjь'снь а~.%>

%<I=рмо'съ: Л%>и'цы i=и~льтестiи невла'жными стопа'ми 
по'нтъ че'рмный и= вла'жную глубину` прогна'вше, вса\дники 
трiста'ты враги` ви'дяще въ не'й погруже'ны, съ весе'лiемъ 
поя'ху: пои'мъ бг~у на'шему jа='кw просла'вися.

%<F%>есвi'тянина ре'вностiю, сту^дныя _е='р_еси 
потреби'лъ _е=си`: съ ни'миже ко хр\сту`, мл~твами твои'ми 
сту^дныя моя^ по'мыслы потреби'ти моли'ся. jа='кw да 
возмогу` дерзнове'ннw похвали'ти тя` сv"меw'не бг~оно'се 
пр\снобл~же'нне.

%<_Е=%>гда` сiя'нiемъ прест~ы'я тр\оцы прп\дбне _о='ч~е 
w=зари'вся, _е='реси мра'къ w=ста'вивъ, лю'ди твоя^ возве'лъ 
_е=си` w\т тмы` невjь'дjьнiя, во свjь'тjь бг~оразу'мiя, 
сv"меw'не бг~оно'се, и= пр\сноблаже'нне.

%<W=%> бз~jь вjь'рою возмога'я, _е=ретi'ческое шата'нiе 
низложи'лъ _е=си`, и= ро'гъ вjь'рныхъ цр~кве возне'слъ 
_е=си`, хр\ста` _о=ц~у` сн~а _е=диносу'щна, и= дх~у 
равноче'стна, тр\оцу нераздjьли'мую во _е=ди'номъ бж\ствjь` 
лю'ди твоя^ чести` научи'лъ _е=си`.

%<Бг~оро'диченъ: Д%>обро'тою блг\дти преукраше'нная 
бг~ора'дованная, _о='ч~ее сло'во пло'тiю jа='вльшееся, за 
бл~госе'рдiе неизрече'нное, па'че о_у=ма` и= сло'ва 
блг\све'нная родила` _е=си`: пребы'вши дв~ою по рж\ствjь` 
нескве'рная.

%<Другi'й канw'нъ ст~а'гw w= мv"роизли'тiи, гла'съ и~.%>

%<Пjь'снь а~.%>

%<I=рмо'съ: П%>осjь'ченный несjько'магw пресjьче`:

%<С%>ло'во ра'зума пода'ждь ми` безнача'льне сло'ве: 
и='маши бо бога'тство мл\срдiя, безчи'сленныхъ твои'хъ 
суде'бъ, да и= а='зъ душе'внагw мра'ка и=збjь'гнувъ, 
скве'рну же о_у=ма` w=чи'стивъ, досто'йно воспою` твоегw` 
о_у=го'дника.

%<Б%>г~освjь'тла тя` свjьти'льника позна'хомъ, свjь'томъ 
бг~оразу'мiя лю'ди твоя^ сv"меw'не _о='ч~е w=зари'вша, и= 
тму` _е='реси w\тгна'вша пе'рвjье: ны'нjь же мv'ромъ моще'й 
твои'хъ вся` w=бл~гоуха'еши. тjь'мъ свjьтоно'сную твою` 
па'мять пра'зднуемъ.

%<И=%>справле'нiемъ вjь'ры _о='ч~е просiя'въ, рjьку` 
мл\стыни и=зъ се'рдца твоегw` ни'щымъ и=сточи'лъ _е=си`, 
w\тню'дуже мv'ра и=сто'чники и=злива'еши: и='хже струи^ 
веселя'тъ гра'дъ бж~iй, твою` цр~ковь: въ не'йже твою` 
па'мять пра'зднуемъ.

%<Р%>а'ка моще'й твои'хъ сv"меw'не, кла'дязь jа=ви'ся 
и=сцjьл_е'нiя, и=сточа'ющи мv'ро бл~гоуха'нiя: и='мже ср\дце 
мое` w=мы'й молю'ся ти`, бл~гоуха'нiе показу'я хр\сту`, и= 
о_у='мъ мо'й w=бвесели`, твою` свjьтоно'сную па'мять 
воспjьва'ти.

%<Jа='%>кw два` свjьти^ла вjь'рою лю'ди своя^ 
просвjьти'сте, чуде'сными блиста'нми, сло'ва 
проповjь'данiемъ, мра'къ _е='реси w\т ни'хъ w\тгна'вше: и= 
ны'нjь пога'нъ нахо'да, и= вся'кiя ско'рби, мл~твами ва'шими 
са'вво и= сv"меw'не си'хъ и=зба'вите.

%<Бг~оро'диченъ: Ц%>р~ковь пресвjь'тлую бж~iю вjь'дый 
тя`, всjь'хъ тва'рей вои'стинну вы'шшую, сv"меw'нъ тво'й 
о_у=го'дникъ бг~ома'ти, свjь'тлу на земли` цр~ковь, во твою` 
сла'ву воздви'же ч\стая: въ не'йже ч\стыми гла'сы, бл~жа'щыя 
тя` сп~са'й.

%<Катава'сiя, по о_у=ста'ву.%>

%<Пjь'снь г~.%>

%<I=рмо'съ: Н%>е му'дростiю, и= си'лою, и= бога'тствомъ 
хва'лимся, но тобо'ю _о='ч~ею v=поста'сною му'дростiю 
хр\сте`: нjь'сть бо ст~ъ, па'че тебе` чл~вjьколю'бче.

%<W=%> бл~гоче'стiи зави'димъ, бра'тнею не'навистiю въ 
темни'цjь затворя'ешися: и=дjь'же _о='бразомъ мч~ника 
геw'ргiя, а='гг~лъ _о='ч~е jа=вля'ется ти`, тя^жкiя w=ко'вы 
w\т тебе` растерза'я, и= w\т смертоно'сныя jа='мы сv"меw'не 
и=зведе' тя.

%<С%>уему'дренный пла'ча досто'инъ, w= твое'й любви` 
негоду'я, ка'инъ нра'вомъ, па'ки о_у=би'ти тя` покуси'ся, 
мно'жество и=ноплеме'нныхъ на тя` совокупи'въ. и='хъ же w= 
гд\сjь возмога'я, копiе` w=браща'я сv"меw'не низложи'лъ 
_е=си`.

%<И='%>же на тя` сjь^ти о_у=гото'вавъ, въ ни'хъ подо'бнw 
о_у=вяза'еть, бг~у ме'сть свою` на не'мъ w\тда'вшу: и= 
jа='коже дре'вле мо'ремъ фараw'на, и= сего` рjь'чными 
вода'ми потопи`, тебе` _о='ч~е прославля'я досто'йнw, jа='кw 
на негw` о_у=пова'вша.

%<Бг~оро'диченъ: _Е=%>ди'на ты` поро'ка неприча'стна, и= 
скве'рны не и=му'щи дв~о ч\стая, поко'ище же па'че 
jа=ви'лася _е=си` нб\сныхъ бл~гъ, въ тя' бо всели'ся 
хр\сто'съ, добродjь'тели вся` ст~ы'ня пренепоро'чная: 
_е=го'же мо'ли поро'ка на'съ и=зба'вити мл~твами твои'ми.

%<И='нъ.%>

%<I=рмо'съ: О_у=%>твержде'й въ нача'лjь нб~са` 
ра'зумомъ:

%<Б%>л~же'нъ му'жъ дв~домъ пе'рвjь нарече'ся, и= на'ми 
ны'нjь похваля'емъ, совjь'та нечести'выхъ сv"меw'нъ 
непрiе'мь, и= пути` беззако'нныхъ о_у=клони'вся, зако'ну же 
гд\сню поуча'яся, дре'во плодови'то насади'вся, дх~а 
блг\дтiю напая'емь.

%<П%>лоды` добродjь'телей, бл~гоуха'нiя дjь'лателю 
хр\сту` приноша'я jа=ви'лся _е=си`, w\т негw'же блг\дть 
прiе'мъ, мv'ро ны'нjь и=сточа'еши, просвjьти'вшися же 
па'мять твоя`, во вjь'ки просла'вися: сv"меw'не бг~оно'се, 
похвало` лю'демъ твои^мъ.

%<_Пс%>ало'мски jа='кw фi'нi_ксъ вjь'рою сv"меw'не во 
хр\стjь` процвjь'лъ _е=си`, и= jа='кw ке'дръ, бл~гоче'стiемъ 
ча'да твоя^ о_у=мно'жилъ _е=си`, и= мv'ромъ моще'й твои'хъ 
о_у=маща'я, твою` па'мять любо'вiю пою'щихъ.

%<В%>сjь'хъ кра'сныхъ мi'ра чу^вствiя преше'дъ, 
смы'сломъ _о='тче бг~ому'дрымъ, къ вы'шней жи'зни о_у=мо'мъ 
преложи'вся: и=дjь'же ны'нjь со а='гг~лы весели'шися, и= 
мv'ра твоегw` и=сто'чники, лю'ди твоя^ ра'достнw напая'еши.

%<С%>вjь'ту вели'кому предстоя'ще, и= w\т_ону'дными 
заря'ми w=сiя'еми, и= пребога'тыми лjь'потами сiя'юще, ду'шы 
ра'бъ свои'хъ сv"меw'не и= са'вво просвjьти'те, _е='же 
воспjь'ти свjьтоно'сную ва'шу па'мять досто'йнw.

%<Бг~оро'диченъ: Д%>ои'ши млеко'мъ всjь'хъ дв~о 
пита'теля, рожде'ннагw безъ тли`, и=з\ъ преч\стагw твоегw` 
тjь'ла, и= держи'ши на руку` вся` содержа'щагw, и= 
сокруше'нныхъ тле'ю па'ки назида'юща: и= на'съ во вjь'рjь 
неподви'жимыхъ назда'ти, моли'ся.

%<Сjьда'ленъ, гла'съ и~.%>

%<Подо'бенъ: П%>рему'дрости:

%<Д%>ругi'й а=враа'мъ нра'вомъ и= дjь'лы jа=ви'лся 
_е=си`, мл\стiю и= вjь'рою о_у=краша'яся, _о=те'чества и= 
ро'да и=зше'лъ _е=си` бг~а послуша'нiемъ, и= въ страна'хъ 
чужди'хъ о_у=го'днw тому` пожи'лъ _е=си`, тjь'мъ и= 
а=враа'мле прича'стiе тебjь` дарова'ся, и=дjь'же ны'нjь 
воспрiе'мля ра'дуешися: и= ра'ка моще'й твои'хъ и=сточа'етъ 
мv'ро и=сцjьле'нiя, твоя^ сы'ны веселя'щи пою'щыя тя`: 
сv"меw'не _о='тче бг~оно'се, моли` хр\ста` бг~а 
прегрjьше'нiй w=ставле'нiе дарова'ти, чту'щымъ любо'вiю 
ст~у'ю па'мять твою`.

%<Сла'ва, и= ны'нjь, бг~оро'диченъ.%>

%<_Е=%>гда` прiи'детъ суди'ти всю` зе'млю, всjь'хъ 
вл\дка и= творе'цъ, _о=вца'мъ мя` сопричти` десны'мъ 
w=сужде'ннагw: и= кромjь'шнiя тмы`, и= вся'кагw муче'нiя, 
твоегw` непотре'бнаго раба` и=схити` молю'ся, да бл~года'рнw 
велича'ю бога'тство твоея` бл~гости, бц\де всенепоро'чная, 
и= вопiю' ти ра'дуяся: моли'ся хр\сту` бг~у прегрjьше'нiй 
да'ти мнjь`, тебе' бо и='мамъ наде'жду ра'бъ тво'й.

%<Пjь'снь д~.%>

%<I=рмо'съ: Л%>юбве` ра'ди ще'дре твоегw` _о='браза, на 
кр\стjь` твое'мъ ста'лъ _е=си`, и= раста'яшася jа=зы'цы, ты' 
бо _е=си` чл~колю'бче крjь'пость моя` и= хвале'нiе.

%<Н%>ераздjь'льнымъ свjь'томъ бж\ства` трисвjь'тлыя 
тр\оцы сv"меw'не, лю'ди твоя^ w=сiя'нiемъ просвjьти'лъ 
_е=си`: _е='юже _о='ч~е возмога'я во'лки _е=ретiки` 
w\тгна'лъ _е=си` вопiя`: сла'ва си'лjь твое'й гд\си.

%<_Е=%>ди'нствомъ вjь'ры и= наде'жды, и= любве` сою'зомъ 
дш~у твою` прп\дбне и=мjь'я о_у=твержде'нну, мл\стивъ и= 
пра'въ ср\дцемъ jа=ви'лся _е=си`: и= сегw` ра'ди jа='кw 
пра'веднику свjь'тъ и='стины возсiя` тебjь`, и= тогw` 
супру'гу весе'лiе.

%<Д%>обро'ты вожделjь'въ недомы'слимыя, jа='же въ житiи` 
до'брjь о_у=стро'ивъ, све'рстники же и= ча^да w=ста'вивъ, 
бога'тство и= цр\ство _о='ч~е преwби'дjьвъ, кр\стоно'снw 
пусты'ню наслjь'довалъ _е=си`, и= съ сы'номъ о_у=праздни'вся 
вопiя`: сла'ва си'лjь твое'й гд\си.

%<Бг~оро'диченъ: W=%>живи' мя _е=ди'на засту'пнице 
вjь'рныхъ, ты' бо мт~и бг~а была` _е=си`, творца' же и= 
содjь'теля, прiе'мша на'шъ _о='бразъ пренепоро'чная, и= 
спа'сшагw w\т тли` и= сме'рти, и= сла'вою бж~iею 
просла'вльша.

%<И='нъ.%>

%<I=рмо'съ: О_у=%>слы'шахъ гд\си смотре'нiя:

%<А=%>враа'ма страннопрiя'тiемъ подо'бяся, i='wва 
мл\стивное нищелю'бiемъ подража'я, _о='ко слjьпы'мъ, и= 
нога` хромы^мъ, _о=те'цъ си^рымъ, и= всjь^мъ ми'лованiе 
jа=ви'лся _е=си`, и= па'че си'хъ и=зя'щнjьйшая взыска'лъ 
_е=си`.

%<Ю='%>ношеское соверше'нiе возлюби'въ, бога'тство твое` 
ни'щымъ разда'лъ _е=си`, и= цр\ство w=ста'вивъ, хр\сту` 
послjь'довалъ _е=си`. тjь'мже на нб~сjь'хъ сокро'вище тебjь` 
дарова'лъ _е='сть, w\т_ону'дуже бога'тство, мv'ро сv"меw'не 
и=сточа'еши.

%<W\т%> бл~гоутро'бнагw твоегw` ср\дца, бога'тою руко'ю 
_е='же къ ни'щымъ, мv'ро ны'нjь и=стека'етъ, лю'ди твоя^ 
о_у=маща'я прп\дбне, твоя^ добродjь'т_ели похваля'ющыя: 
возме'здна бо бы'ша тебjь` _о='тче пе'рвымъ втора^я.

%<Jа='%>кw ра'йскiй крi'нъ вjь'рою процвjь'лъ _е=си`, и= 
jа='кw ма'слина мл\сть и=сточа'я jа=ви'лся _е=си`, и= jа='кw 
шипо'къ та'йный процвjь'лъ _е=си` поще'нiемъ: сегw` ра'ди 
бл~гово'нiя и= ч\стна'гw мv'ра цр~ковь твою` и=сполня'я, 
бл~гоуха'еши лю'ди твоя^.

%<Т%>лjь'емыя сла'вы красоту` возненави'дjьвше, мi'ра и= 
мiродержа'нiя мы'слiю бг~ому'дрою и=збjьжа'вше, и= въ 
пусты'ни поще'нiемъ просвjь'щшеся сv"меw'не и= са'вво, 
па'мять ва'шу пою'щихъ мл~твами ва'шими w=зари'те.

%<Бг~оро'диченъ: П%>о'мощь и=мени'ту w=брjь'тше тя` 
бц\де са'вва и= сv"меw'нъ твои` о_у=гw'дницы, _е=ресе'й 
хра'мы разо'рше, и= цр~кви въ сла'ву всjь'хъ бг~а сн~а 
твоегw` воздвиго'ша: въ ни'хже ч\стая вл\дчице, засту'пницу 
хр\стiа'нъ тебе` пою'щихъ спаса'й.

%<Пjь'снь _е~.%>

%<I=рмо'съ: Н%>ы'нjь воста'ну, пр\оро'чески рече` бг~ъ, 
ны'нjь просла'влюся, ны'нjь вознесу'ся, па'дшагw прiе'мь w\т 
дв~ы, и= къ свjь'ту о_у='мному вознося'й моегw` бж\ства`.

%<С%>ла'венъ въ житiи` земна'гw цр\ствiя, бога'тствомъ 
и= си'лою jа=ви'лся _е=си`, и= сiе` по'стническимъ 
и=змjьни'въ, хр\ста` цр~я` на земли` вопло'щшагося, нищетjь` 
_о='ч~е о_у=подо'бился _е=си`: тjь'мъ мно'гими тя` да'рми 
w=богати'лъ _е='сть.

%<Т%>еку'щими нестоя'тельными, стоя^щая и= вjь^чнующая, 
и= вре'менными и= тлjь'нными нб\сная и=змjьни'въ: и=дjь'же 
со а='гг~лы лику'я ра'дуешися. w= на'съ и='же твою` па'мять 
сv"меw'не соверша'ющихъ моли'ся.

%<_W%> до'брыя ку'пли твоея`, и= прему'драгw 
премjьне'нiя! погиба'ющимъ бога'тствомъ, вjь'чное и=скупи'лъ 
_е=си`, и= ни'жнею вла'стiю вы'шнее цр\ство и=змjьни'въ: въ 
не'мже ны'нjь _о='ч~е веселя'ся, ко хр\сту` w= на'съ 
моли'ся.

%<Бг~оро'диченъ: И='%>стинную тя` бц\ду свjь'мы 
преч\стая вл\дчце, и= и=зъ тебе` ро'ждшагwся бг~а сло'ва 
вjь'дуще во двою` существу^ проповjь'дуема и= во'ли, 
самовла'стнw познава'ему хр\ста` бг~а мт~рь бг~оневjь'стная.

%<И='нъ.%>

%<I=рмо'съ: В%>ску'ю мя` w\три'нулъ _е=си`:

%<О_у=%>празни'теся и= разумjь'йте, дв~домъ 
о_у=слы'шавъ, jа='кw а='зъ _е='смь бг~ъ, бг~а гл~юща: 
цр\ство мяте'жное сv"меw'не w=ста'вивъ, въ пусты'ни 
поще'нiемъ о_у=праздни'лся _е=си`, jа='кw подо'бнw 
разумjь'ти бг~а, и= w\т негw` разумjь'тися.

%<С%>вjьти'льника мы'сленнw пресвjь'тла, лю'дiе твои` 
получи'вше тя` весели'мся: бж\ственною бо вjь'рою тобо'ю 
просвjьща'еми, и= мv'ромъ ст~ы'хъ твои'хъ моще'й сv"меw'не 
w=бл~гоуха'еми w=бога'щшеся ра'дуемся.

%<С%>лы'шахомъ твоя^ ди^вная пе'рвjь, сла'вы цр\ствiя 
преwби'дjьнiе, ны'нjь же пресла'вная ви'димъ чудеса`: 
стjьнопи'санное бо твоегw` _о='браза подо'бiе, w\т суха'гw 
ва'ра моще'мъ подо'бнw мv'ро и=сточа'етъ.

%<Т%>аково'ю сла'вою просла'ви тя`, тако'выми чудесы` 
о_у=диви' тя, таковы'я по'чести дарова` тебjь` на земли`, 
и='же бога'тыя да'ры дае'тъ хр\сто'съ лю'бящымъ _е=гw`, въ 
нб\сныхъ _о='ч~е, и='хже _о='ко не ви'дjь кто` дово'ленъ 
и=згл~ати.

%<К%>ъ животу` нестарjь'ющемуся, и= ра'дости 
нетлjь'ннjьй, къ весе'лiю вои'стинну па'че о_у=ма` сv"меw'не 
и= са'вво преста'вистеся: дjь'тельнымъ бо любому'дрiемъ 
веще'ственныхъ w\тбjь'гше невеще'ств_енная получи'сте.

%<Бг~оро'диченъ: С%>тра'нное твое` зача'тiе 
_о=трокови'це, стра'нное и= стра'шно _е='же па'че о_у=ма` 
ч\стая твое` рж\ство`, о_у=стра'ншееся дре'вле w\т бг~а 
чл~ческое существо` тому` собира'ющи вл\дчце, и= добро'ту 
пе'рвую назида'ющи.

%<Пjь'снь s~.%>

%<I=рмо'съ: Б%>у'ря мя` мно'гихъ согрjьше'нiй мои'хъ 
потопля'етъ, и= и=знемога'етъ ду'хъ мо'й: но ты` гд\си 
jа='кw мл\стивъ сше'дъ, возведи` живо'тъ мо'й.

%<Н%>ауче'нъ вы'шнею сv"меw'не прему'дростiю, и= ни^жняя 
презрjь'въ jа='кw несу^щая, въ пусты'ни поще'нiемъ всели'лся 
_е=си`, бг~у же пр\снw и=сповjь'даяся, и= къ нему` _о='ч~е 
любо'вiю прилjьпля'яся, ра'достнw пожи'лъ _е=си`.

%<И=%>ску'сенъ въ житiи` земно'му во'инству, на 
супоста'ты побjь^ды мнw'гiя поста'вивъ: и= во и='ночествjь 
смире'нiемъ и= мл~твами бjьсw'въ полки` мы'сленнw побjьди'лъ 
_е=си` сv"меw'не _о='ч~е, во _о=бои'хъ хвали'мъ.

%<П%>а'че о_у='мныя сла'вы, ра'йскiя добро'ты 
наслажде'нiя, и= свjь'та разу'мнагw су'щiя ра'дости 
наде'ждею _о='ч~е о_у=веселя'емъ, въ пусты'ни о_у=се'рднw съ 
сы'номъ пожи'лъ _е=си`: тjь'мъ о_у= хр\ста` во вjь'ки съ 
ни'мъ сv"меw'не ра'дуешися.

%<Бг~оро'диченъ: W=%> на'съ моли` сы'на твоегw`, гд\са 
же и= бг~а ч\стая вл\дчце, вседержи'тельною си'лою вся` 
нося'щагw, и= въ немощно'е пло'ти и=зъ тебе` w=бле'кшася, 
дв~о всенепоро'чная, на бл~годjья'нiе чл~кwвъ чл~колю'бецъ.

%<И='нъ.%>

%<I=рмо'съ: М%>л~тву пролiю` ко гд\су:

%<W\т%> мно'гихъ служи'мь, послужи'ти и=зво'лилъ _е=си`, 
w\т пребога'та о_у=бо'гъ хотя` бы'ти вои'стинну _о='ч~е, 
до'брою и=змjь'ною и=змjьни'вся, _псало'мски подо'бнw рещи`: 
сiя` и=змjь'на десни'цы вы'шнягw.

%<Х%>ра'мъ себе` бг~у сотвори'въ, цр~ковь тогw` мт~ре съ 
сн~омъ въ горjь` ст~jь'й воздви'глъ _е=си`, ю='же и= 
w=бл~гоуха'лъ _е=си` мv'ромъ ст~а'гw твоегw` тjь'ла: jа='же 
ны'нjь бл~голjь'пiемъ, сы'ны твои'ми о_у=краша'ема гро'бъ 
тво'й w=бновля'етъ, па'мять твою` пра'зднующихъ.

%<Д%>jь'лы добродjь'телей живонача'льное дjь'йство w\т 
живонача'льныя тр\оцы прiе'мь, ме'ртвость гро'ба забве'нiя 
хода'тая, jа='кw животоча'щъ ны'нjь jа=вля'еши: непотаи' бо 
твои'хъ и=справле'нiй сv"меw'не, струя'ми мv'ра твоегw`.

%<Б%>л\дгть вседjь'тельная дх~а пе'рвjье селе'нiе въ 
тебjь` w=брjь'тши, ны'нjь ра'ку моще'й твои'хъ w=сjьня'ющи 
мv'ра и=здаю'щую кла'дязь, сiю` содjь'ла: w\т негw'же 
бл\дгть бл~жа'ще тя` почерпа'емъ, сv"меw'не прп\дбне, и= 
и='нокwвъ о_у=краше'нiе.

%<Н%>епрекло'ннiи столпи` цр~кве хр\сто'вы, сv"меw'не и= 
са'вво jа=ви'стеся: вы' бо jа='кw пе'рсть, _е='реси 
попра'вше, лю'ди своя^ возвы'систе къ вjь'рjь бл~гоче'стiя. 
тjь'мъ а='гг~лwмъ согра'ждане бы'сте, воспjьва'юще съ ни'ми: 
ст~ъ, ст~ъ, ст~ъ, _о=ц~ъ, и= сы'нъ, и= дх~ъ ст~ы'й.

%<Бг~оро'диченъ: И='%>же манове'нiемъ вся` содержа'й, и= 
цр\ствуяй вjь'ки всjь'ми хр\сто'съ бг~ъ, и=зъ тебе` 
бг~ома'ти воплоти'ся безстра'стенъ сы'й бж\ство'мъ, мене` 
ра'ди кр\сту` сочта'ся, _е=гw'же стра'сти жела'юще твои` 
о_у=гw'дницы, цр\ство земно'е w=ста'вльше, по'стнически 
тому` сраспя'шася.

%<Конда'къ, гла'съ s~.%>

%<Подо'бенъ: _Е='%>же w= на'съ и=спо'лнивъ:

%<А='%>гг~льское возлюби'въ на земли` житiе`, 
мiродержа'нiе и= мi'ръ w=ста'вивъ, поще'нiемъ хр\сту` 
сv"меw'не послjь'довалъ _е=си`, къ нему'же лю'бящихъ тя` 
а=п\сльски наста'вилъ _е=си`, вопiя`: возлюби'те бг~а, 
jа='коже _о='нъ возлюби` на'съ.

%<I='косъ: И='%>же до распя'тiя и= сме'рти на'съ ра'ди 
смири'вшагwся, кр\стъ поще'нiемъ смири'вся _о='ч~е, поне'слъ 
_е=си`: и= тjь'мъ хва'лящагося пр\сто'лъ сво'й о_у=тверди'ти 
на _о='блацjьхъ, jа='коже на го'рдагw до'блественнjь 
подви'гся, низложи'лъ _е=си`. тjь'мъ велми` тя` просла'ви 
хр\сто'съ, вели'кiй дарода'тель: _е=му'же ны'нjь предстоя` 
помина'й, jа='кw _о=течестволю'бецъ, и= w\т нападе'нiя 
проти'вныхъ ста'до твое` соблюда'й неразсыпа'емо, и= 
о_у=маща'я мv'ромъ твоя^ лю'ди знамена'й, губи'теля ду'шъ 
бjьжа'ти w\т ни'хъ творя'й сv"меw'не мл~твами твои'ми: 
а=п\сльски же наставля'я, и= вопiя` лю'бящымъ тя`: 
возлюби'те бг~а, jа='коже _о='нъ возлюби` на'съ.

%<Пjь'снь з~.%>

%<I=рмо'съ: С%>паса'й во _о=гни` а=враа'мскiя твоя^ 
_о='троки, и= халд_е'и о_у=би'въ, jа='же пра'вда пра'веднw 
о_у=ловля'ше, препjь'тый гд\си бж~е _о=ц~ъ на'шихъ 
благослове'нъ _е=си`.

%<Ю='%>ношески, въ ста'рости тjь'сный пу'ть ше'ствовати 
и=зво'ливъ, къ простра'нству рая`, и= дре'ва живо'тнагw 
дости'глъ _е=си`, и=дjь'же ны'нjь наслажда'емъ ра'дуешися, 
и= на'мъ си'хъ дости'гнути, ко хр\сту` сv"меw'не моли'ся.

%<Т%>ы` на земли` ни'щымъ, бг~а _о='ч~е взаимова'въ, 
и='же тебjь` въ нб\сныхъ, прп\дбныхъ и= прв\дныхъ прича'стiе 
дарова`, jа='кw ревни'телю и='хъ на земли` бы'вшу: и= 
а='гг~лwмъ равноче'стна тя` о_у=стро'и.

%<_Е=%>гw'же за'повjьди соблюда'я хр\ста`, любо'вiю 
просвjьща'емь, свjь'тлая мi'ра w=ста'вивъ молвы' же 
пусты'нею жите'йскiя и=збjьжа'въ, и= w= гд\сjь _о='ч~е 
поуча'яся, премi'рную тишину` получи'лъ _е=си`.

%<Бг~оро'диченъ: _W%> вы'ше о_у=ма` твои'хъ похва'лъ 
преч\стая дв~о! jа='кw бг~а заче'нши, содjь'теля же творца` 
и= гд\са: тjь'мже ро'ди вси` чл~вjь'честiи, и= безпло'тныхъ 
о_у=мw'въ чинонача^лiя тя` блажа'тъ, и= мы` вси` jа='кw 
мт~рь бж~iю, непреста'ннw тя` сла'вимъ.

%<И='нъ.%>

%<I=рмо'съ: Б%>ж~iя снисхожде'нiя:

%<Р%>азумjьва'я на ни'ща и= о_у=бо'га, бл~гъ му'жъ 
ми'луяй и= дая` jа=ви'лся _е=си`, и= бл~гости бж~iя 
сподо'бився, бл~ги'хъ зе'млю наслjь'довалъ _е=си`: 
w\т_ону'дуже и= на'съ ны'нjь сv"меw'не весели'ши, 
w=бл~гоуха'я струя'ми мv'ра твоегw`.

%<В%>седу'шнw хр\ста` возлюби'въ, и= тогw` за'повjьди 
соблюда'я, jа='кw рjько'ю бл~гоутро'бiемъ, и=зсо'хшихъ 
нището'ю бога'тнw напои'лъ _е=си`. тjь'мъ твою` па'мять 
возвели'чилъ _е='сть, и= ра'ку моще'й твои'хъ мv'ромъ 
_о='ч~е w=богати'лъ _е='сть.

%<В%>ъ пещи` пла'менемъ ро'су и=сточи'вый, и= и=зъ 
суха'гw жезла` цвjь'тъ и=зрасти'вый, ди'венъ въ дjь'лjьхъ 
свои'хъ гд\сь: и= твоегw` _о='браза стjьнопи'санное 
подо'бiе, и=зъ суха'гw ва'ра сv"меw'не, мv"ропрозяба'ющее 
jа=ви'лъ _е='сть.

%<Б%>езмjь'рнымъ твои'мъ смире'нiемъ, безмjь'рнw хвало'ю 
вы'сящагося, на земли` го'рдагw смири'лъ _е=си`. ны'нjь 
щито'мъ мл~твъ твои'хъ, w\т ко'зней _е=гw` лю'ди твоя^ 
сv"меw'не защища'й, ма'стiю мv'ра твоегw` знамену'я пою'щыя: 
бл\сгве'нъ бг~ъ _о=ц~ъ на'шихъ.

%<С%>вjь'тло _о=тцы` пе'рвjье ва'ше житiе` свjьтлjь'йше 
же ны'нjь па'мять и= ч\стнjь'йши: сокро'вище бо бл~гости, и= 
до'мъ мл\сти jа=ви'стеся, и= пе'рвыя бл~гости существа` 
сподо'бистеся, сv"меw'не и= са'вво и='стинно о_у=бл~жа'еми 
и= досто'йнw хвали'ми.

%<Бг~оро'диченъ: _О='%>гненными блиста'нiи, просвjьти` 
w=мраче'нное мое` ср\дце ро'ждшая на земли` восто'ка, 
мы'сленнагw сл~нце: и='мже просвjьти'вшеся твои` служи'тели, 
са'вва и= сv"меw'нъ бг~ома'ти. лю'ди своя^ на за'падjь 
w=зари'ша, и= научи'ша пjь'ти: бл\сгве'нъ бг~ъ _о=ц~ъ 
нш~ихъ.

%<Пjь'снь и~.%>

%<I=рмо'съ: И=%>зба'вителю всjь'хъ всеси'льне, посредjь` 
пла'мене бл~гоче'ствовавшыя, снизше'дъ w=роси'лъ _е=си`, и= 
научи'лъ _е=си` пjь'ти: вся^ дjьла` бл\сгви'те гд\са.

%<Ч%>у'вственныхъ добро'тъ jа='кw со'нiя и=збjьжа'въ, и= 
мы'сленныхъ получи'ти вожделjь'въ, въ гору` ст~у'ю вше'лъ 
_е=си` сv"меw'не, сн~а наста'вника подвигw'мъ дх~о'внымъ 
и=мjь'я, жела'емыхъ непогрjьши'лъ _е=си`.

%<_Е=%>ди'нагw жела'я къ жи'зни веду'щагw пути`, мi'ра 
кра'сныхъ мимоте'клъ _е=си`. тjь'мъ премi'рное наслjь'дiе 
стяжа'лъ _е=си`, w\т_ону'дуже просвjьти'лъ _е=си` дш~ы 
пою'щихъ тя`, просвjьще'нiя неизрече'ннагw сv"меw'не 
сподобля'емь.

%<С%>л~нце на земли` добродjь'телiю сы'на твоегw` 
w=брjь'тъ, тогw` словесы` _о='ч~е просвjьща'емь, sвjьзда` 
свjьтлjь'йшая jа=ви'лся _е=си`: съ ни'мъ же предстоя` 
хр\сту` бг~у, w= на'съ хва'лящихъ ва'шу па'мять _о=тцы` 
моли'теся.

%<Бг~оро'диченъ: И='%>же _о=ц~у` _е=диноро'днагw, и= w\т 
небытiя` _о='ч~имъ совjь'томъ вся'ческая соста'вившагw, 
сло'ва бж~iя безнача'льна бг~олjь'пнw родила` _е=си`, 
пло'тiю бы'вшагw на'съ ра'ди чл~ка. сегw` ра'ди тя` 
бг~ороди'тельницу правосла'внw му'дрствуемъ.

%<И='нъ.%>

%<I=рмо'съ: С%>едмери'цею пе'щь:

%<Jа='%>кw о_у='тро, jа='кw сл~нце па'мять твоя` 
возсiя`, просвjьща'ющи ср\дца` вjь'рныхъ: ты' бо свjь'та и= 
дне` jа=ви'лся _е=си` наслjь'дникъ, и=дjь'же _о='ч~е 
водворя'яся ны'нjь помина'й твою` па'мять бл~жа'щихъ, и= 
пою'щихъ: дjь'ти блг\сви'те, сщ~е'нницы воспо'йте: лю'дiе 
превозноси'те во вся^ вjь'ки.

%<С%>ело` мы'сленное, ду'шу твою` къ ни'щымъ мл\стiю 
посjь'явъ, о_у=гобзи'вшыяся ти` плоды` живw'тныя, въ 
вjь'чныхъ жи'тницахъ собра'лъ _е=си`, и= w\т _о=би'лiя 
нб\снагw твоегw` бога'тства, мv'ромъ на земли` 
бл~гово'ннымъ, сы'ны твоя^ о_у=краша'еши.

%<П%>рекра'сный душе'ю, тво'й _о='ч~е са'вва любе'зный, 
друга'гw тя` патрiа'рха jа='кw пе'рвагw i=w'сифъ, но'ваго 
на'мъ i=и~ля прино'ситъ, не w\т _е=гv'пта рабо'ты, но w\т 
ст~ы'я горы`: и= въ земли` люде'й твои'хъ о_у=твержде'нiе, 
мv"роточи'ва положи'лъ _е='сть.

%<Ц%>р~ковь твоя` вели'кая, бж\ственный jа='кw ра'й 
ви'дится, ра'ку моще'й твои'хъ _о='ч~е и=му'щи цвjь'ты 
разли'чныя многоwбра'зныя твоея` добродjь'тели чуде'снw 
прозяба'ющи, и= твою` па'мять сv"меw'не чту'щыя 
w=бл~гоуха'етъ пою'щи: _о='троцы бл~гослови'те, сщ~е'нницы 
воспо'йте, лю'дiе превозноси'те во вся^ вjь'ки.

%<Ч%>ужестра'ннiи гро'би ва'ши, по'стническими ва'шими 
тjьлесы` w=ст~и'шася, земля` ва'ша блг\сви'ся прише'ствiемъ 
моще'й ва'шихъ, цр~кви же ва'шя о_у=краша'ются, 
мv"ропода'тельны и= бл~гоуха'нны си'хъ и=му'щя: jа='же w\т 
бг~а ми'ромъ сп~са'йте.

%<Бг~оро'диченъ: С%>т~а'я, две'ри w\тве'рзи ми` ч\стая 
бц\де, су'щымъ во тмjь` свjь'тъ неwпи'санный, w=пи'саннагw 
пло'тiю хр\ста` пра'вды сл~нце w=блиста'вши. _е=гw'же 
луча'ми са'вва и= сv"меw'нъ w=зари'вшеся, страну` люде'й 
свои'хъ, вjь'рою тому` присво'иша.

%<Пjь'снь f~.%>

%<I=рмо'съ: _Е='%>vа о_у='бw неду'гомъ преслуша'нiя, 
кля'тву всели'ла _е='сть. ты' же дв~о бц\де, прозябе'нiемъ 
чревоноше'нiя, мi'рови бл~гослове'нiе процвjьла` _е=си`. 
тjь'мъ тя` вси` велича'емъ.

%<М%>но'гъ въ мл\сти и= во бл~гости w=брjь'тся, мно'гихъ 
вы'ше о_у=ма` бл~гъ наслjь'дникъ jа=ви'лся _е=си`, jа='кw 
сн~ъ _о=ч~ескихъ сокро'вищъ. _w великода'рныя руки`! _w 
дарова'нiя превосходя'щаго хр\ста` просла'вльшагw тя` 
_о='ч~е сv"меw'не.

%<_Е=%>ди'нагw w\т тр\оцы роди'вшагwся, цр~ковь свjь'тлу 
воздви'глъ _е=си`, и=дjь'же твоя` мv"роточи'выя мо'щи, 
цjьльбу` вjь'рою приходя'щымъ подава'ютъ. въ не'йже лю'дiе 
твои` па'мять твою` _о='тче о_у=бл~жа'юще, хр\ста` 
велича'емъ.

%<W=%>тягче'ннiи прегрjьше'нми, и= страстми` 
преклоне'ннiи, къ тебjь` _о='тче прибjьга'емъ, _о=бои'хъ 
разрjьше'нiе и='щуще, но jа='кw и=збра'нникъ вл\дки хр\ста`, 
твои'ми мл~твами воздви'гни на'съ w\т дш~етлjь'нныхъ 
страсте'й.

%<Н%>ы'нjь ст~а'я твоя` па'мять, соверша'ющихъ ю=` 
w=сщ~а'етъ, ст~о бо _о='тче пожи'лъ _е=си` житiе`, и= 
свjь'тлости ст~ы'хъ о_у=лучи'ти сподо'бился _е=си`: сподо'би 
и= на'съ о_у=лучи'ти ча'сть достоя'нiй твои'хъ, не понося` 
вели'честву проше'нiя.

%<Бг~оро'диченъ: _Е=%>ди'нагw w\т тр\оцы, _е=ди'на мт~и 
бы'вши, со дерзнове'нiемъ сн~у твоему` моли'ся, спасти` w\т 
наси'лiя мучи'тельска, плjьне'нiя же и= рабо'ты рабы^ твоя^: 
ти'хость же и= сп~се'нiе пода'ти, тя` велича'ющымъ.

%<И='нъ.%>

%<I=рмо'съ: О_у=%>жасе'ся w= се'мъ нб~о:

%<П%>рише'ствiемъ пе'рвjье моще'й твои'хъ, _о=ч~ество 
твое` ра'дости и=спо'лнися, предста'теля тя` къ бг~у 
стяжа'вше; и= па'мять твою` ны'нjь торжеству'юще весели'мся, 
w=богаща'емы ма'стiю мv'ра твоегw`.

%<Jа='%>кw столпа` высока` и= крjь'пка, jа='кw бл~га 
побо'рника и= _о=течестволю'бца, хр\стоимени'тiи лю'дiе 
твои` и=му'ще тя`, проти'вныхъ _о='ч~е воста'нiя, и= вся'кiя 
sло'бы, ко хр\сту` моли'твами твои'ми сv"меw'не 
и=збавля'емся.

%<М%>още'й ва'шихъ прiя'тiемъ, цр~кви ва'шя на земли` 
w=бога'щшеся, и= дх~омъ на нб~сjь'хъ, пе'рвенецъ цр~ковь 
просвjьща'ете: въ не'йже со а=п\слы jа='кw о_у=чи'тели, и= 
со прп\дбными jа='кw спо'стницы, w= на'съ сv"меw'не, и= 
са'вво моли'теся.

%<П%>р\сто'лу вели'кому предстоя'ще, призира'йте на 
лю'ди своя^: и= прiе'мше на'ше моле'нiе, ми'ръ w\т хр\ста` 
и=спроси'те земли` на'шей, ро'ду на'шему на сопроти'вныя 
побjь'ду пода'ти, и= во бл~говjь'рiи _е=гw` съ на'ми 
о_у=тверди'ти.

%<П%>рп\дбнiи и= пребл~же'ннiи, бг~ому'дрiи и= 
бг~оно'снiи, равноапо'столы и= чудотво'рцы, па'стыри же и= 
о_у=чи'тели, многохвали'мiи же и= многоимени'тiи _о=ц~ы` 
сv"меw'не и= са'вво досточу'днiи, w\т на'съ пjь'снь сiю` 
прiе'мше, сп~са'йте рабы^ своя^.

%<Бг~оро'диченъ: П%>ла'мене _о='гненнагw мя` свободи` 
jа='же па'че о_у=ма` _о='гнь ро'ждши непостоя'нный, 
прише'дшагw _о='гнь ра'зума на зе'млю воврещи`: и='мже твои` 
о_у=гw'дницы разже'гшеся бг~ома'ти, любо'вiю тому` 
послjь'доваша.

%<Свjьти'ленъ.%>

%<Подо'бенъ:%> Дх~омъ во ст~и'лищи:

%<W\т%> бж~е'ственныя блг\дти _о='ч~е просвjьща'емь. 
мра'комъ _е='реси w=держи'мыя просвjьти'лъ _е=си` лю'ди 
твоя^: и= житiя` свjь'тлости w\тврещи'ся собо'ю научи'лъ 
_е=си`. тjь'мъ тя` любо'вiю чти'мъ сv"меw'не му'дре, 
мона'хwвъ похвало`.

%<Сла'ва, другi'й.%>

%<Jа='%>кw два` свjьти^ла мы'сленныя тве'рди, страну` 
люде'й свои'хъ вjь'рою просвjьща'ете. тjь'мже па'мять ва'шу 
че'стно соверша'юще, сла'вимъ просла'вльшую ва'съ прест~у'ю 
тр\оцу: сv"меw'не и= са'вво, дво'ице ст~а'я.

%<И= ны'нjь, бг~оро'диченъ.%>

%<И='%>же тво'й всенепоро'чная бц\де _о='бразъ не 
цjьлу'етъ, во _о='гнь вмjьща'ется гее'нскiй, jа='коже 
безу'мный а='рiй: мы' же преч\стая любо'вiю любыза'емъ, 
засту'пнице мi'ра, вjь'рою тя` сла'вяще.

%<На хвали'техъ, стiхи'ры на д~, гла'съ в~.%>

%<Подо'бенъ: _Е=%>гда` w\т дре'ва:

%<_Е=%>гда` на земли` зако'нно пожи'лъ _е=си`, 
сокро'вище добродjь'телей w=брjь'тся: до'мъ w\тве'рстъ 
вся'кому любо'вiю и=мjь'я, си'рыхъ _о=те'цъ, и= ни'щихъ 
засту'пникъ jа=ви'лся _е=си`, мл\сти же не пресыха'яй 
и=сто'чникъ, мл\сти ра'ди jа='вльшагwся на земли`, хр\ста` 
сло'ва бж~iя за'повjьди соблюда'я, тjь'мъ и= во цр\ствiи 
_е=гw` ны'нjь прiи'мленъ, сv"меw'не _о='тче ра'дуешися.

%<_Е=%>гда` промышле'нiемъ вы'шнягw тебjь` жре'бiй 
подаде'ся, пе'рвому побо'рнику цр~квей во _о=те'чествiи 
твое'мъ бы'ти подви'жнw _е='реси w\тгна'лъ _е=си`, и= 
вседу'шнw цр~кви бг~у воздви'глъ _е=си`, правосла'вiя же 
вjь'рою лю'ди твоя^ о_у=тверди'лъ _е=си`. тjь'мъ ст~у'ю 
твою` па'мять почита'юще, мл~твами твои'ми ко хр\сту` 
сv"меw'не, мо'лимся: въ де'нь су'дный и=зба'витися на'мъ 
муче'нiя.

%<_Е=%>гда` ко хр\сту` любо'вiю о_у=язви'вся, цр\ствiя 
красоты` w=ста'вилъ _е=си`, и= ра'дуяся тому` послjь'довавъ, 
о_у=се'рднw пусты'ню пости'глъ _е=си`, и= въ не'й 
бг~оуго'днw пожи'лъ _е=си`: и= ны'нjь дх~о'вное во пло'ти 
дjь'йство, ме'ртвъ во гро'бjь, jа='кw жи'въ показу'еши, 
мv'ро и=сточа'я, лю'ди твоя^ w=сщ~а'еши. сv"меw'не 
_о=те'честву си` о_у=добре'нiе.

%<Jа='%>кw sвjьзда` о_у='тро возвjьща'ющая, сiя'еши 
лю'демъ твои^мъ прп\дбне: пе'рвjье возвjьсти'въ и=`мъ 
мы'сленное о_у='тро хр\ста` бг~а, и= вjь'рою къ нему` па'че 
сл~нца просвjьти'въ, ны'нjь же покрыва'еши w\т w=sлобле'нiя 
вра^гъ, и= w\т бу'ри вся'кiя и= бjьды` _о='ч~е и=з\ъима'еши. 
тjь'мъ твою` па'мять соверша'юще хр\ста` сп~са восхваля'емъ, 
тебе` просла'вльшагw сv"меw'не.

%<Сла'ва, гла'съ и~.%>

%<С%>ъ похвало'ю свjь'тлw па'мять твоя` прп\дбне 
сотворя'ется, и= ра'дости наполня'етъ твоя^ до'бл_ести 
похваля'ющихъ. ты' бо дв~дски бг~у, держа'венъ земли` sjьлw` 
о_у=мо'мъ взя'вся, цр\ство w=ста'вивъ хр\сту` послjь'довалъ 
_е=си`, и= въ го'ру ст~у'ю прише'дъ: и=дjь'же по'стнически 
съ сн~омъ подвиза'вся, _о='чи душе'вныя просвjьти'лъ _е=си`, 
и= свjь'тъ сv"меw'не бы'въ, къ сiя'нiю не заходи'мому 
премину'лъ _е=си`. съ ни'мже ны'нjь хр\сту` предстоя'ще, 
мл~твами ва'шими къ нему` помина'йте, ста'до ва'ше 
сохрани'ти w\т во'лкwвъ гу'бящихъ _е=`.

%<И= ны'нjь, бг~оро'диченъ.%>

%<В%>л\дчце прiими` мл~твы рабw'въ твои'хъ, и= и=зба'ви 
на'съ w\т вся'кiя ну'жды и= печа'ли.

%<Та'же, славосло'вiе вели'кое.%>

%<И= дае'тся _е=ле'й бра'тiи w\т канди'ла ст~а'гw, 
пою'ще вку'пjь стiхи^ры, гла'съ д~. Самогла'сны:%>

%<П%>рiиди'те праздниколю'бцы: прiи'демъ и= мы` бра'тiе: 
и='бо пресвjь'тлая па'мять _о=ц~а` на'шегw возсiя`. 
прiи'дите любе'знw сiю` соверша'юще, рце'мъ: ра'дуйся 
свjь'тлая похвало` вjь'ры, и= _е=ресе'й низложи'телю. 
ра'дуйся, цр~кве о_у=краше'нiе. ра'дуйся, дх~а ст~а'гw 
w=би'телище. ра'дуйся, мv"роточи'ве сv"меw'не _о='тче 
бг~оно'се: всjь'хъ цр~я` хр\ста` бг~а на'шегw моли`, 
и=зба'вити на'съ w\т собла'зни лука'вагw, и= спа'сти ду'шы 
на'шя.

%<Стi'хъ: Ч\с%>тна` предъ гд\семъ сме'рть прп\дбныхъ 
_е=гw`.

%<П%>редъ гд\семъ сме'рть ва'ша прп\дбнiи, ч\стна` 
вои'стинну jа=ви'ся: jа='коже бо безпло'тнiи во пло'ти 
тjьле'снjьй, враги` неви^димыя подви'гшеся побjьди'ли 
_е=сте`, ро'ды о_у='бw бл~гочести'выхъ воспjьва'ютъ ва'съ, 
и=зря'днjье же ч\стна^я ста^да и='нокwвъ, jа='же бг~олjь'пнw 
въ цр~квахъ бж\ственныхъ собра'ли _е=сте`, въ ни'хъ же 
похваля'юще ва'шу па'мять сv"меw'не и= са'вво, ва'шими 
моли'твами вся'кiя напа'сти соблюсти'ся на'мъ, ко хр\сту` 
моли'теся, и=му'щему ве'лiю мл\сть.

%<Сла'ва, гла'съ s~.%>

%<П%>рiиди'те правосла'вныхъ собо'ры, во всеч\стно'мъ 
хра'мjь бг~оно'сныхъ _о=ц~ъ, _псало'мски согла'сную пjь'снь, 
си'хъ просла'вльшему воспои'мъ, ди'венъ _е=си` бж~е во 
ст~ы'хъ твои'хъ гл~юще: и= коему'ждо си'хъ вку'пjь 
возопiи'мъ: ра'дуйся, земны'й а='гг~ле, нб\сный чл~вjь'че 
сv"меw'не прп\дбне. ра'дуйся, равноап\слwвъ о_у=чи'телю 
са'вво всесщ~е'нне. ра'дуйся, предста'телю и= похвало` 
хр\стоимени'тыхъ люде'й свои'хъ. и= ны'нjь о_у= хр\ста` 
предстоя'ще, прилjь'жнw къ нему` _о=тцы` моли'теся, w\т 
вся'кихъ бjь'дъ на'съ и=зба'вити, и= спасти` ду'шы на'шя.

%<И= ны'нjь, бг~оро'диченъ.%>

%<П%>реложе'нiе скорбя'щихъ, премjьне'нiе боля'щихъ 
_е=си` бц\де всепjь'тая, спаси` гра'дъ и= лю'ди, бори'мыхъ 
о_у=мире'нiе, w=бурева'емыхъ тишина`, _е=ди'на 
предста'тельница вjь'рныхъ.

%<На Лiтургi'и,%>

%<Бл~же'нна w\т канw'на д~-гw гла'са, пjь'снь г~-я, и= 
и~-гw гла'са, пjь'снь s~-я. Прокi'менъ гла'съ з~. Ч\с%>тна` 
предъ гд\семъ сме'рть прп\дбныхъ _е=гw`. %<Стi'хъ: Ч%>то` 
возда'мъ гд\сви w= всjь'хъ jа=`же воздаде' ми; %<А=п\слъ ко 
гала'тwмъ, зача'ло сг~_i. А=ллилу'iа, гла'съ в~: Б%>л~же'нъ 
му'жъ боя'йся гд\са. %<_Е=v\глiе w\т ма'рка, зача'ло л~з. 
Прича'стенъ: В%>ъ па'мять вjь'чную бу'детъ прв\дникъ.


