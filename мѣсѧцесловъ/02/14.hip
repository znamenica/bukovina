<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 286)

%<Мjь'сяца тогw'же въ д~_i-й де'нь.%>

%<Преподо'бнагw _о=ц~а` на'шегw а=v_ксе'нтiа.%>

%<И= равноап\сльнагw кv"рi'лла. о_у=чи'теля 
слове'нскагw. С%>лу'жба _е=гw` пи'сана ма'iа а~_i дни`.

%<На Г%>д\си, воззва'хъ, %<стiхи^ры _о=ктw'иха г~: И= 
ст~а'гw г~, гла'съ д~.%>

%<Подо'бенъ: Д%>а'лъ _е=си` зна'менiе:

%<В%>озраще'нiе поще'нiя показу'я, а=v_ксе'нтiе, * 
дарова'нiй прозябе'нiе * w\т бг~а прiя'лъ _е=си` лjьчи'ти 
неду'ги, * де'мwны (с. 287) w\тгоня'ти, * призыва'нiемъ 
хр\сто'вымъ ввjь'ренъ, * и= дх~а, всеблаже'нне, бж\ственныя 
бл~года'ти * и=спо'лнився и= си'лы: * _е=я` ра'ди jа='вjь 
w=кормля'емь, * въ приста'нище дости'глъ _е=си`.

%<Б%>л~года'тiю и=сцjьле'нiй и= чуде'съ w=богати'лся 
_е=си`, * w=чи'щся о_у=мо'мъ: * страсте'й бо неду'ги и= 
пло'ти мра'къ * и= треволне'нiе w\ттря'слъ _е=си`, * и= 
свjь'тло душе'вное содjь'лалъ _е=си` о_у=строе'нiе. * 
w\т_ону'дуже и= возсiя'лъ _е=си` * въ мона'шескихъ ли'цjьхъ, 
* моля` чл~вjьколю'бца * w= восхваля'ющихъ тя`.

%<В%>озрасти'лъ _е=си` тала'нтъ, * ввjь'ренный тебjь`, 
прему'дре, * бога'тнw дjь'лавъ, * и= сjь'явъ со слеза'ми, * 
въ ра'дости ны'нjь, _о='ч~е, жне'ши, * многосугу'бную 
ра'дость и= о_у=тjьше'нiе и='стинно пожина'я. * jа='кw 
и=мjь'я дерзнове'нiе о_у='бw ко вл\дцjь, * моли'ся w= 
пою'щихъ тя`, * бг~оно'се а=v_ксе'нтiе.

%<Сла'ва, гла'съ и~. А=нато'лiа:%>

%<Ч%>и'стая дх~а ст~а'гw му'дрость, все'льшаяся въ 
чи'стое се'рдце твое`, всеблаже'нне а=v_ксе'нтiе прп\дбне 
_о='ч~е, на ду'хи лука'вствiя стра'шна тя` гони'теля 
показа`: и= не то'кмw стра'шна, но и= сокрове'нныхъ 
неду'гwвъ врача`. тjь'мже дерзнове'нiе стяжа'въ къ 
чл~вjьколю'бцу бг~у, непреста'нною моли'твою твое'ю, 
душе'вныхъ страсте'й на'съ и= тjьле'сныхъ свободи`.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _W%> пресла'внагw чудесе`!

%<А='%>гница а='гнца jа='кw ви'дjь * на дре'вjь 
просте'рта во'лею кр\стнjьмъ, * вопiя'ше мт~рски, * 
болjь'знующи съ пла'чемъ: * сн~е мо'й, * что` стра'шное сiе` 
видjь'нiе; * всjь^мъ живо'тъ дая'й jа='кw гд\сь, * ка'кw 
о_у=мерщвля'ешися, долготерпjьли'ве, * земны^мъ подая` 
воскресе'нiе; * сла'влю твое` мно'гое, бж~е мо'й, 
снизхожде'нiе.

%<Тропа'рь, гла'съ а~.%>

%<П%>усты'нный жи'тель, и= въ тjьлеси` а='гг~лъ, и= (с. 
288) чудотво'рецъ jа=ви'лся _е=си`, бг~оно'се _о='ч~е на'шъ 
а=v_ксе'нтiе, посто'мъ, бдjь'нiемъ, моли'твою, нб\сная 
дарова^нiя прiи'мъ, и=сцjьля'еши неду^жныя, и= ду'шы вjь'рою 
притека'ющихъ ти`. сла'ва да'вшему тебjь` крjь'пость, сла'ва 
вjьнча'вшему тя`, сла'ва дjь'йствующему тобо'ю всjь^мъ 
и=сцjьл_е'нiя.



%<Канw'нъ, _е=гw'же краегране'сiе:%>

%<А=%>v_ксе'нтiа бж\ственнаго пою` прему'дрjь. 
%<Творе'нiе fеофа'ново.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй 
пjьшеше'ствовавъ i=и~ль, кресто_обра'зными мwv"се'овыма 
рука'ма а=мали'кову си'лу въ пусты'ни побjьди'лъ _е='сть.

%<В%>озрасти'въ ю='же къ бг~у любо'вь твою`, _о='ч~е 
а=v_ксе'нтiе, и= мiрску'ю любо'вь w=ста'вивъ, бг~оно'се, 
сосу'дъ вмjьсти'теленъ дх~а дарова'нiй показа'лся _е=си`.

%<П%>одвше'лъ _е=си` твои'ми хотjь'ньми, _о='ч~е 
а=v_ксе'нтiе, ты` подъ и='го гд\сне благо'е: и= зе'млю 
новодjь'лалъ _е=си`, добродjь'телей слеза'ми о_у=маща'я, 
досточу'дне.

%<О_у=%>страни'вся жите'йскiя молвы`, твою` ду'шу и= 
о_у='мъ къ бг~у сочета'въ о_у=се'рднw, крjь'пкими поще'ньми 
на земли` jа='кw безпло'тенъ пожи'лъ _е=си`, всеблаже'нне.

%<Бг~оро'диченъ:%>

%<В%>ъ тебjь` ны'нjь ви'дjься, вл\дчце, непости'жное 
бг~ому'жное соше'ствiе хр\сто'во, jа='кw бг~ъ бо и= 
чл~вjь'къ и=зъ теб_е`, ч\стая, роди'ся, w=бновля'я существо` 
мое`.

%<Пjь'снь г~. I=рмо'съ:%>

%<Н%>е му'дростiю, и= си'лою, и= бога'тствомъ хва'лимся, 
но тобо'ю, _о='ч~ею v=поста'сною му'дростiю, хр\сте`: 
нjь'сть бо свя'тъ, па'че теб_е`, чл~вjьколю'бче.

%<В%>жиля'емь кр\ста` си'лою, о_у=праздни'лъ _е=си` 
де'мwнwвъ стремл_е'нiя, и= кова^рства разруши'лъ _е=си`, 
поще'нiемъ побjьжда'я си'хъ наше'ствiе. (с. 289)

%<А='%>гг~льское житiе` на земли` подража'я, чи'стое въ 
моли'твахъ, во бдjь'нiихъ благомо'щное, о_у=се'рднw проше'лъ 
_е=си`, _о='ч~е а=v_ксе'нтiе.

%<Jа='%>дъ сме'ртный, душа'мъ происхода'тающъ, 
а=v_ксе'нтiе, поразумjь'въ сла'дость, воздержа'нiемъ 
о_у=мертви'лъ _е=си` тоя` движ_е'нiя, бг~ому'дре 
преподо'бне.

%<Бг~оро'диченъ:%>

%<С%>озда'вый въ нача'лjьхъ w\т пе'рсти мя` человjь'ка, 
зи'ждется мен_е` ра'ди во чре'вjь твое'мъ, всенепоро'чная, 
дре'внее паде'нiе и=справля'я.

%<Сjьда'ленъ, гла'съ и~. Подо'бенъ: П%>рему'дрости:

%<З%>емна^я вся^ w=ста'вивъ, и= въ мi'рjь сы'й 
тjьле'снjь, ду'хомъ бы'лъ _е=си` а='гг~лwмъ собесjь'дникъ. 
су'щыя бо стра^сти о_у=мертви'въ тjьл_е'сныя, тр\оцы 
показа'лся _е=си` о_у=го'дникъ, блаже'нне: тjь'мже 
неду'гующихъ и=сцjьля'еши стра^сти, и= сло'вомъ ду'хи 
w\тго'ниши бл~года'тiю, бг~оно'се а=v_ксе'нтiе, моли` 
хр\ста` бг~а, прегрjьше'нiй w=ставле'нiе дарова'ти чту'щымъ 
любо'вiю святу'ю па'мять твою`.

%<Сла'ва, и= ны'нjь, бг~оро'диченъ. Подо'бенъ:%>

%<С%>л~нца _о='блаче разу'мнагw, бж\ственнагw свjь'та 
свjьти'льниче златокова'нный, нескве'рная, небла'зная, 
всенепоро'чная вл\дчце, w=мраче'нную ду'шу мою` 
w=слjьпле'нiемъ страсте'й, безстра'стiя заре'ю просвjьти`, 
молю'ся: и= w=скверне'нное мое` се'рдце w=мы'й потw'ки 
о_у=миле'нiя, покая'нiя же слеза'ми: и= w\т тимjь'нiя мя` 
w=чи'сти дjь'лъ мои'хъ, да любо'вiю зову' ти: бц\де 
приснодв~о, моли` хр\ста` бг~а, прегрjьше'нiй w=ставле'нiе 
пода'ти ми`: тебе' бо и=мjь'ю наде'жду ра'бъ тво'й.

%<И=ли` кр\стобг~оро'диченъ: Подо'бенъ:%>

%<А='%>гнца и= па'стыря и= и=зба'вителя а='гница зря'щи 
на кр\стjь`, восклица'ше пла'чущи, и= го'рькw рыда'ющи, 
вопiя'ше: мi'ръ о_у='бw ра'дуется, прiе'мля тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за (с. 290) милосе'рдiе ми'лости. 
долготерпjьли'ве гд\си, ми'лости бе'здно, и= и=сто'чниче 
неисчерпа'емый, о_у=милосе'рдися, и= да'руй согрjьше'нiй 
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<П%>обjьди'тель на ду'хи лука'вствiя, ст~а'гw дх~а, 
_о='ч~е, содjь'йствомъ jа=ви'лся _е=си`, и= бл~года'тiю, 
зовы'й, а=v_ксе'нтiе: сла'ва си'лjь твое'й, гд\си.

%<W\т%> пото'кwвъ, бг~оно'се, беззако'нiя моли'твою, 
всеблаже'нне, себе` о_у=тверди'въ, о_у=бjьжа'лъ _е=си` 
смуще'нiя: сла'дости же пото'ка напи'лся _е=си` досто'йнw, 
всебл~же'нне.

%<Б%>г~оно'сецъ, вjь'ру и= любо'вь ю='же къ бг~у 
возрасти'въ, къ го'рнjьй высотjь` бж\ственнагw присвое'нiя 
возвы'сился _е=си`, зовы'й: сла'ва си'лjь твое'й, гд\си.

%<Бг~оро'диченъ:%>

%<Б%>г~а сло'ва тя` ро'ждшую jа='вjь зна'юще тjьле'снw, 
вои'стинну бц\ду вjь'рнiи вси` и=мену'емъ, зва'нiе по 
коему'ждо _е=стеству` веще'й принося'ще.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя вjь'рою 
воспjьва'ющыя тя`.

%<Б%>ли'зъ су'щыя твоегw` пути`, _о='ч~е, собла'зны, 
_о='стрымъ о_у=мо'мъ невре'днw преше'лъ _е=си`, и= душе'вною 
чистото'ю.

%<Ж%>итiе` твое` свjь'тло, и= вjь'ра правосла'вна, 
воздержа'нiе чу'дно, растворе'нно сло'во бл~года'тiю, 
а=v_ксе'нтiе.

%<Р%>е'вностiю мы'слей жи'знь преше'лъ _е=си`, 
привре'м_енная претека'я, вjь^чнымъ же, _о='ч~е, при'снw 
прилага'яся.

%<Бг~оро'диченъ:%>

%<О_у='%>мъ и=му'ще пра'въ, о_у=че'нiй и=спо'лненъ, тя`, 
преч\стая, бц\ду и=мену'емъ вси`, и= любо'вiю о_у=блажа'емъ.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т (с. 291) бjьсо'вскiя кро'ве w=чи'щшися, 
ра'ди ми'лости, w\т ре'бръ твои'хъ и=сте'кшею кро'вiю.

%<С%>ы'на тя` свjь'та и= дне` показа` житiе` твое`, 
бл~же'нне, бл~го_обра'знw вои'стинну ходя'ща, и= 
свjьти'льника въ мi'рjь жи'зни сло'во и=му'ща.

%<Два'жды.%>

%<П%>оуче'нiе сме'рти житiе` твое` положи'въ, преизя'щнw 
предjь'лъ му'дрости, _о='ч~е, поразумjь'въ, преложи'лся 
_е=си` къ прему'дрости v=поста'снjьй.

%<Бг~оро'диченъ:%>

%<Х%>ра'мъ тя` бж~iй и= черто'гъ зна'емъ, ста'мну и= 
свjь'щникъ, и= скрижа'ль, и=му'щую вну'трь напи'сано, за 
милосе'рдiе вопло'щшееся сло'во, всенепоро'чная.

%<Конда'къ, гла'съ в~. Подо'бенъ: В%>ъ моли'твахъ:

%<Н%>аслади'вся, бг~ому'дре, воздержа'нiя, и= жела^нiя 
пло'ти твоея` w=бузда'въ, jа=ви'лся _е=си` вjь'рою сiя'я, 
jа='коже са'дъ посреди` рая` процвjь'лъ _е=си`, 
а=v_ксе'нтiе, _о='ч~е свяще'нне.

%<I='косъ:%>

%<К%>то` по'двиги твоя^ ны'нjь и=зрече'тъ, и=ли` 
болjь^зни твоя^, _о='ч~е, и=`хже под\ъя'лъ _е=си` на земли`; 
за бж\ственное наслажде'нiе зако'нwмъ гд\снимъ 
послjь'довавъ, и= повелjь'нi_емъ сегw` послужи'въ, но'въ 
на'мъ показа'лся _е=си` i='wвъ боре'ньми: мi'рови jа=ви'ся 
пришле'цъ, и= земли` все'й jа='кw стра'ненъ, поще'нiемъ 
вjь'рою процвjь'лъ _е=си`, бдjь'нiе и= чистоту` 
и=з\ъwбучи'лъ _е=си`, а=v_ксе'нтiе, _о='ч~е свяще'нне.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: благослове'нъ _е=си` въ хра'мjь сла'вы твоея`, 
гд\си.

%<Jа='%>кw о_у=я'звленъ вл\дчнею, _о='ч~е, бж\ственною 
любо'вiю, все` къ нему` неwсла'бное жела'нiе се'рдца твоегw` 
преложи'лъ _е=си`, зовы'й: бл~гослове'нъ _е=си` въ хра'мjь 
сла'вы твоея`, гд\си.

%<Два'жды.%> (с. 292)

%<П%>росвjьще'нъ сп~совою заре'ю, всему'дре, тмы` 
предста'теля w=бличи'лъ _е=си` терпjьли'внw: мiроде'ржца же 
низложи'лъ _е=си`, бл~гослове'нъ _е=си`, зовы'й, въ хра'мjь 
сла'вы твоея`, гд\си.

%<Бг~оро'диченъ:%>

%<И=%>стлjь'вшее дре'вле, _е='же къ лу'чшему 
возведе'нiю, _е=стество` человjь'ческое, преч\стая, 
восхотjь'въ w=бнови'ти, всели'ся содjь'тель бг~ъ во 
о_у=тро'бу твою`, _е=ди'на всепjь'тая.

%<Пjь'снь и~. I=рмо'съ:%>

%<И=%>зба'вителю всjь'хъ, всеси'льне, посредjь` пла'мене 
бл~гоче'ствовавшыя, снизше'дъ, w=роси'лъ _е=си`, и= научи'лъ 
_е=си` пjь'ти: вся^ дjьла`, бл~гослови'те, по'йте гд\са.

%<В%>е'сь къ бг~у преложе'нъ, w\ттря'слъ _е=си` 
плотско'е о_у=добостра'стiе, и= чуде'съ прiя'лъ _е=си` 
дjь'йство, поя`: бл~гослови'те, вся^ дjьла` гд\сня, гд\са.

%<Два'жды.%>

%<С%>тра'шенъ jа=ви'лся _е=си` де'мwнwмъ, хр\ста` 
стяжа'въ помо'щника, _е=го'же кр\стъ взе'мъ, послjь'довалъ 
_е=си`, поя`: бл~гослови'те, вся^ дjьла` гд\сня, гд\са.

%<Бг~оро'диченъ:%>

%<В%>итi'йствуетъ jа='влься а=рха'гг~лъ, и= возвjьща'етъ 
рж\ства` твоегw`, преч\стая, _е='же па'че сло'ва, зача'тiе, 
и= спаси'тельное мi'ру: вся^ дjьла`, бл~гослови'те, по'йте 
гд\са.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`, тjь'мъ веселя'щеся, тя`, бц\де, 
велича'емъ.

%<В%>сему` бж\ству`, _о='ч~е, креще'нiемъ твои'мъ 
w=бjьща'лся _е=си`: и= соблю'лъ _е=си` чи'стjь _о='браза, 
бл~же'нне, досто'инство, къ трисiя'ннjьй свjь'тлости съ 
весе'лiемъ вмjьсти'лся _е=си`.

%<Н%>ы'нjь не въ гада'нiи, _о='ч~е, ниже` въ зерца'лjь 
зри'ши бг~онача'лiя просвjьще'нiе, лице'мъ же, всему'дре, къ 
лицу`, па'че о_у=ма` свjь'тлости и= бг~овидjь'нiя 
сподобля'емь.

%<Jа='%>кw и=мjь'я мно'го дерзнове'нiе ко всjь'хъ цр~ю`, 
_о='ч~е, (с. 293) и=зба'витися моли'ся, твою` па'мять 
соверша'ющымъ ны'нjь, w\т вся'кагw w=бстоя'нiя, да тя` вси` 
о_у=блажа'емъ.

%<Бг~оро'диченъ:%>

%<П%>лени^цы мои'хъ прегрjьше'нiй разрjьши`, дв~о бц\де, 
jа='же бл~гоутро'бiя и=сто'чникъ ро'ждши, _е=ди'на 
бг~облаже'нная, и= о_у=тjьше'нiя и=спо'лни: jа='кw да 
досто'йнw тя` велича'ю.

%<Свjьти'ленъ. Подо'бенъ: Ж%>_ены` о_у=слы'шите:

%<М%>iрска'гw благостра'стiя, jа='кw w\т скве'рны 
о_у=клони'лся _е=си`, и= неяде'нiемъ пло'ть о_у=вяди'въ, 
w=бнови'лъ _е=си` душе'вную крjь'пость, прп\дбне, и= сла'вою 
w=богати'лся _е=си` нб\сною, сла'вне. тjь'мже моля'ся не 
преста'й w= всjь'хъ на'съ гд\севи.

%<Бг~оро'диченъ: Подо'бенъ:%>

%<С%>оединя'ется по v=поста'си пло'тiю, пресу'щное 
сло'во души` посредjь`, и= мы'сленнjь и= соверше'ннjь, и= 
_е=ди'нъ w\т двою` прохо'дитъ и=зъ теб_е`, несмjь'снw, 
преч\стая, w=божи'въ, _е='же прiя'тъ, тjь'мже тя` 
прославля'етъ вои'стинну бц\ду.


