<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


Мjь'сяца септе'мврiа въ а~-й де'нь.

Нача'ло i=ндi'кта, си'рjьчь но'вагw лjь'та.

[гл\ва а~] И= па'мять прп\дбнагw _о=тца` на'шегw 
сv"меw'на сто'лпника и= а=рхiмандрi'та:

И= ма'тере _е=гw` ма'рfы:

И= собо'ръ прест~ы'я бц\ды, и='же въ мiаси'нjьхъ: 

И= ст~а'гw мч~нка а=ifала`: 

И= ст~ы'хъ мч~нцъ, м~ же'нъ: 

И= ст~а'гw а=мму'на дiа'кона и= о_у=чи'теля и='хъ: 

И= ст~ы'хъ мч~нкъ, каллi'сты, и= _е=vо'да, и= 
_е=рмоге'на, самобра'тiй:

И= па'мять прв\днагw i=ису'са сы'на наvи'на. 

Ве'черъ, Бл~же'нъ му'жъ, а~-й а=нтiфw'нъ: а='ще же въ 
суббw'ту, стiхологису'емъ каfi'сму всю`.

На Гд\си воззва'хъ, поста'вимъ стiхw'въ i~: и= пое'мъ 
стiхи^ры i=ндi'кта, г~, гла'съ а~: и= прп\дбнагw, з~.

Стiхи^ры i=ндi'кта, гла'съ а~: 

Подо'бенъ: Нб\сныхъ чинw'въ:

Самосло'внагw и= бж~е'ственнагw о_у=че'нiя хр\сто'ва 
мл~твjь научи'вшеся, на вся'къ де'нь возопiи'мъ зижди'телю: 
_о='ч~е на'шъ, и='же на нб~сjь'хъ w=бита'яй, насу'щный 
хлjь'бъ подава'й на'мъ, презира'я на^ша прегрjьш_е'нiя.

И='же на сiна'йстjьй горjь` скрижа^ли написа'въ 
и=ногда`, са'мъ и= ны'нjь во гра'дjь назаре'тjь по пло'ти, 
кни'гу прiя'лъ _е=си` пр\оро'ческую почести`, хр\сте` бж~е, 
и= сiю` согну'въ, о_у=чи'лъ _е=си` лю'ди, и=спо'лнитися 
писа'нiю w= тебjь`. 

Jа='коже _е=вре'_евъ тjьлеса` въ пусты'ни и=ногда`, не 
покори'вшихся и='стиннw тебjь` всjь'хъ вл\дцjь, досто'йнw 
падо'ша: та'кw и= ны'нjь кw'сти разсы'пли sлочести'выхъ и= 
невjь'рныхъ а=га'рянъ, _псало'мски, при а='дjь, хр\сте`.

Та'же стiхи^ры прп\дбнагw, пи'саны во _о='бщей слу'жбjь. 
Сла'ва, прп\дбнагw: И= ны'нjь, i=ндi'кта, гла'съ s~. 
[Вv"зантi'ево:]

И='же со дх~омъ ст~ы'мъ соедине'нъ, безнача'льне сло'ве 
и= сн~е, всjь'хъ ви'димыхъ и= неви'димыхъ содjь'телю и= 
зижди'телю, вjьне'цъ лjь'та бл~гослови`, сохраня'я въ ми'рjь 
правосла'вныхъ мно'ж_ества, мл~твами бц\ды и= всjь'хъ 
ст~ы'хъ твои'хъ. 

Та'же вхо'дъ, прокi'менъ дне`, и= чт_е'нiя три`. 

Пр\оро'чества и=са'iина чте'нiе. [Глава` _кс~а.]

Дх~ъ гд\снь на мнjь`, _е=гw'же ра'ди пома'за мя`: 
бл~говjьсти'ти ни'щымъ посла' мя, и=сцjьли'ти сокруш_е'нныя 
се'рдцемъ, проповjь'дати плjь'нникwмъ w\тпуще'нiе, и= 
слjьпы^мъ прозрjь'нiе: Проповjь'дати лjь'то гд\сне прiя'тно, 
и= де'нь воздая'нiя бг~а на'шегw, о_у=тjь'шити вся^ 
пла'чущыя: Да'ти пла'чущымъ сiw'нъ, сла'ву вмjь'стw пе'пела, 
пома'занiе весе'лiя пла'чущымъ, w=дjья'нiе сла'вы вмjь'стw 
ду'ха о_у=ны'нiя: и= нареку'тся ро'ди пра'вды, насажде'нiе 
гд\сне въ сла'ву. И= сози'ждутъ пусты^ни вjь^чныя, 
запустjь'вшыя пре'жде воздви'гнутъ, и= w=бновя'тъ гра'ды 
пусты^я, запустjь'вшыя w\т ро'да въ ро'дъ. И= прiи'дутъ 
и=норо'днiи, пасу'ще _о='вцы твоя^, и= и=ноплем_е'нницы 
ра'таи, и= вiногра'дари ва'ши. Вы' же сщ~е'нницы гд\сни 
нарече'теся, служи'телiе бг~а ва'шегw. рече'тся ва'мъ: 
крjь'пость jа=зы'кwвъ поя'сте, и= въ бога'тствjь и='хъ 
чу'дни бу'дете. Вмjь'стw стыдjь'нiя ва'шегw сугу'багw, и= 
вмjь'стw срамоты`, возра'дуется ча'сть и='хъ. Сегw` ра'ди 
зе'млю свою` втори'цею наслjь'дятъ, и= весе'лiе вjь'чное 
над\ъ главо'ю и='хъ. А='зъ бо _е='смь гд\сь любя'й пра'вду, 
и= ненави'дяй хищ_е'нiя w\т непра'вды: и= да'мъ тру'дъ и='хъ 
прв\дникwмъ, и= завjь'тъ вjь'ченъ завjьща'ю и=`мъ. И= 
позна'ется во jа=зы'цjьхъ сjь'мя и='хъ, и= вну'цы и='хъ 
посредjь` люде'й: вся'къ ви'дяй и=`хъ, позна'етъ я=`, jа='кw 
сi'и су'ть сjь'мя бл~гослове'нное w\т бг~а, и= весе'лiемъ 
возвеселя'тся w= гд\сjь.

Леvi'тскихъ кни'гъ чте'нiе: [Глава` к~s.]

Глаго'ла гд\сь сынw'мъ i=и~л_евымъ глаго'ля: а='ще въ 
повелjь'нiихъ мои'хъ хо'дите, и= за'пwвjьди моя^ сохраните`, 
и= сотворите` я=`: И= да'мъ ва'мъ До'ждь во вре'мя _е=гw`, 
и= земля` да'стъ рожд_е'нiя своя^, и= древа` пw'льная 
w\тдадя'тъ пло'дъ сво'й. И= пости'гнетъ ва'съ млаче'нiе, 
w=бра'нiе вiна`, и= вiна` w=бра'нiе пости'гнетъ сjь'ятву, и= 
снjь'сте хлjь'бъ ва'шъ въ сы'тость, и= вселите'ся съ 
тве'рдостiю на земли` ва'шей. И= да'мъ ми'ръ въ земли` 
ва'шей, и= о_у='спнете, и= не бу'детъ ва'съ о_у=страша'яй. 
и= погублю` sвjь'ри лю^тыя w\т земли` ва'шея, и= бра'нь не 
про'йдетъ сквозjь` зе'млю ва'шу. И= пожене'те враги` ва'шя, 
и= паду'тъ пред\ъ ва'ми о_у=бiе'ни: и= пожене'те пя'ть и=з\ъ 
ва'съ сто`, и= сто` ва'съ пожене'те тьмы^, и= паду'тъ врази` 
ва'ши пред\ъ ва'ми мече'мъ. И= при'зрю на вы`, и= 
возбл~гословлю` вы`, и= возращу` вы`, и= о_у=мно'жу вы`, и= 
положу` завjь'тъ мо'й съ ва'ми. И= снjь'сте в_е'тхая, и= 
в_е'тхая ве'тхихъ: и= в_е'тхая w\т лица` но'выхъ и=знесе'те. 
И= положу` завjь'тъ мо'й въ ва'съ, и= не возгнуша'ется душа` 
моя` ва'ми. И= похожду` въ ва'съ, и= бу'ду ва'мъ бг~ъ, и= 
вы` бу'дете мнjь` лю'дiе. А='ще же не послу'шаете мене`, 
ниже` сотворите` повелjь'нiй мои'хъ си'хъ, но ни покорите'ся 
и=`мъ, и= суде'бъ мои'хъ вознегоду'етъ душа` ва'ша, jа='коже 
ва'мъ не твори'ти всjь'хъ за'повjьдей мои'хъ, и= jа='кw 
разори'ти завjь'тъ мо'й. И= а='зъ сотворю` си'це ва'мъ: 
наведу` на вы` ску'дость, и= сjь'ете вотще` сjь'мена ва^ша, 
и= и=з\ъядя'тъ труды` ва'шя проти'внiи ва'ши: И= поста'влю 
лице` мое` на вы`, и= паде'те пред\ъ враги` ва'шими, и= 
пожену'тъ вы` ненави'дящiи ва'съ, и= побjь'гнете, никому'же 
гоня'щу ва'съ. И= сокрушу` досажде'нiе горды'ни ва'шея, и= 
положу` не'бо ва'мъ jа='кw желjь'зно, и= зе'млю ва'шу jа='кw 
мjь'дяну. И= бу'детъ вотще` крjь'пость ва'ша, и= земля` 
ва'ша не да'стъ сjь'мене своегw`, и= древа` с_е'льная не 
дадя'тъ плода` своегw`. И= послю` на вы` sвjь'ри ди^вiя 
земны^я, и= поядя'тъ ва'съ, и= потребя'тъ скоты` ва'шя, и= 
о_у=ма'лены сотворю' вы, и= погуби'тъ вы` находя'й ме'чь. И= 
бу'детъ земля` ва'ша пуста`, и= двори` ва'ши бу'дутъ пу'сты, 
jа='кw вы` ходи'сте ко мнjь` страно'ю, и= а='зъ пойду` къ 
ва'мъ въ jа='рости страно'ю, глаго'летъ гд\сь бг~ъ ст~ы'й 
i=и~левъ.

Прп\дбнагw: Прв\дникъ, а='ще пости'гнетъ сконча'тися, въ 
поко'и бу'детъ: ста'рость бо честна` не многолjь'тна: 
пи'сана въ концjь` кни'ги сея`. 

На стiхо'внjь стiхи^ры i=ндi'кта, гла'съ а~, 
самогла'сны.

I=wа'нна мона'ха:

Наста` вхо'дъ лjь'та, созыва'ющъ почита'ти того` 
просвjьща'ющыя, каллi'сту, _е=vо'да и= _е=рмоге'на, 
самобра^тныя страда'льцы, сv"меw'на равноа'гг~льнаго и= 
i=ису'са наvи'на, и= и=`же во _е=фе'сjь седмочи'сл_енныя 
_о='троки, и= четверодесятосвjь'тлый ст~ы'хъ же'нъ ли'къ. 
и='хже па'мятемъ прiwбща'ющеся празднолю'бцы, возопiи'мъ 
бл~гоче'стнw: гд\си, бл~гослови` дjьла` ру'къ твои'хъ, и= 
сподо'би ны` до'брjь прейти` лjь'та w=бхожде'нiе. 

Стi'хъ: Тебjь` подоба'етъ пjь'снь, бж~е, въ сiw'нjь: 

Хр\сте` бж~е на'шъ, и='же му'дростiю вся^ содjь'явый, и= 
и=з\ъ не су'щихъ во _е='же бы'ти приведы'й, бл~гослови` 
вjьне'цъ лjь'та, и= гра'ды на'шя сохраня'й невре'дны: 
бл~говjь'рнагw же i=мпера'тора на'шего си'лою твое'ю 
возвесели`, побjь^ды дая` _е=му` на сопоста'ты, бц\ды ра'ди, 
да'руя мi'ру ве'лiю мл\сть. 

Стi'хъ: И=спо'лнимся во бл~ги'хъ до'му твоегw`:

Гла'съ в~:

[Кv"прiа'ново:] Ди'венъ _е=си`, бж~е, и= чу^дна дjьла` 
твоя^, и= путiе` твои` неизслjь'дими: _е=си' бо му'дрость 
бж~iя и= v=поста'сь соверше'нна и= си'ла, собезнача'ленъ же 
и= соприсносу'щенъ: и= содjь'тельною всеси'льною вла'стiю въ 
мi'ръ прише'лъ _е=си`, и=щя` _е='же о_у=добри'ти созда'нiе 
твое`, неизрече'ннjь w\т неискусому'жныя мт~ре, не 
превра'щься бж~ество'мъ, завjьща'въ о_у=ста'вы и= лjь'та во 
сп~се'нiе на'ше, неизмjь'нне: сегw` ра'ди вопiе'мъ ти`: 
бл~гi'й гд\си, сла'ва тебjь`. 

Стi'хъ: Бл~гослови'ши вjьне'цъ лjь'та бл~гости твоея`, 
гд\си. 

[Дамаски'ново:] И='же въ му'дрости вся^ 
содjь'тельствовавый превjь'чное сло'во _о='ч~ее, и= 
вся'ческую тва'рь всеси'льнымъ сло'вомъ твои'мъ соста'вивый, 
бл~гослови` вjьне'цъ лjь'та бл~гости твоея`, и= _е='р_еси 
низложи` бц\ды ра'ди, jа='кw бл~гъ и= чл~вjьколю'бецъ.

Сла'ва, ст~а'гw. И= ны'нjь, i=ндi'кта, гла'съ _е~. 

[I=wа'нна мона'ха:] Ты` цр~ю` сы'й при'снw, и= 
пребыва'яй, и= во вjь'ки безкон_е'чныя, прiими` моле'нiе 
грjь'шныхъ прося'щихъ сп~се'нiя, и= пода'ждь чл~вjьколю'бче, 
земли` твое'й бл~гопло'дiе, бл~горастворе'ны возду'хи 
да'руя, бл~говjь'рнjьйшему i=мпера'тору спобо'рствуй на 
безбw'жныя ва'рвары, jа='коже и=ногда` дв~ду, jа='кw 
прiидо'ша сi'и во _о=би'т_ели твоя^, и= всест~о'е мjь'сто 
w=скверни'ша, сп~се. но ты` да'руй побjь'ды, хр\сте` бж~е, 
мл~твами бц\ды: побjь'да бо ты` правосла'вныхъ и= хвала`. 

Тропа'рь i=ндi'кта, гла'съ в~:

Всея` тва'ри содjь'телю, времена` и= лjь'та во свое'й 
вла'сти положи'вый, бл~гослови` вjьне'цъ лjь'та бл~гости 
твоея`, гд\си, сохраня'я въ ми'рjь i=мпера'тора и= гра'дъ 
тво'й мл~твами бц\ды, и= сп~си' ны. 

Сла'ва прп\дбнагw. И= ны'нjь, бц\ды, гла'съ а~:

Ра'дуйся, w=бра'дованная бц\де дв~о, приста'нище и= 
предста'тельство ро'да человjь'ческагw, и=з\ъ тебе' бо 
воплоти'ся и=зба'витель мi'ра: _е=ди'на бо _е=си` мт~и и= 
дв~а, приснобл~гослове'нная и= препросла'вленная, моли` 
хр\ста` бг~а, ми'ръ дарова'ти все'й вселе'ннjьй. 

На о_у='трени

на Бг~ъ гд\сь, тропа'рь i=ндi'кта, два'жды: Сла'ва, 
прп\дбнагw. И= ны'нjь, бц\ды.

По а~-й стiхоло'гiи сjьда'ленъ i=ндi'кта, гла'съ д~:

Подо'бенъ: О_у=диви'ся i=w'сифъ:

Jа='кw вл\дцjь всjь'хъ, и= пода'телю бл~ги'хъ, тебjь` 
припа'даемъ вjь'рнw, вопiю'ще прилjь'жнw: w\т твоегw` 
о_у=моля'емь бл~гоутро'бiя, сп~се, и= мл~твами ро'ждшiя тя`, 
и= всjь'хъ при'снw бл~гоугожда'ющихъ тебjь`, лjь'то 
бл~гопрiя'тно принести` тебjь`, jа='кw бл~гъ, сподо'би, во 
дву` существу` честву'ющихъ, и= вjь'рнw сла'вящихъ тя`. 

Сла'ва, прп\дбнагw. И= ны'нjь, i=ндi'кта.

По в~-й стiхоло'гiи сjьда'ленъ прп\дбнагw, два'жды.

Сла'ва, и= ны'нjь, бг~оро'диченъ:

А='ще _е='сть хра'мъ прп\дбнагw сv"меw'на: по полv"еле'и 
сjьда'ленъ, и= прокi'менъ, и= _е=v\глiе прп\дбническое, 
[пи'сано въ концjь` кни'ги сея`.]

Канw'ны три`: i=ндi'кта канw'нъ со i=рмосо'мъ на s~, 
i=wа'нна мона'ха, гла'съ а~.

Пjь'снь а~.

I=рмо'съ: Пои'мъ вси` лю'дiе, w\т го'рькiя рабо'ты 
фараw'ни i=и~ля и=змjь'ншему, и= во глубинjь` морстjь'й 
нога'ми немо'крыми наста'вльшему, пjь'снь побjь'дную, jа='кw 
просла'вися.

Воспои'мъ вси` хр\сту`, и='мже соста'вишася вся'ч_еская, 
и= въ не'мже соверши'шася неразлу^чна, jа='кw и=з\ъ 
безнача'льнагw ро'ждшуся бг~а _о=ц~а` v=поста'сному сло'ву, 
пjь'снь побjь'дную, jа='кw просла'вися.

Воспои'мъ вси` хр\сту` _о='ч~имъ бл~говоле'нiемъ 
jа='вльшуся и=з\ъ дв~ы, и= проповjь'давшу лjь'то гд\сне 
прiя'тно на'мъ на и=збавле'нiе, пjь'снь побjь'дную, jа='кw 
просла'вися. 

Въ назаре'тъ прише'дъ пода'тель зако'на, въ де'нь 
суббw'тный о_у=ча'ше, законополага'я _е=вре'_емъ прише'ствiя 
своегw` неизрече'ннагw: и='мже jа='кw мл\стивъ сп~са'етъ 
ро'дъ на'шъ.

Бг~оро'диченъ: Пою'ще вси` вjь'рнiи преди'вную 
_о=трокови'цу, хр\ста` вселе'ннjьй возсiя'вшую, и= ра'дости 
вся'ч_еская и=спо'лнившую, присносу'щныя жи'зни, при'снw 
восхваля'емъ: jа='кw просла'вися. 

И='нъ канw'нъ ст~ы'хъ же'нъ, на д~: и= прп\дбнагw 
канw'нъ на д~.

Катава'сiа кр\сту`: Кр\стъ начерта'въ мwv"се'й впря'мw 
жезло'мъ чермно'е пресjьче`, i=и~лю пjьшеходя'щу, то'же 
w=бра'тнw фараw'новымъ колесни'цамъ о_у=да'ривъ совокупи`, 
вопреки` написа'въ непобjьди'мое _о=ру'жiе. тjь'мъ хр\сту` 
пои'мъ бг~у на'шему, jа='кw просла'вися.

Пое'мъ же ю=` а='ще и= хра'мъ, и=ли` недjь'ля.

Пjь'снь г~.

I=рмо'съ: О_у=тверди` мене`, хр\сте`, на недви'жимомъ 
ка'мени за'повjьдей твои'хъ, и= просвjьти' мя свjь'томъ 
лица` твоегw`: нjь'сть во ст~ъ па'че тебе`, чл~вjьколю'бче.

О_у=тверди`, бл~же, _е=го'же насади` любо'вiю на земли` 
десни'ца твоя`, плодови'тъ вiногра'дъ, сохраня'я твою` 
цр~ковь, всеси'льне.

Въ дjь'лjьхъ духо'вныхъ бг~окра'сныхъ крася'щыяся, 
наста'вшее, гд\си, лjь'то сiе` преведи`, вл\дко, и=`же 
вjь'рою тя` пjьсносло'вящыя, бж~е вся'ческихъ.

Ти'хiй ми`, хр\сте`, лjь'тный кру'гъ дава'й, ще'дре, и= 
насы'ти мя` слове'съ бж~е'ственныхъ твои'хъ, jа=`же 
jа=ви'лся _е=си`, глаго'ля i=уде'_емъ въ суббw'тахъ.

Бг~оро'диченъ: Jа='кw _е=ди'ну преесте'ственнw па'че 
человjь'ка бл~года'ть во твою` о_у=тро'бу прiе'мшую, и= 
невра'щнw ро'ждшую хр\ста` бг~а на'шегw, при'снw тя` 
сла'вимъ.

Катава'сiа: Же'злъ во w='бразъ та'йны прiе'млется, 
прозябе'нiемъ бо предразсужда'етъ сщ~е'нника, неплодя'щей же 
пре'жде цр~кви, ны'нjь процвjьте` дре'во кр\ста`, въ 
держа'ву и= о_у=твержде'нiе.

Конда'къ i=ндi'кта, гла'съ в~:

Въ вы'шнихъ живы'й, хр\сте` цр~ю`, всjь'хъ ви'димыхъ и= 
неви'димыхъ тво'рче и= зижди'телю, и='же дни^ и= нw'щи, 
времена` и= лjь^та сотвори'вый, бл~гослови` ны'нjь вjьне'цъ 
лjь'та, соблюди` и= сохрани` въ ми'рjь правосла'внаго 
i=мпера'тора, и= гра'дъ, и= лю'ди твоя^, многомл\стиве. 

Та'же сjьда'ленъ i=ндi'кта, гла'съ и~:

Подо'бенъ: Прему'дрости:

И='же времена` плодонw'сна и= дожди` съ небесе` подая` 
су'щымъ на земли`, и= ны'нjь прiе'мля мwльбы` рабw'въ 
твои'хъ, w\т вся'кiя и=зба'ви ну'жды гра'дъ тво'й: щедрw'ты 
бо твоя^ и='стиннw на всjь'хъ дjь'лjьхъ твои'хъ. тjь'мже 
вхо'ды бл~гослови` и= и=схо'ды, дjьла` и=спра'ви въ на'съ 
ру'къ на'шихъ, и= согрjьше'нiй проще'нiе да'руй на'мъ, бж~е: 
ты' бо и=з\ъ не су'щихъ вся'ч_еская, во _е='же бы'ти, jа='кw 
си'ленъ приве'лъ _е=си`.

Другi'й прп\дбнагw. Сла'ва, ст~ы'хъ же'нъ: И= ны'нjь, 
бг~оро'диченъ.

Пjь'снь д~.

I=рмо'съ: Разумjь'хъ, всеси'льне, твое` смотре'нiе, и= 
со стра'хомъ просла'вихъ тя`, сп~се.

Нача'ло тебjь` лjь'та лю'дiе твои` прино'сятъ, 
а='гг~льскими пjь'сньми славосло'вяще тя`, сп~се.

Jа='кw чл~вjьколю'бецъ сподо'би наче'ншымъ лjь'то, и= 
сконча'ти тебjь` бл~гоуго'днw, хр\сте`.

Вседержи'телю _е=ди'не гд\си, лjь'тъ w=бхожд_е'нiя 
о_у=ти'шивъ, мi'ру да'руй.

Бг~оро'диченъ: jа='кw приста'нище ны'нjь ду'шъ на'шихъ, 
и= тве'рду наде'жду, бц\ду вси` воспои'мъ. 

Катава'сiа: О_у=слы'шахъ, гд\си, смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

Пjь'снь _е~.

I=рмо'съ: W\т но'щи о_у='тренююще пое'мъ тя`, хр\сте`, 
_о=ц~у` собезнача'льна, и= сп~са ду'шъ на'шихъ, ми'ръ 
мi'рови пода'ждь, чл~вjьколю'бче.

И=сполня'яй вся'ч_еская бл~гости, хр\сте`, ты` 
бл~горастворе'нiемъ и= бл~гопло'дiемъ бл~гослове'ньми 
вjьнча'емо, многокру'жное лjь'то рабw'мъ твои^мъ да'руй.

Лjь'тное воздая'нiе покажи` на'мъ, преложе'нiе къ 
лу'чшымъ: ми'рное же о_у=строе'нiе вjь'дущымъ тя`, сло'ве 
бж~iй, о_у=подо'бльшася человjь'кwмъ.

На зе'млю прише'лъ _е=си`, собезнача'льне _о=ц~у`, 
плjь'нникwмъ w\тпуще'нiе, слjьпы^мъ же прозрjь'нiе, w\т 
_о=ц~а` возвjьща'я, и= вре'мя прiя'тно.

Бг~оро'диченъ: На'ши над_е'жды, бц\де чт\сая, и= на'ше 
жела'нiе на тя` возлага'емъ, мл\стива на'мъ да'ждь дв~о, 
_е=го'же родила` _е=си`.

Катава'сiа: _W требл~же'нное дре'во! на не'мже распя'ся 
хр\сто'съ, цр~ь и= гд\сь, и='мже паде` дре'вомъ 
прельсти'вый, тобо'ю прельсти'вся, бг~у пригвозди'вшуся 
пло'тiю, подаю'щему ми'ръ душа'мъ на'шымъ.

Пjь'снь s~.

I=рмо'съ: Пр\оро'ка сп~слъ _е=си` w\т ки'та, 
чл~вjьколю'бче, и= мене` и=з\ъ глубины` прегрjьше'нiй 
возведи`, молю'ся.

Житiе` нача'ти бл~гоуго'дно тебjь`, вл\дко, съ лjь'тнымъ 
начина'нiемъ, на'съ сподо'би.

Дне'й духо'вныхъ въ поуче'нiи зако'на твоегw`, покажи` 
и=спо'лнены, ще'дре сп~се, пою'щыя тя`.

Бг~оро'диченъ: Ро'ждшая гд\са, бц\де всенепоро'чная, 
и=зба'ви w\т бjь'дъ вjь'рою пою'щыя тя`, преч\стая.

Катава'сiа: Во'днагw sвjь'ря во о_у=тро'бjь, дла^ни 
i=w'на кр\стови'днw распросте'ръ, сп~си'тельную стр\сть 
проwбража'ше jа='вjь: тjь'мъ тридне'венъ и=зше'дъ, 
премi'рное воскр\снiе прописа'ше, пло'тiю пригвожде'ннагw 
хр\ста` бг~а, и= тридне'внымъ воскр\снiемъ мi'ръ 
просвjь'щшагw. 

Конда'къ и= i='косъ прп\дбнагw.

Пjь'снь з~.

I=рмо'съ: _О='троцы бл~гоче'стiю совоспита'ни, 
sлочести'вагw велjь'нiя небре'гше, _о='гненнагw преще'нiя не 
о_у=боя'шася: но посреди` пла'мене стоя'ще поя'ху: 
_о=тц_е'въ бж~е, бл~гослове'нъ _е=си`.

Начина'ющiи лjь'то, и= пjь'сней нача'токъ сотворя'емъ 
цр\ствующему хр\сту` цр\ствомъ безконе'чнымъ, правосла'внiи 
лю'дiе, бл~гоче'стнw пою'ще: _о=тц_е'въ бж~е бл~гослове'нъ 
_е=си`. 

Сы'й пре'жде вjь^къ, на вjь'къ же и= _е=ще` гд\сь, 
воспjьва'ющымъ тя`, хр\сте`, и=сто'чникъ бл~госты'ни, 
бл~ги'хъ твои'хъ дарw'въ лjь'то сiе` и=спо'лни: _о=тц_е'въ 
бж~е, бл~гослове'нъ _е=си`.

Бг~оро'диченъ: Jа='кw раби` вл\дцjь на мл~тву, чт\сую 
мт~рь твою` тебjь` предлага'емъ, хр\сте`, w\т вся'кагw 
w=бстоя'нiя лю'ди твоя^, бл~же, и=зба'вити пою'щыя: 
_о=тц_е'въ бж~е, бл~гослове'нъ _е=си`.

Катава'сiа: Безу'мное велjь'нiе мучи'теля sлочести'вагw 
лю'ди поколеба`, ды'шущее преще'нiе и= sлохуле'нiе 
бг~оме'рзкое: _о=ба'че три` _о='троки не о_у=страши` 
jа='рость sвjь'рская, ни _о='гнь снjьда'яй, но 
противоды'шущу росоно'сному дх~у, со _о=гне'мъ су'ще поя'ху: 
препjь'тый _о=тц_е'въ и= на'съ бж~е, бл~гослове'нъ _е=си`.

Пjь'снь и~.

I=рмо'съ: Пjьсносло'вцы въ пещи` спа'сшаго дjь'ти, и= 
громопла'менную прело'жшаго на ро'су, хр\ста` бг~а по'йте и= 
превозноси'те во вся^ вjь'ки.

Jа='кw нача'льнику сп~се'нiя, хр\сте`, нача'токъ тебjь` 
прино'ситъ лjь'тный чт\сна'я цр~ковь, зову'щи: по'йте и= 
превозноси'те хр\ста` во вjь'ки. 

И=з\ъ не су'щихъ вся'ч_еская му'дрjь w=бнови'вшаго 
созда'теля, и= производя'щаго време'нъ w=бращ_е'нiя 
хотjь'нiемъ, по'йте и= превозноси'те _е=го` во вjь'ки.

И=зводя'щему вся'ч_еская бг~у, и= времена` 
и=змjьня'ющему, на многоwбра'зное человjь'кwмъ 
о_у=правле'нiе, пое'мъ: хвали'те и= превозноси'те хр\ста` во 
вjь'ки.

Бг~оро'диченъ: Бг~омт~рь дв~у чт\сую, лjь'тъ 
w=бхожде'ньми же и= w=браще'ньми, правосла'внw 
человjь'честiи собо'ри, пое'мъ тя` jа='кw бц\ду и= всjь'хъ 
сп~се'нiе.

[зри`] Вjь'домо бу'ди, jа='кw всегда` по концjь` и~-я 
пjь'сни, твори'мъ вси` мета'нiе, _е=ди'ною глаго'люще: 
Хва'лимъ, бл~гослови'мъ, покланя'емся гд\севи, пою'ще и= 
превознося'ще во вся^ вjь'ки.

Та'же i=рмо'съ и~-я пjь'сни, и=ли` по о_у=ста'ву, 
jа='коже и= дне'сь.

Катава'сiа: Бл~гослови'те _о='троцы, тр\оцы 
равночи'сленнiи, содjь'теля _о=ц~а` бг~а, по'йте снизше'дшее 
сло'во, и= _о='гнь въ ро'су претво'ршее, и= превозноси'те 
всjь^мъ жи'знь подава'ющаго дх~а всест~а'го во вjь'ки.

I=ере'й же покади'въ ст~у'ю трапе'зу, возгласи'тъ: 

Бц\ду и= ма'терь свjь'та въ пjь'снехъ возвели'чимъ. 

И= покади'въ ст~ы'й _о=лта'рь, и= всю` цр~ковь, и= 
бра'тiю, _е='же повсегда` на f~-й пjь'сни о_у='трени не 
w=ставля'ется. Мы' же стiхосло'вимъ f~-ю пjь'снь, пою'ще 
велегла'снw, на гла'съ s~: Вели'читъ душа` моя` гд\са: 
Припjьва'емъ же: Чт\снjь'йшую херувi^мъ: На f~-й бо пjь'сни, 
а='ще нjь'сть пра'здникъ гд\сьскiй, то всегда`, а='ще и= 
вели'кое славосло'вiе, и=ли` и= хра'мъ ст~а'гw ко'егw 
бу'детъ, стiхосло'вимъ Чт\снjь'йшую.

Пjь'снь f~.

I=рмо'съ: W='бразъ чт\сагw рж\ства` твоегw`, 
_о=гнепали'мая купина` показа` неwпа'льная, и= ны'нjь на 
на'съ напа'стей свирjь'пjьющую о_у=гаси'ти, мо'лимся, пе'щь, 
да тя`, бц\де, непреста'ннw велича'емъ. 

Сло'во бж~iе, и= си'ла, и='стинная му'дрость и= 
v=поста'сная, содержа'щая и= пра'вящая вся'ч_еская му'дрjь, 
и= ны'нjь наста'вшее рабw'мъ твои^мъ вре'мя во о_у=строе'нiи 
ти'сjь произведи`.

Вся^ дjьла` твоя^, гд\си, нб~са` и= земля`, свjь'тъ и= 
мо'ре, во'ды и= вси` и=сто'чницы, со'лнце же, луна` и= 
тьма`, sвjь'зды, _о='гнь, человjь'цы и= ско'ти, со а='гг~лы 
восхваля'ютъ тя`.

_Е=ди'нъ _е=си` превjь'чный, jа='кw творе'цъ вjькw'въ, 
и= цр\ствующее трiv"поста'сное _е=ди'но бж~ество` 
нераздjь'льное, мольба'ми чт\сыя бг~омт~ре, лjь'то 
плодоно'сно наслjь'дiю твоему` покажи`.

Бг~оро'диченъ: Сп~се всегw`, и= строи'телю и= зижди'телю 
и= вседержи'телю тва'ри, мольба'ми безсjь'меннw ро'ждшiя 
тя`, ми'ръ мi'ру твоему` пода'ждь, соблюда'я цр~ковь всегда` 
немяте'жну.

Катава'сiа: Та'инъ _е=си`, бц\де, ра'й, невоздjь'ланнw 
возрасти'вшiй хр\ста`, и='мже кр\стное живоно'сное на земли` 
насади'ся дре'во. тjь'мъ ны'нjь возноси'му, покланя'ющеся 
_е=му`, тя` велича'емъ.

Другi'й: Снjь'дiю дре'ва ро'ду прибы'вшiя сме'рть, 
кр\сто'мъ о_у=праздни'ся дне'сь: и='бо прама'терняя 
всеро'дная кля'тва разруши'ся прозябе'нiемъ чт\сыя 
бг~омт~ре, ю='же вся^ си^лы нб\сныя велича'ютъ.

Свjьти'ленъ i=ндi'кта. 

Подо'бенъ: О_у=ч~нкw'мъ:

Бж~е богw'въ и= гд\си, трiv"поста'сное _е=стество` 
непристу'пне, присносу'щне, несозда'нне, и= всjь'хъ 
содjь'телю, вседержи'телю, тебjь` припа'даемъ вси`, и= тя` 
мо'лимъ: настоя'щее лjь'то сiе` jа='кw бл~гъ бл~гослови'въ, 
сохрани` въ ми'рjь i=мпера'тора, и= вся^ лю'ди твоя^, 
ще'дре. 

Сла'ва, прп\дбнагw. И= ны'нjь, i=ндi'кта, подо'бенъ 
то'йже: 

Содjь'телю и= прави'телю всея` тва'ри сы'й, времена` и= 
лjь^та положи'въ въ твое'й вла'сти, лjь'тнiй кру'гъ 
бл~гослове'ньми, ще'дре, бл~гости вjьнча'й, въ ми'рjь 
сохраня'я твоя^ лю'ди невре'дны и= цjь'лы, мо'лимся, 
мл~твами ро'ждшiя тя`, и= бж~е'ственныхъ а='гг~лъ. 

На хвали'техъ стiхи^ры самогла'сны, i=ндi'кта на д~, 
гла'съ г~.

I=wа'нна мона'ха.]

Превjь'чное сло'во _о='ч~ее, и='же во w='бразjь бж~iи 
сы'й, и= соста'вивый тва'рь и=з\ъ не су'щагw во _е='же бы'ти 
времена` и= лjь^та во свое'й вла'сти положи'вый, бл~гослови` 
вjьне'цъ лjь'та бл~гости твоея`, да'руя ми'ръ цр~квамъ 
твои^мъ, и= побjь^ды вjь'рнjьйшему i=мпера'тору, 
бл~гопло'дiе же земли`, и= на'мъ ве'лiю мл\сть. 

Гла'съ д~. Тогw'жде:

Цр\ствiе твое`, хр\сте` бж~е, цр\ство всjь'хъ вjькw'въ, 
и= вл\дчество твое` во вся'комъ ро'дjь и= ро'дjь: вся^ бо 
му'дростiю сотвори'лъ _е=си`, времена` и= лjь^та на'мъ 
предложи'въ. тjь'мже бл~годаря'ще w= всjь'хъ и= за вся^, 
вопiе'мъ: бл~гослови` вjьне'цъ лjь'та бл~гости твоея`, и= 
сподо'би на'съ неwсужде'ннw вопи'ти тебjь`: гд\си, сла'ва 
тебjь`.

[А=ндре'а кри'тскагw.] Ш_е'ствiя твоя^, бж~е, ш_е'ствiя 
в_е'лiя и= чу^дна: тjь'мъ строе'нiя твоегw` си'лу 
велича'емъ, jа='кw свjь'тъ w\т свjь'та прише'лъ _е=си` во 
_о=кая'нный мi'ръ тво'й, и= пе'рвую погуби'лъ _е=си` кля'тву 
ве'тхагw а=да'ма, jа='кw бл~говоли'лъ _е=си`, сло'ве, и= 
на'мъ му'дростiю времена` и= лjь^та положи'лъ _е=си`, _е='же 
сла'вити вседjь'тельную твою` бл~гость: гд\си, сла'ва 
тебjь`. 

И= ст~ы'хъ же'нъ _е=ди'нъ стi'хъ.

Сла'ва, прп\дбнагw. И= ны'нjь, i=ндi'кта, гла'съ и~. 

[Ге'рманово:] Неизрече'нною му'дростiю соста'вивый 
вся'ч_еская, сло'ве хр\сте` бж~е, времена` и= лjь^та на'мъ 
предложи'вый, дjьла` ру'къ твои'хъ бл~гослови`, и= вjь'рнаго 
i=мпера'тора си'лою твое'ю возвесели`, подава'я _е=му` на 
ва'рвары крjь'пость, jа='кw _е=ди'нъ бл~гъ и= 
чл~вjьколю'бецъ. 

Та'же славосло'вiе вели'кое.

И= по трист~о'мъ тропа'рь i=ндi'кта. Сла'ва, ст~а'гw. И= 
ны'нjь, ра'дуйся w=бра'дованная: _е=кт_енiи`, и= w\тпу'стъ, 
и= ча'съ а~-й. На а~-мъ часjь` тропа'рь i=ндi'кта: Сла'ва, 
ст~а'гw. И= ны'нjь: бг~оро'диченъ часw'въ. По трист~о'мъ 
конда'къ i=ндi'кта, и= ст~а'гw, глаго'лемъ премjьня'юще, и= 
прw'чая: и= соверше'нный w\тпу'стъ.

На лiтургi'и:

Бл~ж_е'нна w\т канw'на i=ндi'кта, пjь'снь г~, на д~: и= 
прп\дбнагw пjь'снь s~ на д~. По вхо'дjь тропа'рь, пре'жде 
i=ндi'кта, и= бц\ды: ра'дуйся w=бра'дованная: И= прп\дбнагw: 
Сла'ва, конда'къ ст~а'гw: И= ны'нjь, конда'къ i=ндi'кта. 
[А='ще же хра'мъ бц\ды, И= ны'нjь, хра'ма бц\ды, i=ндi'кта 
же конда'къ глаго'ли въ нача'лjь.] Прокi'менъ i=ндi'кта, 
гла'съ г~: Ве'лiй гд\сь на'шъ, и= ве'лiя крjь'пость _е=гw`, 
и= ра'зума _е=гw` нjь'сть числа`. Стi'хъ: Хвали'те гд\са, 
jа='кw бл~гъ _псало'мъ. И= прп\дбнагw прокi'менъ, гла'съ з~: 
Чт\сна` пред\ъ гд\семъ сме'рть прп\дбныхъ _е=гw`. А=п\слъ къ 
тiмоfе'ю, зача'ло сп~в: Ча'до тiмоfе'е, молю`, о_у='бw 
пре'жде: И= прп\дбнагw, къ колосса'емъ, зача'ло сн~и: 
Бра'тiе, w=блецы'теся о_у='бw: А=ллилу'iа, гла'съ д~: Тебjь` 
подоба'етъ пjь'снь, бж~е, въ сiw'нjь. Стi'хъ: Бл~гослови'ши 
вjьне'цъ лjь'та бл~гости твоея`, гд\си. И= прп\дбнагw: 
Бл~же'нъ му'жъ боя'йся гд\са, въ за'повjьдехъ _е=гw` 
восхо'щетъ sjьлw`. _Е=v\глiе луки`, зача'ло г~_i: Во вре'мя 
_о='но, вни'де i=и~съ въ назаре'тъ, и=дjь'же бjь` 
воспита'нъ: И= прп\дбнагw: матfе'а, зача'ло м~г: вся^ мнjь` 
предана^ су'ть: Прича'стенъ: Бл~гослови'ши вjьне'цъ лjь'та 
бл~гости твоея`, гд\си. Другi'й: Въ па'мять вjь'чную: 

[зри`] Дневны'й же а=п\слъ и= _е=v\глiе вычита'емъ 
напреди`.

[зри`] Подоба'етъ вjь'дати: А='ще случи'тся а~-й де'нь 
мц\са септе'мврiа въ недjь'лю, w=ставля'ется слу'жба ст~ы'хъ 
же'нъ, и= пое'тся, _е=гда` _е=кклисiа'рхъ разсу'дитъ. 
Пое'тся же воскр\сна слу'жба со возслjь'дованiемъ i=ндi'кта 
и= прп\дбнагw сv"меw'на си'це:

На ма'лjьй вече'рни: Стiхи^ры воскр\сны, и= бц\ды, по 
_о=бы'чаю. Тропа'рь воскр\снъ. Сла'ва, и= ны'нjь, 
бг~оро'диченъ. 

На вели'цjьй вече'рни: Пое'мъ Бл~же'нъ му'жъ: каfi'сму 
всю`. На Гд\си воззва'хъ, стiхи^ры воскр\сны г~: 
а=нато'лiевъ _е=ди'нъ: и= i=ндi'кта г~: и= ст~а'гw г~. 
Сла'ва, i=ндi'кта: И= ны'нjь, бг~оро'диченъ гла'са. И= 
чте'нiй i=ндi'кта два`: и= ст~а'гw _е=ди'но. На лiтi'и 
стiхи'ра хра'ма: и= i=ндi'кта стiхи^ры стiхw'вныя: Сла'ва, 
ст~а'гw: И= ны'нjь, i=ндi'кта, пи'санъ на хвали'техъ. На 
стiхо'внjь, стiхи^ры воскр\сны по а=лфави'ту, съ припjь'вы 
и='хъ. Сла'ва, ст~а'гw: И= ны'нjь, i=ндi'кта. На 
бл~гослове'нiи хлjь'бwвъ, Бц\де дв~о ра'дуйся, два'жды: и= 
i=ндi'кта _е=ди'ножды. И= чте'нiе въ посла'нiихъ 
а=п\сльскихъ.

На о_у='трени: На бг~ъ гд\сь, тропа'рь воскр\снъ, 
два'жды: Сла'ва ст~а'гw: И= ны'нjь, i=ндi'кта. По 
каfi'смjьхъ сjьда'льны воскр\сны съ бг~оро'дичны и='хъ: и= 
чте'нiе въ толкова'нiихъ _е=v\гльскихъ, _е='же на ряду`. По 
непоро'чнахъ тропари`, и= v=пакои`, и= чте'нiе. Степ_е'нны, 
и= прокi'менъ гла'са. и= Вся'кое дыха'нiе: _Е=v\глiе 
воскр\сное. Воскр\снiе хр\сто'во: _Псало'мъ н~. Стiхи'ра 
воскр\сна. Канw'нъ воскр\снъ со i=рмосо'мъ на д~: и= бц\ды 
на в~: и= i=ндi'кта на д~: и= ст~а'гw на д~. Катава'сiа, 
Кр\стъ начерта'въ: По г~-й пjь'сни, конда'къ i=ндi'кта и= 
ст~а'гw, и= сjьда'ленъ ст~а'гw, два'жды. Сла'ва, и= ны'нjь, 
i=ндi'кта. И= чте'нiе житiя` ст~а'гw сv"меw'на. По s~-й 
пjь'сни конда'къ воскр\снъ, и= i='косъ. И= чте'мъ про'логъ. 
На f~-й пjь'сни пое'мъ Ч\стнjь'йшую. Свjьти'ленъ воскр\сный: 
Сла'ва, ст~а'гw: И= ны'нjь, i=ндi'кта. На хвали'техъ 
стiхи^ры воскр\сны д~: И= i=ндi'кта г~, гла'съ г~: 
Превjь'чное сло'во: съ припjь'вомъ i=ндi'кта. Та'же 
самогла'на ст~а'гw, гла'съ в~, съ припjь'вомъ: Чт\сна` 
пред\ъ гд\семъ сме'рть прп\дбныхъ _е=гw`. W\т ко'рене 
бл~га'гw: Сла'ва, стiхи'ра _е=v\гльская И= ны'нjь, 
Пребл~гослове'нна _е=си`: Славосло'вiе вели'кое. По 
трист~о'мъ тропа'рь воскр\снъ то'чiю: _е=кт_енiи`, и= 
w\тпу'стъ: и= w=глаше'нiе. И= w=бы'чное и=схожде'нiе. И= 
ча'съ а~-й въ притво'рjь. И= коне'чный w\тпу'стъ.

На часjь'хъ: Глаго'лемъ тропа'рь воскр\снъ: Сла'ва, 
i=ндi'кта: И= ны'нjь, бг~оро'диченъ часw'въ. По _О='ч~е 
на'шъ, конда'къ i=ндi'кта: На г~-мъ часjь` тропа'рь 
воскр\снъ: Сла'ва, ст~а'гw: И= ны'нjь, бг~оро'диченъ 
часw'въ. По _О='ч~е на'шъ, конда'къ ст~а'гw. Та'кожде и= на 
про'чихъ часjь'хъ, конда'къ воскр\снъ: и= i=ндi'кта: и= 
ст~а'гw, глаго'лемъ премjьня'юще.

На лiтургi'и: Бл~же'нна воскр\сна гла'са, на д~: И= w\т 
канw'на i=ндi'кта пjь'снь г~-я, на д~: И= ст~а'гw, пjь'снь 
s~-я, на д~: По вхо'дjь тропа'рь воскр\снъ: и= i=ндi'кта, и= 
ст~а'гw. конда'къ воскр\снъ, Сла'ва, ст~а'гw: И= ны'нjь, 
i=ндi'кта. Прокi'менъ, а=п\слъ, а=ллилу'iа, и= _е=v\глiе 
пре'жде i=ндi'кта: Воскр\сно же под\ъ зача'ло. Та'же 
ст~а'гw. Прича'стенъ i=ндi'кта, пото'мъ ст~а'гw.


