<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 498)

%<Мjь'сяца тогw'же въ к~s-й де'нь.%>

%<Ст~ы'хъ мч~никъ, а=дрiа'на и= ната'лiи: Въ то'йже 
де'нь пра'зднуемъ срjь'тенiю i=кw'ны, прест~ы'я бц\ды, 
влади'мiрскiя.%>

%<С%>лу'жба _е=я` пи'сана по се'й слу'жбjь.

%<На Г%>д\си, воззва'хъ, %<стiхи^ры ст~ы'хъ, гла'съ д~. 
По\д: Jа='%>кw до'бля:

%<П%>речестно'е страда'нiе, * до'блеств_енная бор_е'нiя 
* му'ченикwвъ, сла'вне, о_у=зрjь'въ, * самово'льне вда'лся 
_е=си` къ подвигw'мъ му'жескимъ о_у=мо'мъ, * не пощади'въ 
пло'ти любве` ра'ди бж\ственныя. * тjь'мже проше'лъ _е=си` * 
до'блеств_енныя по'двиги, * смири'въ го'рдость 
сопроти'внагw, * а=ндрiа'не терпjьливоду'шне.

%<В%>ъ темни'цахъ затворя'емь, * волу'ями жи'лами 
бiе'мь, * желjь'зами же, сла'вне, w=тягчева'емь, * и= 
ка'менiемъ сокруша'емь, * со мно'жествомъ му'ч_еникъ, * съ 
ни'миже блага^я нб\сная получи'лъ _е=си`, * споспjь'шницу 
супру'жницу и=мjь'я ната'лiю, * на бг~а о_у=пова'вшую, 
а=дрiа'не до'блественный.

%<А=%>да'ма супру'жница и=зъ рая` и=згна`, * совjь'томъ 
sмiи'нымъ: * ната'лiа же а=дрiа'на въ ра'й прему'дрw введе`, 
* сщ~е'нными бесjь'дами, * о_у=ч_е'нiи наказу'ющи * 
болjь'зн_енная страда^нiя терпjь'ти, * нб\сная воздая^нiя 
хода'тайствующи * и= вjь'чнующую сла'ву. (с. 499)

%<Сла'ва, гла'съ s~:%>

%<_W%> супру'же ст~ы'й и= и=збра'нный гд\су! _w версто` 
и=зря'дная и= блаже'нная бг~у! _w вожделjь'нная дво'ице, и= 
возлю'бленная хр\сту`! кто` не о_у=диви'тся w= се'мъ, 
о_у=слы'шавъ си'хъ jа=`же вы'ше человjь'ка дjья^нiя; ка'кw 
же'нскiй по'лъ вмужи'ся на го'рькаго мучи'теля, и= своего` 
све'рстника о_у=крjьпи`, не вда'тися лю^тымъ, но w= вjь'рjь 
и=збра'ти _е='же о_у=мре'ти па'че, не'же жи'ти; _w 
бг~оплете'нныхъ глагw'лъ ната'лiи прему'дрыя! _w поуче'нiй 
бж\ственныхъ, нб~са` преше'дшихъ, и= къ самому` престо'лу 
вели'кагw цр~я`, а=дрiа'на сла'внаго зна'ема поста'вльшихъ! 
но, _w дво'ице ст~а'я! w= на'съ бг~у моли'теся, любо'вiю 
творя'щихъ па'мять ва'шу, напа'стей и=зба'вити и= вся'кiя 
ско'рби.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: В%>се` w\тло'жше:

%<_О=%>ру'жiе, jа='коже рече` сv"меw'нъ, * се'рдце твое` 
про'йде, преч\стая вл\дчце, * _е=гда` о_у=зрjь'ла _е=си` 
и=зъ теб_е` возсiя'вшаго, * неизрече'ннымъ сло'вомъ, * w\т 
беззако'нныхъ jа='кw w=сужде'на * возноси'ма на кр\стъ, * 
_о='цтомъ и= же'лчiю напая'емаго, * ре'бра же пробода'ема, * 
и= ру'цjь и= но'зjь пригвожда'емы, * и= рыда'ющи 
восклица'ше, * мт~рски вопiю'щи: * что` сiе`, ча'до 
сладча'йшее, но'вое та'инство;

%<На стiхо'внjь _о=ктw'иха. Сла'ва, гла'съ а~. _Е=фре'ма 
карi'а:%>

%<Р%>е'вность му'жа благочести'ва привлече` жену` 
бг~олюби'вую къ поуче'нiю свjь'тлу: а=дрiа'нъ бо 
всеизря'дный, ната'лiиными глагw'лы приведе'ся, страда'нiя 
тече'нiе соверши'лъ _е='сть. _w жены` бг~олюби'выя нра'вы! 
не jа='коже бо _е='vа принесе` а=да'му тлjь'нiе, по жи'знь 
несконча'ему супру'гу и=схода'таи. сiю` съ му'жемъ 
похваля'юще, возопiе'мъ хр\сту`: да'ждь на'мъ по'мощь 
моли'твами ст~ы'хъ твои'хъ.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: Н%>б\сныхъ чинw'въ:

%<О_у=%> кр\ста` предстоя'щи сн~а и= бг~а твоегw`, * и= 
(с. 500) долготерпjь'нiе тогw` смотря'ющи, * гл~го'лаше 
пла'чущи мт~и ч\стая: * о_у=вы` мнjь`, ча'до сладча'йшее, * 
что` сiя^ стра'ждеши непра'веднw, сло'ве бж~iй, * да 
спасе'ши человjь'чество;

%<Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ 
вjьнцы` прiя'ша нетлjь^нныя w\т теб_е` бг~а на'шегw: и=му'ще 
бо крjь'пость твою`, мучи'телей низложи'ша, сокруши'ша и= 
де'мwнwвъ немощны^я де'рзwсти. тjь'хъ моли'твами спаси` 
ду'шы на'шя.

%<На о_у='трени _о='ба канw'на _о=ктw'иха, и= ст~ы'хъ на 
д~.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь пои'мъ, вопiя'ше.

%<В%>ъ нощи' мя житiя`, сно'мъ лю'тымъ w=держи'ма 
дjья'нiй, къ свjь'ту покая'нiя, бж~е, воздви'гни, моли'твами 
му'ч_еникъ твои'хъ, хр\сте`, да сла'влю тя`.

%<В%>осто'комъ мы'сленнагw сл~нца w=зари'вшеся мч~ницы, 
и= дне` сы'нове бы'вше, всю` i='дwльскую мглу` крjь'пкw 
потреби'сте.

%<W\т%> о_у=сте'нъ и=ска'пающихъ сла'дwсти бж\ственнагw 
ра'зума наслади'вся, а=дрiа'не, и= jа='дъ и=зблева'лъ _е=си` 
пре'жнягw неразу'мiя вои'стинну, бг~облаже'нне.

%<Бг~оро'диченъ:%>

%<Т%>воегw` прiе'мши содjь'теля, jа='кw са'мъ восхотjь`, 
w\т безсjь'менна твоегw` чре'ва, па'че о_у=ма` воплоща'ема, 
ч\стая, тва'ри вои'стинну jа=ви'лася _е=си` вл\дчца.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`. (с. 501)

%<О_у='%>зъ и=збjьжа'въ i='дwльскагw су'етства, 
му'чениче, связа'лся _е=си` жела'нiемъ любве` хр\сто'вы, и= 
о_у='замъ страда'л_ецъ _е=гw` ра'достiю приwбщи'лся _е=си`.

%<З%>аво'рами желjь'зными го'л_ени сокруша'еми, 
страстоте'рпцы гд\сни, нече'стiя кw'сти терпjь'нiя заво'рами 
и= му'жествомъ вои'стинну сокруши'сте.

%<_О=%>гне'мъ любве` бж\ственныя, ду'шу w=паля'ему 
супру'га, распали'ла _е=си` жела'нiе ко хр\сту`, любо'вь 
плотску'ю, ната'лiе, до конца` возненави'дjьвши.

%<Бг~оро'диченъ:%>

%<Б%>ж\ственнагw рж\ства` твоегw`, ч\стая, вся'кiй 
_е=стества` чи'нъ превосхо'дитъ чу'до: бг~а бо 
преесте'ственнjь зачала` _е=си` во чре'вjь, и= ро'ждши 
пребыва'еши приснодв~а.

%<Конда'къ, гла'съ д~:%>

%<Ж%>ены` бг~ому'дрыя бж\ств_енная словеса` въ се'рдцjь 
положи'въ, а=дрiа'не му'чениче хр\сто'въ, къ муче'нiямъ 
о_у=се'рднw о_у=стреми'лся _е=си`, съ супру'гою вjьне'цъ 
прiе'мь.

%<Сjьда'ленъ, гла'съ д~. Подо'бенъ: О_у=%>диви'ся 
i=w'сифъ:

%<Н%>ече'стiя запале'нiе, благоче'стiя w=роше'нiемъ 
о_у=гаси'лъ _е=си`, страстоте'рпче, сокруше'нiемъ твои'хъ 
о_у=дw'въ, i='дwльскую крjь'пость и=стни'лъ _е=си`, 
супру'жницу w=брjь'тъ помо'щницу, ко всjь^мъ лю^тымъ, 
му'чениче, w=полче'нi_емъ, съ не'ю же въ вы'шнее всели'лся 
_е=си` цр\ство, а=дрiа'не крjьпкоду'шне. хр\сту` моли'ся, 
да'ти всjь^мъ чту'щымъ тя` ми'лость.

%<Сла'ва, и= ны'нjь, бг~оро'диченъ:%>

%<Т%>револн_е'нiи стра'стными, безсо'вjьстный а='зъ 
w=бурева'емь, ч\стая, призыва'ю тя` те'плjь, да не пре'зриши 
мен_е` _о=кая'ннагw поги'бнути, бе'здну милосе'рдiя ро'ждши, 
ра'звjь бо теб_е` наде'жды не и='мамъ. да не врагw'мъ 
о_у='бw w=бра'дованiе и= смjь'хъ, надjь'явся на тя` 
jа=влю'ся: и='бо мо'жеши, _е=ли'кw хо'щеши, jа='кw мт~и 
су'щи всjь'хъ бг~а. (с. 502)

%<Кр\стобг~оро'диченъ:%>

%<Д%>в~а и= а='гница ви'дjьвши на кр\стjь`, безъ 
сjь'мене и=зъ нея` а='гнца ро'ждшагося, и= копiе'мъ 
прободе'на, печа'ли о_у=я'звлена стрjьла'ми, вопiя'ше 
болjь'зненнw восклица'ющи: что` но'вое та'инство; ка'кw 
о_у=мира'еши, и='же живота` _е=ди'нъ гд\сь; тjь'мже 
воскр\сни`, па'дшагw воздвиза'я пра'_отца.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ взыва'ющи, w\т смы'сла чи'ста w= 
гд\сjь пра'зднующи.

%<Х%>р\ста` му'ч_еницы крjь'пость стяжа'вше, некрjь'пкое 
суровство` гони'телей вои'стинну попра'вше, и= вjьнцы` 
побjь'ды съ нб~се` прiя'ша.

%<Г%>но'емъ всю'ду w=бтека'ющымъ ст~ы'хъ тjьлес_е'мъ, 
мv'ро бг~у вои'стинну принесе'ся, гное'нiе пре'лести 
w=чища'ющее держа'вно.

%<Т%>вои'ми кровьми` _о=де'жду w=багри'лъ _е=си` себjь` 
нетлjь'нiя, совле'къ тлjь'нiя _о=де'жду, и= хр\сту`, 
а=дрiа'не, со сла'вою ны'нjь предстои'ши.

%<Бг~оро'диченъ:%>

%<Jа='%>кw вои'стинну неизвjьща^нна и= непостижи^ма, 
jа=`же твоегw` бг~олjь'пнагw, бц\де, су'ть рж\ства`, су'щымъ 
на земли` и= на нб~си`, приснодв~о та^инства.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

%<Д%>есяти'ца сугу'ба страда'л_ецъ, съ просто'ю 
тро'ицею, хр\ста` ны'нjь моля'ще, разрjьши'ша соу'зъ 
нече'стiя су'ща безкрjь'постна, крjь'постiю тро'ичною 
до'блественнiи.

%<Jа='%>коже со'лнце посредjь` стоя` sвjь'здъ 
свjь'тлыхъ, а=дрiа'не, съ тобо'ю стра'ждущихъ w=блиста'лъ 
_е=си` свjь'томъ благоче'стiя, нече'стiя мглу` w\тгна'въ, и= 
просвjьти'лъ _е=си` мi'ра концы`. (с. 503)

%<Р%>оса` глагw'лъ твои'хъ честны'хъ, и=сцjьле'нiе 
болjь'зней вои'стинну твоему` супру'жнику бы'сть, вкуси'вшу 
лу'чшихъ любо'вь, бг~ому'драя ната'лiе, му'ченикwвъ 
сожи'тельнице.

%<Бг~оро'диченъ:%>

%<Б%>ц\ду тя` w\т души`, вл\дчце мi'ра бл~га'я, 
и=сповjь'дающихъ спаси`: тя' бо предста'тельство 
непобори'мое и='мамы, и='стинную бг~ороди'тельницу.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

%<Х%>р\сто'вою w=кормля'еми дла'нiю благоче'стнw, 
безбо'жiя пучи'ну преидо'сте, и= ко приста'нищу ти'хому 
вы'шнiя свjь'тлости, страда'льцы гд\сни, о_у=стреми'стеся.

%<Jа='%>кw цвjь'ти благоуха'ютъ пw'двигъ твои'хъ, 
му'дре, jа=`же па'че _е=стества` w=долjь^нiя: и='бо бж~iе 
jа=ви'лся _е=си`, а=дрiа'не, благово'нно кади'ло, _о=гне'мъ 
му'къ w=паля'емь.

%<Д%>обро'тою вjь'ры ст~а'я твоя` душа` о_у=кра'шена, 
всечестна'я, и= добро'ту и='щущи, jа='кw вои'стинну 
хр\сто'ву безмjь'рную, ната'лiе, жела'нiя не погрjьши`:

%<Бг~оро'диченъ:%>

%<В%>сечи'стая вл\дчце, ро'ждшая человjь'кwмъ ко'рмчiя 
гд\са, страсте'й мои'хъ непостоя'нное и= лю'тое о_у=толи` 
смуще'нiе, и= тишину` пода'ждь се'рдцу моему`.

%<Конда'къ, гла'съ д~. Подо'бенъ: Jа=%>ви'лся _е=си` 
дне'сь:

%<М%>у'ч_еникъ возсiя` бж\ственная па'мять, и= земны^я 
w=зари` вся^ концы` свjь'тло, съ весе'лiемъ зову'щихъ: ты` 
_е=си` му'ченикwвъ, хр\сте`, ра'дованiе.

%<I='косъ:%>

%<Н%>а дре'вjь кр\стнjьмъ пло'тiю пригвожде'ннаго, 
хр\ста` цр~я` возжела'вше до'блественнjь во'ини, о_у=се'рднw 
болjь^зни лю^тыя и= му^ки стра^шныя претерпjь'ша, попра'вше 
(с. 504) i='дwльское нече'стiе все`, и= беззако'нныхъ 
сопротивл_е'нiя низло'жше, десяти'ца сугу'бая и= тро'ица 
му'ч_еникъ. тjь'мже а=дрiа'нъ и= ната'лiа супру'гъ кра'сный 
си'хъ зря'ще, поревнова'ша и=`мъ, и= ра'дующеся вопiю'тъ: 
ты` _е=си` му'ченикwвъ, хр\сте`, ра'дованiе.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ 
преподw'бнымъ _о=трокw'мъ, халд_е'и же w=паля'ющее велjь'нiе 
бж~iе, мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

%<Н%>еwбори'мы jа='коже столпы` jа=ви'стеся сiw'на 
вы'шнягw, му'ч_еницы, низложи'вше о_у=твержд_е'нiя вся^ 
вра^жiя терпjь'нiемъ страда'нiя ва'шегw. тjь'мже почита'емъ 
благоче'стнw ва'шу па'мять при'снw.

%<П%>омо'щница а=дрiа'ну ната'лiа, jа='кw _е=диноду'шна 
w\т бг~а дарова'ся, и=звлача'щи о_у=глjь'бша сего` во 
глубинjь` пре'лести, и= о_у=вjьря'ющи вопи'ти: бл~гослове'нъ 
бг~ъ _о=т_е'цъ на'шихъ.

%<Jа='%>кw многоцjь'нно сокро'вище му'ченика ру'ку 
скры'вши, не предала` _е=си` цjьлому'дрiя твоегw` сокро'вища 
о_у=кра'сти тща'щымся, честна'я, w=кормля'ема руко'ю 
_о=тц_е'въ бг~а.

%<Бг~оро'диченъ:%>

%<С%>вяще'ннiи пр\оро'цы провозвjьсти'ша, ч\стая, 
jа=вле'ннw та'инство честна'гw рж\ства` твоегw`: и= ны'нjь 
мы` сбытiя` и=здале'ча смотря'юще, благоче'стнw тя` 
о_у=блажа'емъ.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си` и=, 
пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

%<_О=%>гне'мъ муче'нiя всесожига'еми, нече'стiя пла'мень 
ве'сь о_у=гаси'сте кровьми` ва'шими, страда'льцы, зову'ще: 
тя` превозно'симъ, хр\сте`, во вся^ вjь'ки.

%<Ж%>ены` чу'дныя кто` не о_у=диви'тся су'щiя къ бг~у 
любви`, (с. 505) jа='кw возненави'дjь жела'нiе плотско'е, и= 
супру'жника о_у=вjь'ри, чести` и= сла'вити хр\ста` во вjь'ки 
вся^.

%<П%>осрами'въ безбо'жныхъ су'_етства, и= возжела'въ 
хр\сто'ву красоту`, сто'лпъ благоче'стiя вjь^рнымъ бы'лъ 
_е=си`, му'чениче, страстоте'рпче а=дрiа'не всебл~же'нне.

%<Бг~оро'диченъ:%>

%<W\т%> свjь'та свjьтода'вца сло'ва зачала` _е=си`, и= 
ро'ждши несказа'ннw пресу'щественнаго: дх~ъ бо въ тя`, дв~о, 
бж~iй всели'ся. тjь'мже тя` пое'мъ, ч\стая, во вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно. 
_е=го'же велича'юще, съ нб\сными вw'и тя` о_у=бл~жа'емъ.

%<О_у=%>дw'въ сокруше'нiе, лю'тыхъ прещ_е'нiя, ни ме'чь, 
ни _о='гнь, ни сме'рть пло'ти тлjь'нныя, хр\сто'вы любве` 
разлучи'ти ва'съ, сла'внiи страда'льцы, w\тню'дъ возмого'ша. 
тjь'мже во вjь'ки съ ни'мъ при'снw веселите'ся.

%<С%>вjьщы` бг~освjь^тлы, sвjь'зды сiя'ющыя, 
свjьти'льницы, на'мъ свjь'тъ благоче'стiя w=заря'юще, 
со'лнца сла'вы сiя^нiя, ча^да невече'рнягw блаже'нства, 
му'ч_еницы jа=ви'стеся хр\сто'вы всечестнi'и.

%<И=%>сто'чникъ во'дъ и=спо'лненъ духо'вныхъ, и= рjька` 
бж~е'ственныхъ дарова'нiй и=спо'лнена, и= ча'ша страда'нiя 
пролива'ющая то'ки, пучи^ны спасе'нiя, мч~ницы, jа=ви'стеся, 
бу'ри напа'стей разли'чныхъ на'съ и=збавля'юще.

%<Бг~оро'диченъ:%>

%<М%>_е'ртвымъ воста'нiе ны'нjь дарова'ся, твои'мъ 
несказа'ннымъ и= неизрече'ннымъ рж\ство'мъ, бц\де всеч\стая: 
жи'знь бо и=зъ теб_е` пло'тiю w=бложе'на всjь^мъ возсiя`, и= 
сме'ртную дря'хлость jа='вjь разруши`.

%<Свjьти'ленъ. Подо'бенъ: Ж%>_ены` о_у=слы'шите:

%<А=%>дрiа'нъ всему'дрый, страда'льц_евъ 
о_у=твержде'нiе, съ (с. 506) честно'ю ната'лiею пjь'сньми 
досто'йнw да почти'тся: съ ни'миже w=блиста'етъ му'ч_еникъ 
собо'ръ ст~ы'й. и='хже свjь'тлое торжество` соверша'юще 
благочестному'дреннw, пое'мъ пjь'сньми бж\ственными.

%<Сла'ва, и= ны'нjь, бг~оро'диченъ:%>

%<И='%>же дре'вле ми` w=боже'нiю во _е=де'мjь 
позави'дjьвша, томи'теля sмi'я, дв~о, смири'вся во 
о_у=тро'бjь твое'й творе'цъ тва'ри и= зижди'тель 
_е=стества`, бг~олjь'пнw погуби` кр\сто'мъ и= сме'ртiю, 
и=сточа'я ми` нетлjь'нiе.

%<На стiхо'внjь _о=ктw'иха. Сла'ва, и= ны'нjь, 
бг~оро'диченъ:%>



%<Слу'жба срjь'тенiю чудотво'рныя i=кw'ны прест~ы'я, 
бц\ды, jа='же нарица'ется влади'мiрская.%>

%<Ве'черъ, Б%>лаже'нъ му'жъ:

%<На Г%>д\си, воззва'хъ: %<стiхи^ры на и~, гла'съ д~. 
Подо'бенъ: Jа='%>кw до'бля:

%<Jа='%>кw свjьтоно'сная пала'та, * и= _о='дръ 
всезлаты'й бц\де вл\дчце: * ты' бо сло'во бж~iе * во твои'хъ 
ложесна'хъ вмjьсти'ла _е=си`, * и= ро'ждши на'мъ сл~нце 
незаходи'мое, * свjь'тъ невече'рнiй: * на^ша пре'жде 
неразу'мiемъ w=мрач_е'нная сердца` * благоразу'мiемъ 
w=свjьти'ла _е=си`, * и= льсти` тму` разори'ла _е=си`.

%<Т%>вои'мъ рж\ство'мъ * а='дова крjь'пость разори'ся, * 
и= все` человjь'чество спасе'но бы'сть. * ны'нjь же твои'ми 
моли'твами * врагw'въ на'шихъ шата'нiе низложи`, * и= 
крjь'пость и='хъ сокруши`, * и= лю'демъ твои^мъ побjь^ды на 
враги` да'руй, * да посра'мятся вси` * jа=вля'ющiи рабw'мъ 
твои^мъ sла^я.

%<Б%>ц\де вл\дчце, держа'вная помо'щнице, * о_у=крjьпи` 
(с. 507) сла'вящую тя` страну` на враги`: * да jа='коже 
дре'вле спасла` _е=си` ца'рскiй гра'дъ w\т нахожде'нiя 
пога'ныхъ, * та'кw и= ны'нjь спаси` страну` рwссi'йскую w\т 
нахожде'нiя вра'жiя, * w\т междоусо'бныя ра'ти, w\т гла'да 
же и= тру'са, * дв~о неискусобра'чная. * сегw` ра'ди тя` 
сла'витъ страна` рwссi'йская * человjь'кwмъ помо'щницу.

%<Н%>ы'нjь страна` рwссi'йская * w= тебjь` хва'лится и= 
весели'тся, * и=мjь'ющи тя` засту'пницу непосты'дную * и= 
стjь'ну неруши'му, * гра'ду на'шему непоколеби'мое 
w=снова'нiе, * стра'жа неусы'пна земли` рwссi'йскiя. * не 
преста'й ны'нjь твои'ми, гп\сже`, моли'твами * и=збавля'ти 
тво'й гра'дъ и= лю'ди w\т всjь'хъ бjь'дъ.

%<Т%>ебjь` припа'даютъ, гп\сже`, * ст~и'телей сосло'вiе, 
и= собо'ри, * совокупле'нiе всjь'хъ, * мона'си и= простi'и, 
* и= ве'сь наро'дъ о_у=ми'льнw моля'щеся, * тебjь` ны'нjь 
кла'няющеся, * и= любе'знw цjьлу'юще тво'й _о='бразъ, * и= 
моля'щеся глаго'лютъ: * чту'щiй тя` гра'дъ всегда` спаса'й 
w\т всjь'хъ бjь'дъ.

%<И='ны стiхи^ры, гла'съ и~. Подо'бенъ: _W%> 
пресла'внагw чудесе`!

%<_W%> пресла'внагw чудесе`! * и='же невмjьсти'мый 
нб~сы`, * и= а='гг~лы сла'вимый, * и= w\т серафi'мwвъ 
пое'мый, * на зе'млю соше'дъ въ твою` о_у=тро'бу вмjьсти'ся, 
* и= ключа` дjь'вства неразруши`: * на'ше _е=стество` 
дре'вле w\т дiа'вола му'чимо и=з\ъя'тъ, * и= ве'сь ро'дъ 
человjь'ческiй свободи`, * тебе' же, гп\сже`, засту'пницу 
на'мъ дарова`. * тjь'мъ не преста'й сохраня'ти * и= спаса'ти 
ду'шы на'шя, * jа='кw милосе'рда.

%<_W%> пресла'внагw чудесе`! * се` заступле'нiе прiи'де, 
* супротивле'нiе низложи'ся. * гра'дъ на'шъ спаси`, * враги` 
на'шя прожени`, * и= на'съ рабw'въ твои'хъ твое'ю ми'лостiю 
возвесели`. * _w бж~iя сло'ва селе'нiе, * ро'дъ 
человjь'ческiй чту'щiй тя` * всегда` спаса'й w\т всjь'хъ 
бjь'дъ.

%<П%>ода'ждь о_у=тjьше'нiе * твои^мъ рабw'мъ, ч\стая, * 
(с. 508) напа'стьми w=держи^мымъ, * и= ро'гъ вjь'рныхъ 
вознеси`, * бг~ороди'тельнице марi'е, * спаси` моли'твами 
твои'ми гра'дъ тво'й неразруши'мь, и= ва^рварская шата^нiя 
низложи`, * и= на'съ рабw'въ твои'хъ, безневjь'стная, * 
хва'лящихъ тя` спаси`.

%<Сла'ва, и= ны'нjь, гла'съ и~:%>

%<П%>рiиди'те, рwссi'йстiи собо'ри, прiиди'те вjь'рныхъ 
совокупл_е'нiя, въ срjь'тенiе цр~и'цы бг~о_отрокови'цы: се' 
бо гряде'тъ цр~и'ца свои'мъ _о='бразомъ честны'мъ спасти` 
гра'дъ и= лю'ди w\т сопоста'тныхъ пога^нъ невоева'ны. _w 
чу'до ве'лiе и= пресла'вное, и= пребо'льши о_у=ма`! ка'кw 
прише'ствiемъ честна'гw _е=я` _о='браза сопроти'внiи 
побjьжда'ются, и= _о=те'чество на'ше о_у=твержда'ется, но'щь 
о_у=праздни'ся, и= де'нь прибли'жися. _е=гw'же ра'ди тебе` 
вину` спасе'нiя на'шегw _е=стество` на'ше прiе'млетъ, и= 
вся` тва'рь воспjьва'етъ ти` зову'щи: ра'дуйся, 
предста'тельнице и= помо'щнице, и= спасе'нiе ду'шъ на'шихъ.

%<Вхо'дъ. Прокi'менъ дне`. И= чт_е'нiя г~. Ли'стъ рм~в 
на w=б:%>

%<На лiтi'и стiхи^ры, гла'съ в~. Самогла'сны:%>

%<Jа='%>кw вои'стинну дре'внягw кiвw'та пречестнjь'е, 
_е=гда` дв~дъ собра'въ чи'ни ликовствова'ше, ны'нjь твоя`, 
бц\де, i=кw'на, _е='йже предстоя'тъ а=рхiере'_евъ собо'ри, 
и= съ чи'нми а='гг~лъ, и= все` хр\стоимени'тыхъ люде'й 
мно'жество, досто'йнw блажа'тъ тя` мт~рь бж~iю, и= 
прославля'ютъ раболjь'пнw, и= честву'ютъ и= покланя'ются, и= 
мо'лятся тебjь` по бз~jь, да мi'ръ о_у=мири'ши въ 
правосла'вiи, и= _о=те'чество о_у=тверди'ши, и= спасе'ши w\т 
всjь'хъ sw'лъ твоя^ рабы^, jа='кw _е=ди'на бл~гослове'нная.

%<П%>редстоя'тъ ти`, гп\сже` бц\де, предъ твои'мъ, 
преч\стая, _о='бразомъ, а=рхiере'_евъ сосло'вiе, и= вси` 
лю'дiе, мона'си и= простi'и, вjь'дуще тя` вои'стинну 
помо'щницу си'льну и= непобjьди'му, мол_е'нiя тебjь` 
приноси'ти w\т (с. 509) всея` души` подвиза'ютъ, и= 
поуща'ютъ, на моли'тву къ бг~у, тре'бующе твоея` по'мощи, да 
простре'ши бг~онw'сныя твоя^ ру'ки, и= о_у=мо'лиши за мi'ръ. 
вонми` и= о_у=слы'ши, вл\дчце, и= пода'ждь о_у=тjьше'нiе 
рабw'мъ твои^мъ, до'ндеже не w=долjь'ютъ ны` грjьхи` на'шя 
тя^жкiя и= лю^тыя, твоея' бо всегда` тре'буемъ вси` по'мощи.

%<Гла'съ и~:%>

%<П%>е'рвjье написа'вшейся твое'й i=кw'нjь _е=v\гльскихъ 
та^инъ благовjь'стникомъ, и= къ тебjь` цр~и'цjь 
принесе'ннjьй, да о_у=сво'иши ту`, и= си'льну содjь'лаеши 
спасти` честву'ющыя тя`, и= пора'довалася _е=си` jа='кw 
су'щи ми'лостива спасе'нiя на'шегw содjь'тельница, jа='кw 
о_у=ста` и= гла'съ i=кw'нjь бы'вше. jа='коже и= бг~а внегда` 
зачина'ющи во чре'вjь, пjь'снь воспjь'ла _е=си`: се` w\т 
ны'нjь о_у=блажа'тъ мя` вси` ро'ди, и= на ту` зря'щи 
глаго'лала _е=си` со вла'стiю: съ си'мъ _о='бразомъ 
бл~года'ть моя` и= си'ла. и= мы` и='стиннw вjь'руемъ, jа='кw 
се` рекла` _е=си`, гп\сже`, си'мъ _о='бразомъ съ на'ми 
_е=си`. тjь'мъ благоговjь'йнw предстоя'ще, покланя'емся 
тебjь` раби` твои`, посjьти' ны твои'ми ма'терними 
щедро'тами.

%<Гла'съ з~:%>

%<Г%>ора` _е=си` вели'кая и= пресла'вная, па'че горы` 
сiна'йскiя, бц\де: _о=на' бо не терпя'ше сни'тiя сла'вы 
бж~iя во _о='бразjьхъ и= сjь'нехъ, _о=гне'мъ возгара'шеся, 
и= гро'ми и= мw'лнiи та'мw бы'ша: ты' же ве'сь бж\ственный 
_о='гнь су'щь, бж~iе сло'во во чре'вjь твое'мъ неwпа'льнw 
носи'ла _е=си`, и= w\т сос_е'цъ твои'хъ млеко'мъ пита'ла 
_е=си` ма'нiемъ нося'щаго вся^, и= мт~рнее дерзнове'нiе къ 
нему` и=му'щи, помози`, вл\дчце, вjь'рнw пра'зднующымъ тво'й 
честны'й пра'здникъ, и= не забу'ди ми'лостивнw посjьща'ющи: 
прiя'ла бо _е=си` w\т бг~а да'ръ стро'ити и= покрыва'ти 
хр\стоимени'тое ста'до, рабы^ твоя^. (с. 510)

%<Сла'ва, и= ны'нjь, гла'съ s~:%>

%<Т%>ебjь` вси` ро'ди человjь'честiи хва^льныя да'ры 
прино'сятъ, вл\дчце, и= мо'лятся jа='кw цр~и'цjь и= мт~ри 
бж~iи. пр\оро'цы тя` прему'дрw проповjь'даша, леvi'ти 
благослови'ша, а=п\сли и= му'ч_еницы и=сповjь'даша, вся^ 
сослw'вiя покланя'ются, а=рхiере'_е проповjь'даютъ, мона'си 
и= простi'и благоговjь'ютъ, бога'тiи и= о_у=бо'зiи, сирwты` 
и= вдwвы`, и= вся'къ во'зрастъ, и= вся'ко преспjь'янiе, 
ста'рческое и= младе'нческое, подъ кро'въ тво'й держа'вный 
съ вjь'рою прибjьга'емъ: покры'й, и= соблюди`, гп\сже`, 
моли'твами твои'ми, и= спаси` w\т бjь'дъ ду'шы на'шя.

%<На стiхо'внjь стiхи^ры, гла'съ и~. Подо'бенъ: Ч%>то` 
ва'съ нарече'мъ:

%<Ч%>то' тя нарече'мъ, бц\де вл\дчце: * ко'рень ли 
i=ессе'овъ; * w\т теб_е' бо на'мъ хр\сто'съ jа='кw цвjь'тъ 
и=зы'де. * ма'нну ли, вjь'рныхъ сердца` о_у=слажда'ющую 
твои'мъ рж\ство'мъ; * руно` гедеw'ново; * на тя' бо 
хр\сто'съ jа='кw роса` сни'де, * и= тя` засту'пницу на'мъ 
показа`. * _е=го'же моли` спасти` ду'шы на'шя.

%<Стi'хъ: С%>лы'ши, дщи`, и= ви'ждь, и= приклони` 
о_у='хо твое`.

%<Д%>а вси` похва'лимъ вjь'рнiи таково` на'мъ 
заступле'нiе да'вшую непосты'дное, * и= непребори'мое на 
враги` w=долjь'нiе побjь'дное, * и= на'мъ всjь^мъ спасе'нiе, 
* и= гра'ду на'шему стjь'ну и= покро'въ, * и= w=снова'нiе 
непоколеби'мое, * и= _о=те'честву на'шему на сопоста'ты 
посо'бiе, * и= непобjьди'мую побjь'ду.

%<Стi'хъ: К%>ля'тся гд\сь дв~ду и='стинною, и= не 
w\тве'ржется _е=я`.

%<Д%>осто'йнw тя` блажи'тъ человjь'ческiй ро'дъ, ч\стая, 
* jа='кw да спасе'ши чту'щыя тя` w\т всjь'хъ бjь'дъ: * ты' 
бо _е=си`, гп\сже` дв~о ч\стая, * засту'пница непосты'дная 
твои^мъ рабw'мъ показа'лася _е=си`, * и= моли'твенница 
те'пла къ бг~у, * w\т находя'щихъ скорбе'й. * тобо'ю 
ва^рварская шата^нiя разруша'ются, * и= стрjь^лы вра'жiя 
о_у=праждня'ются. * и= (с. 511) раби` твои` w\т w=держа'щихъ 
бjь'дъ и=зба'вльшеся, * тя`, бг~ома'ти, пjь'сньми 
о_у=блажа'емъ.

%<Сла'ва, и= ны'нjь, гла'съ то'йже. Самогла'сенъ:%>

%<Д%>а ра'дуются рwссi'йстiи собо'ри, да ликовству'етъ 
_е=стество`, jа='кw твоегw`, ч\стая, честна'гw _о='браза 
прише'ствiемъ гра'дъ на'шъ спаса'ется, раби` твои` w\т 
w=держа'щiя ну'жды и=зба'вльшеся, тебjь`, ч\стая, взыва'ютъ: 
ра'дуйся, до'брыхъ вино'вная, и= засту'пница непосты'дная, 
и= спасе'нiе ду'шъ на'шихъ.

%<Тропа'рь, гла'съ д~:%>

%<Д%>не'сь свjь'тлw красу'ется сла'внjьйшiй гра'дъ 
москва`, jа='кw зарю` со'лнечную воспрiе'мши, вл\дчце, 
чудотво'рную твою` i=кw'ну, къ не'йже ны'нjь мы` 
притека'юще, и= моля'щеся тебjь`, взыва'емъ си'це: _w 
пречу'дная вл\дчце бц\де, моли'ся и=зъ теб_е` воплоще'нному 
хр\сту` бг~у на'шему, да и=зба'витъ гра'дъ се'й, и= вся^ 
гра'ды и= страны^ хр\стiа^нскiя невреди'мы w\т всjь'хъ 
навjь^тъ вра'жiихъ, и= спасе'тъ ду'шы на'шя jа='кw 
милосе'рдъ.

%<На о_у='трени, по а~-й стiхоло'гiи сjьда'ленъ, гла'съ 
д~.%>

%<Подо'бенъ: О_у=%>диви'ся i=w'сифъ:

%<Б%>ж\ственными заря'ми просвjьти` пою'щыя тя`, и= 
о_у=мы` о_у=тверди`, непоро'чная дв~о, крjь'пкая засту'пнице 
мi'ра всегw`. тjь'мже торжеству'емъ вси` любо'вiю пою'ще 
тя`, и= прише'ствiе твоегw` _о='браза сла'вяще, не преста'й, 
дв~о, моли'твами твои'ми, спаса'ющи рабы^ твоя^ w\т вся'кiя 
бjьды`, _е=ди'на бл~гослове'нная.

%<Сла'ва, и= ны'нjь, бг~оро'диченъ:%>

%<Н%>евjь'сто неискусобра'чная, прему'дрости село` 
показа'ся о_у=тро'ба твоя` бг~а сло'ва: ты' бо _е=ди'на, 
мт~и бж~iя, благи'хъ хода'таица jа=ви'вшися, вся'кихъ 
страсте'й и=зба'ви рабы^ твоя^, непреста'ннw воспjьва'ющыя 
сла'ву твою`. (с. 512)

%<По в~-й стiхоло'гiи сjьда'ленъ, гла'съ г~. Подо'бенъ: 
К%>расотjь` дjь'вства:

%<Jа='%>кw sвjьзда` многосвjь'тлая взы'де w\т восто'ка 
къ за'паду тво'й _о='бразъ, бг~ома'ти, w=зари` ско'рби тмо'ю 
w=держи'мыхъ, и= преще'нiя вра^гъ и=зба'ви, и= вся^ тjь'хъ 
сjь^ти разруши'въ, jа=ви'ся, предста'тельнице крjь'пкая, 
_о=ру'жiе непобjьди'мое на враги` мi'ру всему`: и=зъ теб_е' 
бо всjь'хъ вл\дка пло'ть прiи'мъ, вся^ человjь'ки w=божи`.

%<Сла'ва, и= ны'нjь, то'йже. По полv"еле'и припjь'въ:%>

%<Д%>осто'йно _е='сть велича'ти тя`, бц\де, честнjь'йшую 
херувi^мъ и= сла'внjьйшую безъ сравне'нiя серафi^мъ.

%<_Псало'мъ и=збра'нный: Б%>ж~е, су'дъ тво'й царе'ви 
да'ждь:

%<Та'же сjьда'ленъ, гла'съ а~:%>

%<Б%>л~же'нна _е=си` ты`, бц\де ч\стая, вели'ч_ествiя 
твоя^ кто` воспjь'ти мо'жетъ; _е='же чу'до стра'шно, и= 
чу'до ве'лiе содjь'явши. твои'ми моли'твами, бг~ома'ти, 
чту'щiй тя` гра'дъ всегда` свобожда'ется w\т всjь'хъ бjь'дъ, 
тмы` и= меча`, пога'ныхъ плjьне'нiя, и= вся'кагw гнjь'ва. 
тjь'мже мы`, зря'ще ч\стно'е _о='браза твоегw` прише'ствiе, 
хва'лимъ jа='кw цр~и'цу, воспjьва'юще вjь'рнiи, словесы` 
тя`, ч\стая, блажа'ще, глаго'лемъ: бц\де ч\стая, моли` 
воплоще'ннаго и=зъ теб_е`, спасти'ся душа'мъ на'шымъ.

%<Сла'ва, и= ны'нjь, то'йже.%>

%<Степ_е'нна, а~-й а=нтiфw'нъ д~-гw гла'са. Прокi'менъ: 
П%>омяну` и='мя твое` во вся'комъ ро'дjь и= ро'дjь: 
%<Стi'хъ: С%>лы'ши, дщи`, и= ви'ждь, и= приклони` о_у='хо 
твое`. %<В%>ся'кое дыха'нiе. %<_Е=v\глiе луки`, зача'ло 
д~.%>

%<По н~-мъ _псалмjь` стiхи'ра, гла'съ в~:%>

%<Г%>ото'вися всечестны'й гра'де москва`, на срjь'тенiе 
дв~ы бг~ома'тере: се' бо гряде'тъ къ тебjь` свjь'тлое 
вели'кое со'лнце w\т вра'тъ затворе'нныхъ. тма` о_у='бw 
ско'рби твоея` w\тгоня'ется, свjь'тъ же твоегw` весе'лiя 
и=сполня'ется, бу'ря сопроти'вныхъ вjь'трwвъ 
о_у=ставля'ется, му'жiе и= свяще'нницы въ печа'лехъ сла'дкое 
о_у=тjьше'нiе прiе'млютъ, цр~и'цjь (с. 513) _е=ди'ной 
покланя'ются, моля'щеся глаго'лютъ: преч\стая дв~о, 
мольба'ми твои'ми и=зба'ви рабы^ твоя^ w\т вся'кiя бjьды` и= 
печа'ли.

%<Канw'нъ похвалjь` бц\ды, со i=рмосо'мъ на s~: и= 
пра'здника на и~.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

%<П%>росвjьти`, вл\дчце, ду'шы на'шя заре'ю бж\ственною, 
па'че о_у=ма` благода'тiю твое'ю, незави'стный да'ръ 
пода'ждь ми`, воспjь'ти тя`, jа='кw помо'щницу 
человjь'ческому существу`, препjь'тая, вjь'рное 
заступле'нiе, на враги` побjь'ду _о=те'честву на'шему.

%<П%>рiиди'те, собери'теся рwссi'йстiи собо'ри въ 
пречестны'й хра'мъ всенепоро'чныя вл\дчцы, и= возопi'йте 
о_у=ми'льнw, моля'щеся къ честно'му _о='бразу, взира'юще: 
бц\де безневjь'стная, хва'лящыя тя` спаси`.

%<Т%>во'й, бг~ома'ти, всечестны'й _о='бразъ, 
бг~огла'сный _е=v\глiа хр\сто'ва списа'тель, пребж\ственный 
лука` написа'въ, творца` всjь'хъ на твои'хъ честны'хъ 
рука'хъ воwбрази`. къ нему'же притека'ющыя напа'сти и= 
печа'ли и=збавля'еши, и= вся^ покрыва'еши твое'ю ми'лостiю.

%<Х%>ра'мъ прекра'сный содjь'тель всjь'хъ _е=ди'ну тя` 
w=брjь'тъ, въ тя` всели'ся, и= человjь'ки w=божи`. къ 
нему'же за ны`, бц\де, моли'ся, спасти' ны w\т пога'ныхъ 
плjьне'нiя, и= вся'кiя и=ны'я ско'рби находя'щiя на ны`, да 
твоегw` дне'сь _о='браза срjь'тенiе всече'стнw пра'зднуемъ.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя, духо'внw 
о_у=тверди`, въ бж~е'ственнjьй твое'й сла'вjь вjьнц_е'въ 
сла'вы сподо'би. (с. 514)

%<В%>се` помышле'нiе w\тве'ргше, бг~ому'дрiи, прiиди'те 
въ срjь'тенiе прекра'сныя зари`, держа'щiя пресвjь'тлую 
лучу`, вся^ просвjьща'ющую, и= ми'лостiю ве'сь мi'ръ 
w=бога'щшую.

%<Т%>вою`, бг~ома'ти, всечестну'ю и= чудотво'рную 
i=кw'ну рwссi'йстiи лю'ди стяжа'вше, jа='кw заступле'нiе 
крjь'пко, и= стjь'ну неруши'му, мо'лятся ти`, на враги` 
побjь'ду дарова'ти _о=те'честву на'шему.

%<_О='%>блакъ свjьтоза'рный показа'ся, росо'ю бл~года'ти 
вся^ w=мыва'ющи тjьл_е'сныя скв_е'рны, и= ду'шы 
просвjьща'ющи, _е=ди'на всепjь'тая.

%<Д%>ре'во многопло'дно jа=ви'лася _е=си`, пи'щею 
неги'блющею вся^ насыща'ющи, ду'шы же веселя'щи, 
бг~оневjь'сто ч\стая, добродjья^нiя всjь^мъ и=сточи`, и= w\т 
скорбе'й ну'ждныхъ спаси`.

%<Сjьда'ленъ, гла'съ д~. Подо'бенъ: О_у=%>диви'ся 
i=w'сифъ:

%<Н%>аро'ди бг~олюби'вiи, прiиди'те въ срjь'тенiе, се' 
бо прихо'дитъ дв~а всjь'хъ пр\оро'кwвъ превы'шши, честны'мъ 
свои'мъ _о='бразомъ жизнода'теля мi'ру на рука'хъ и=мjь'ющи, 
гра'дъ сво'й сохраня'ти стра'ждущiй, ва'рварскую де'рзость 
низложи'ти, воwбрази'тися всjь^мъ храни'тельница тве'рда, 
держа'ва и= w=гражде'нiе вjь'рнw моля'щымся.

%<Сла'ва, и= ны'нjь, то'йже.%>

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы 
воплоще'нiя теб_е` вы'шнягw, пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си.

%<Г%>о'ру преве'лiю, ю='же данiи'лъ ви'дjь, w\т нея'же 
ка'мень w\тсjьче'ся безъ руки`, и= вся^ собла'зны и=стни`, 
вjь^рныя же просвjьти`, и='стинное свjьтоза'рное со'лнце 
показа`, луча'ми просвjьща'ющи, бц\де приснодв~о.

%<В%>оwружа'ются на лю'ди твоя^, ч\стая бц\де, сы'нове 
а=га'ряни, sлы'й совjь'тъ творя'ще, гра'ды разоря'юще, (с. 
515) вjь^рныя же погубля'юще. но ты`, всепjь'тая, твое'ю 
ми'лостiю вся^ низложи`, i=сма'ильтяны враги` покаря'ющи 
_о=те'честву на'шему.

%<Н%>е'бо w=душевле'но, _е=ди'на бг~ома'ти, свjь'тъ 
ве'лiй прiе'мши, вся^ просвjьща'ющи, тму` держа'щихъ бjь'дъ 
разжени`, и= на'съ вы'шнягw прича'стiя сподо'би.

%<Д%>в~дъ предъ кiвw'томъ ликовству'етъ, леvi'ти же 
воспjьва'ютъ, па'че же предъ тобо'ю, бг~ороди'тельнице 
ч\стая, рwссi'а хвала'ми jа='кw цр~и'цу воспjьва'етъ, гла^сы 
моле'бными прилjь'жнw ти` вопiю'ще: ра'дуйся, засту'пнице 
гра'да на'шегw.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

%<Т%>ебе`, бг~ома'ти, вели'кiй во пр\оро'цjьхъ и=са'iа 
прови'дjь дх~омъ, о_у='гль и=мjь'ющу во чре'вjь, вjь^рныя 
просвjьща'ющь, и= собла'зны вся^ пожига'ющь, спаса'я ро'дъ 
человjь'чь.

%<Ж%>е'злъ а=арw'новъ прозябла` _е=си`, и= sло'бный 
ко'рень и=сто'ргнула _е=си`, дв~о бг~оневjь'стная, 
жизнода'теля ро'ждши мi'ру. _е=го'же моли`, сему` гра'ду 
спасти'ся w\т мно'гихъ напа'стей.

%<Н%>ы'нjь о_у='бw приступи'те съ весе'лiемъ, 
бг~оизбра'нное ста'до, рwссi'йстiи собо'ри, ко всечестнjь'й 
бж~iи мт~ри, и= честны'й _е=я` _о='бразъ любе'знw прiими'те. 
се' бо бл~года'ть неисчерпа'емая, во'ды точа'щи бж\ств_енныя 
неwску'днw, ю='же вjь'рнiи почти'мъ, и= честно'му _о='бразу 
_е=я` поклони'мся.

%<W\т%> ко'рене i=ессе'ева дре'во возрасте` всjь^мъ 
живо'тное, пло'дъ о_у='бw прозябла` _е=си` во о_у=тро'бjь 
твое'й, дв~о ч\стая, вся^ лю'ди насыща'ющи твое'ю ми'лостiю.

%<Пjь'снь s~. I=рмо'съ:%>

%<Б%>ж\ственное сiе` и= всечестно'е соверша'юще 
пра'зднество, (с. 516) бг~ому'дрiи, бг~ома'тере, прiиди'те, 
рука'ми воспле'щимъ, w\т нея` ро'ждшагося бг~а сла'вимъ.

%<W\т%> теб_е`, бг~ома'ти, и=стече` пото'къ сла'дкiй, 
вся^ напая'я лю'ди, ду'шъ и=змыва'я скв_е'рны. бц\де 
вл\дчце, спаси` всjь'хъ покланя'ющихся вjь'рнw честно'му 
_о='бразу твоему`.

%<В%>си` о_у='бw совоку'пльшеся вку'пjь, воспое'мъ 
ч\стую дв~у, бг~оизбра'нную лjь'ствицу i=а'кwвлю, гедеw'ново 
же руно`, ра'дости хода'таицу, крjь'пость и= похвалу` 
спаса'емыхъ, бг~ороди'тельницу ч\стую.

%<С%>е` ны'нjь весе'лiе приближа'ется, ско'рбь же 
потребля'ется, вjь'рнiи спаса'ются, jа='кw w\т и=сто'чника 
ра'дость почерпа'юще, вы'ну хвала'ми воспjьва'ютъ: ра'дуйся, 
ч\стая вл\дчце, спасе'нiя на'шегw нача'токъ, и= всjь'хъ 
вjь'рныхъ стjьна` и= похвала`.

%<П%>ода'ждь на'мъ по'мощь мольба'ми твои'ми, преч\стая 
бц\де, скw'рби о_у='бw нахо'дятъ на ны`, и= печа^ли 
о_у=множа'ются, врази` w=полча'ются, но ты`, преч\стая, 
предста'вши, и=зба'ви: врагw'въ на'шихъ шата'нiе низложи`, 
на враги` побjь'ду да'руй, да посра'мятся вси` jа=вля'ющiи 
рабw'мъ твои^мъ sла^я.

%<Конда'къ, гла'съ и~. Подо'бенъ: В%>збра'нной:

%<В%>збра'нной воево'дjь побjьди'т_ельная, jа='кw 
и=зба'вльшеся w\т sлы'хъ прише'ствiемъ твоегw` честна'гw 
_о='браза, вл\дчце бц\де, свjь'тлw сотворя'емъ пра'зднество 
срjь'тенiя твоегw`, и= _о=бы'чнw зове'мъ ти`: ра'дуйся, 
невjь'сто неневjь'стная.

%<I='косъ:%>

%<А='%>гг~лъ предста'тель съ нб~се` по'сланъ бы'сть 
рещи` бц\дjь: ра'дуйся, и= со безпло'тнымъ гла'сомъ 
воплоща'ема тя` зря`, гд\си, о_у=жаса'шеся, и= стоя'ше, 
зовы'й къ не'й такова^я: ра'дуйся, _е='юже ра'дость 
возсiя'етъ: ра'дуйся, _е='же кля'тва и=зче'знетъ. Ра'дуйся, 
па'дшагw а=да'ма (с. 517) воззва'нiе: ра'дуйся, сле'зъ 
_е='vиныхъ и=збавле'нiе. Ра'дуйся, высото` 
неудобовосходи'мая человjь'ческими пw'мыслы: ра'дуйся, 
глубино` неудобозри'мая и= а='гг~льскими _о=чи'ма. Ра'дуйся, 
jа='кw _е=си` цр~е'во сjьда'лище: ра'дуйся jа='кw но'сиши 
нося'щаго вся^. Ра'дуйся, sвjьздо`, jа=вля'ющая сл~нце: 
ра'дуйся, о_у=тро'бо бж\ственнагw воплоще'нiя. Ра'дуйся, 
_е='юже w=бновля'ется тва'рь: ра'дуйся, _е='юже покланя'емся 
творцу`. Ра'дуйся, невjь'сто неневjь'стная.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, бл~гослове'нъ 
_е=си`.

%<Jа='%>кw порфv'рою и= вv'ссомъ червле'ною хламv'дою, 
дв~о бц\де вл\дчце, гра'дъ тво'й тобо'ю w=дjь'яся, хр\ста` 
велича'етъ, и= прише'ствiе честна'гw твоегw` _о='браза 
сла'витъ, jа='вльшася па'че лу^чъ со'лнечныхъ, и= 
немра'чнымъ свjь'томъ просвjьща'юща велегла'снw хва'лящыя 
тя`.

%<С%>крижа^ли бг~опи^саныя пе'рстомъ дх~а въ jа='рости 
мwv"се'й сокруши`: но въ тебjь`, ч\стая, пресла'вный 
творе'цъ всели'вся, невре'дну тя` сохрани`, _е=му'же пое'мъ: 
_о=т_е'цъ на'шихъ бж~е, бл~гослове'нъ _е=си`.

%<П%>рiими` твои'хъ ра^бъ мольбы^, преч\стая дв~о бц\де: 
непостоя'нную бу'рю о_у=тиши` моли'твами твои'ми, и= 
совjь'ты проти'вныхъ врагw'въ разжени`, напа'дающихъ на 
ста'до твое`, всенепоро'чная вл\дчце.

%<Т%>ебе` _е=ди'ну помо'щницу ро'ду человjь'ческому, 
бц\де марi'е, зижди'тель всjь'хъ рж\ство'мъ свои'мъ 
назна'мена, и= проро'цы проwбрази'ша, _о='въ тя` две'рь, 
и='нъ же тя` ло'жницу бж~iю: мы' же тя` воспjьва'емъ 
роди'тельницу бж~iю, и= хода'таицу къ бг~у, и= засту'пницу 
w\т всjь'хъ sw'лъ находя'щихъ на ны`. (с. 518)

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<К%>а'кw тя`, дв~о, по достоя'нiю воспое'мъ, по'мощь 
тве'рдую, храни'тельницу жи'зни на'шея, и= хода'таицу 
непрело'жну къ сн~у твоему` и= бг~у на'шему; _е=го'же 
воспjьва'емъ и= превозно'симъ во вjь'ки.

%<Ц%>вjь'те прекра'сный, и= воня` пи'щная, 
w=благоуха'еши, бц\де марi'е, вся^, и= спаса'еши, и= w\т 
неду^гъ и=сцjьля'еши, бjь'сы прогоня'еши, тjь'мже ти` 
вопiе'мъ: ра'дуйся, помо'щнице всjь^мъ моля'щымся вjь^рнымъ.

%<С%>то'лпъ jа='вльшися, бг~ома'ти, нахожд_е'нiя 
проти'вныхъ w\тгоня`: тя' бо чту'щымъ се'рдцемъ те'плымъ 
jа=ви'лася _е=си` стjьна` и= w=гражде'нiе, и= спаси'тельное 
прибjь'жище.

%<Д%>в~дски воспjьва'емъ ти` пjь'снь, го'ру бж~iю тя` 
и=мену'юще, преч\стая дв~о: и=сто'чника бо су'щымъ 
приснотеку'щаго и=сточи'ла _е=си`. _е=го'же пое'мъ и= 
превозно'симъ во вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее свяще'нное торжество` бг~ома'тере, 
и= да вопiе'тъ: ра'дуйся, всеблаже'нная бц\де, ч\стая 
приснодв~о.

%<Р%>а'дости хода'таице, возвесели` на'шъ смы'слъ, 
вопи'ти тебjь`, бц\де ч\стая: ра'дуйся, храни'тельнице 
на'ша, держа'ва и= w=гражде'нiе, и= спаси'тельное 
прибjь'жище.

%<Д%>а восхва'лятъ согла'снw тя` нб~о и= земля`, jа='кw 
жизнода'теля мi'ру ро'ждши: ра'дуйся, ти'хое приста'нище, 
живо'тныя воды` и=сто'чниче неисчерпа'емый, вл\дчце.

%<С%>обра'вшеся дне'сь, лю'дiе, во срjь'тенiе преч\стыя 
бж~iя (с. 519) мт~ре, jа='кw вiногра'да мы'сленнагw гре'знъ 
нося'щи, вiно` и=сточа'ющь всегда`, и= весе'лiя всjь'хъ 
и=сполня'ющь, jа='кw бц\ду по до'лгу сла'вимъ.

%<Б%>ж\ственная рjька` во'дъ живо'тныхъ вся^ о_у=дw'лiя 
напая'ющи, на'шя собла'зны, бг~ома'ти, погрузи`, и= до 
конца` потреби`.

%<Свjьти'ленъ. Подо'бенъ: П%>осjьти'лъ ны`:

%<Д%>а почти'тся дне'сь, бг~ома'ти, зижди'теля ро'ждшая 
ра'йскихъ двере'й w\тверзе'нiе, и= всегw` мi'ра w=чище'нiе, 
побjь'ду да'вшая хр\столюби'вому во'инству: w= се'й бо 
проро'цы глаго'лаша, то'й поклони'мся.

%<Сла'ва, и= ны'нjь:%>

%<П%>ресвjь'тлая дне'сь ми'лостивная свjь'тлость, бж~iя 
благода'ть, вся^ ра'достнw w=дождя'етъ нб\сными ту'чами, на 
ст_ези` сла'дкiя направля'ющи бц\де, вл\дчце, всjь'хъ 
позна'вшихъ тя` земны'хъ, приснодв~о: ны'нjь бо вся` земля` 
рwссi'йская ра'дуется, вjь'рою тя` сла'вящи.

%<На хвали'техъ стiхи^ры на д~, гла'съ д~. Подо'бенъ: 
Jа='%>кw до'бля:

%<Н%>аста'вницу тя` заблу'ждшымъ, * и= приста'нище 
спаси'тельное, * въ пучи'нjь, вл\дчце, и= бу'ри, * и= во 
и=скуше'нiихъ и= въ печа'лехъ, * хр\сто'съ тя` всjь^мъ 
показа`, * сн~ъ тво'й и= бг~ъ на'шъ, * вjь'рнw приходя'щымъ 
къ тебjь`. * _е=го'же моли`, * w\т sлы'хъ бjь'дъ 
и=зба'витися * вjь'дущымъ бц\ду тя` вои'стинну.

%<Два'жды.%>

%<Т%>лjь'нiе потреби'ла _е=си`, * и= болjь'знь, 
всепjь'тая, дре'внюю всю`, * рж\ство'мъ твои'мъ: * живо'тъ 
бо мi'рови ро'ждши, * и= сме'рть разруши'вши, * болjь^зни, 
бл~га'я, и=сцjьля'еши, * вjь'рнw _о='браза твоегw` чудеса` 
воспjьва'ющихъ, * и= любо'вiю кла'няющихся, * и= чту'щихъ 
тя` ст~у'ю и= честнjь'йшую наста'вницу.

%<Jа='%>кw и=сто'чникъ тя`, препjь'тая, * живота` и= 
благода'ти, * и=сточа'ющiй чудеса`, * и= цjьльбу` страсте'й 
душе'вныхъ (с. 520) и= тjьле'сныхъ, * jа='кw быстрину` 
w=ставле'нiя, * ми'лости щедро'тъ неисчерпа'емое мо'ре 
ви'дяще, * тебjь` припа'даемъ вси` w=скорбля'емiи ны'нjь, * 
прося'ще вси` разрjьше'нiя * бу'дущагw муче'нiя.

%<Сла'ва, и= ны'нjь:%>

%<И='%>же на херувi'мjьхъ jь='здяй, и= пjьва'емый w\т 
серафi^мъ, сше'лъ _е=си` съ нб~се` пр\оро'чески, бла'же, и= 
всели'лся _е=си` во о_у=тро'бу ч\стыя бг~о_отрокови'цы, 
ю='же а='гг~ли воспjь'ша та'йнw: ра'дуйся, ра'достная дв~о, 
неwб\ъя'тнаго jа='кw бг~а во чре'вjь твое'мъ прiе'мши па'че 
сло'ва, w\т невjь'рiя въ вjь'ру мi'ръ преводя'ща. сла'ва 
тебjь` хр\сте`, _е=ди'не ми'лостиве и= человjьколю'бче.

%<Славосло'вiе вели'кое. И= w\тпу'стъ.%>

%<На лiтургi'и, бл~ж_е'нна, w\т канw'на пjь'снь г~-я и= 
s~-я. Слу'жба вся` бц\ды.%>


