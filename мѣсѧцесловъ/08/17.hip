<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 351)

%<Мjь'сяца тогw'же въ з~_i-й де'нь.%>

%<Ст~а'гw му'ченика мv'рwна.%>

%<На Г%>д\си, воззва'хъ, %<стiхи^ры пра'здника, гла'съ 
д~. Подо'бенъ: З%>ва'нный свы'ше:

%<Ю='%>же жи'знь, бц\де, заче'ншая, * о_у=мира'еши 
зако'номъ _е=стества`, * и= прехо'диши w\т земли` къ 
нб\снымъ, * ма'нiемъ вопло'щшагwся * w\т преч\стыхъ и= 
бж\ственныхъ крове'й (с. 352) твои'хъ. * тjь'мже w\т 
кон_е'цъ тебjь` вси` предста'ша, * бг~огла'снiи а=п\сли тя` 
погребсти`, * пjь'сненнw тебjь` вjьща'юще: * w=душевле'нный 
пр\сто'ле всjь'хъ цр~я`, * и= ч\стны'я ст~ы'ни ковче'же, * 
ра'дуйся, _е=ди'на ро'ждшая * сп~са ду'шъ на'шихъ.

%<С%>вjь'та чистjь'йшагw прiя'т_елища, * свjьти^льницы, 
разо'ршiи но'щь многобо'жную, * сп~совы а=п\сли, * _о='блакъ 
бж\ственный, * и=зъ негw'же незаходи'мый свjь'тъ возсiя`, * 
_е=гда` ду'хомъ преста'влену тя` w\т мiрски'хъ * 
о_у=вjь'дjьша, бл~гослове'нная, * къ премi'рнjьй ра'дости * 
_о='блакомъ преидо'ша, * и=схо'дными пjь'сньми тя` 
проводи'вше * ко гро'бу живоно'сному, * бц\де, о_у=пова'нiе 
на'ше.

%<Д%>а пра'зднуетъ тва'рь моле'бнw, * всjь'хъ цр~и'ца * 
къ ца'рству мы'сленному пре'йде * сц\сртвовати цр\ствующему 
* все'ю тва'рiю. * _е=я'же ра'ди разруши'ся а='дово 
ца'рство, * и= мы` w\т земли` вознесо'хомся, * и= со 
а='гг~лы жи'ти сподо'бихомся. * _е=я'же о_у=спе'нiемъ 
собра'ся * мы'сленное _е=стество` все`, * патрiа'рси, 
пр\оро'цы * и= съ му'ч_еники а=п\сли.

%<Стiхи^ры ст~а'гw, гла'съ в~. Подо'бенъ: _Е=%>гда` w\т 
дре'ва:

%<_Е=%>гда` безбо'жное разжже'нiе вся'ку попаля'ше 
страну`, пребл~же'нне, тогда` разжже'ся теплото'ю дх~а, w\т 
дв~ы бг~о_отрокови'цы проповjь'далъ _е=си` сло'ва въ пло'ть 
w=бле'кшася за бла'гость. тjь'мъ и= _о=гня` и= му'къ 
претерпjь'лъ _е=си` лю^тая томл_е'нiя, си'лою 
о_у=крjьпля'емь благода'ти.

%<_Е=%>гда` sлоимени'тый вра'гъ тща'шеся ласка'ньми 
о_у=кра'сти твою` мы'сль, тогда` му'жествомъ о_у=добря'емь, 
сопроти'вился _е=си` тве'рдjь, и= претерпjь'лъ _е=си` 
бwлjь'зни, къ неболjь'зненному поко'ю приводя'щыя тя`, 
му'чениче достохва'льне мv'рwне, небе'сному цр\ствiю и= 
вjь'чному наслажде'нiю.

%<_Е=%>гда` волу'ями жи'лами тя` вра'гъ бiя'ше, 
строга^нiи непреста'нными и=знуря'я, му'чениче, пло'ть твою` 
свяще'нную, ко хр\сту` взира'лъ _е=си` подвигополо'жнику, 
ру'ку тебjь` (с. 353) простира'ющу бж\ственныя си'лы. 
тjь'мже, сконча'въ тече'нiе, о_у=лучи'лъ _е=си` по'ч_ести 
вели'ки, мv'рwне страда'льче предо'блiй.

%<Сла'ва, и= ны'нjь, гла'съ то'йже. Самогла'сенъ:%>

%<Jа='%>же нб~съ вы'шшая су'щи, и= херувi^мъ 
сла'внjьйшая, и= всея` тва'ри ч\стнjь'йша, jа='же премно'гiя 
ра'ди чистоты`, пр\сносу'щнагw существа` прiя'телище бы'вши, 
въ сн~о'внjь ру'цjь дне'сь всест~у'ю предае'тъ ду'шу, и= съ 
не'ю и=сполня'ются вся'ч_еская ра'дости, и= на'мъ да'руетъ 
ве'лiю ми'лость.

%<На стiхо'внjь стiхи^ры самогла'сны, гла'съ в~. По\д: 
Д%>о'ме _е=vфра'fовъ:

%<П%>jь'сньми твое` честно'е, * и= бг~опрiя'тное тjь'ло, 
* провожда'юще бж\ственнiи * а=п\сли, вопiя'ху: * гдjь` 
ны'нjь w\тхо'диши, вл\дчце;

%<Стi'хъ: В%>оскр\сни`, гд\си, въ поко'й тво'й, ты` и= 
кiвw'тъ святы'ни твоея`.

%<П%>рiиди'те, земноро'днiи, * соста'вимъ ли'къ, * 
и=схо'дное вопiю'ще * на преставле'нiе бц\ды дне'сь.

%<Стi'хъ: К%>ля'тся гд\сь дв~ду и='стиною, и= не 
w\тве'ржется _е=я`.

%<З%>емля` о_у='бw твои'мъ погребе'нiемъ * 
благослови'ся, дв~о: * возду'хъ же восхожде'нiемъ * 
w=святи'ся стра'ннымъ, * зако'номъ о_у=ме'рши _е=стества`.

%<Сла'ва, и= ны'нjь, гла'съ то'йже. Самогла'сенъ:%>

%<В%>сенепоро'чная невjь'ста, и= мт~и бл~говоле'нiя 
_о='ч~а, jа='же бг~у пронарече'нная во свое` _е=му` жили'ще, 
несли'тнагw соедине'нiя, дне'сь преч\стую ду'шу творцу` и= 
бг~у предае'тъ: ю='же безпло'тныхъ си^лы бг~олjь'пнw 
под\ъе'млютъ, и= къ животу` преставля'ется, су'щая мт~и 
живота`, свjьща` непристу'пнагw свjь'та, спасе'нiе 
вjь'рныхъ, и= о_у=пова'нiе ду'шъ на'шихъ.

%<Тропа'рь пра'здника, гла'съ а~:%>

%<В%>ъ рж\ствjь` дjь'вство сохрани'ла _е=си`, во 
о_у=спе'нiи мi'ра не w=ста'вила _е=си`, бц\де. преста'вилася 
_е=си` къ животу`, мт~и су'щи живота`, и= моли'твами твои'ми 
и=збавля'еши w\т сме'рти ду'шы на'шя. (с. 354)

%<На о_у='трени, по а~-й стiхоло'гiи сjьда'ленъ, гла'съ 
г~.%>

%<Подо'бенъ: К%>расотjь` дjь'вства:

%<В%>ъ нб\сная мы'сл_енная твоя` душа`, въ ра'й ч\стое 
твое` тjь'ло преста'вися, w\т тли`, пренепоро'чная, въ 
мjь'сто свjь'тло: сегw` ра'ди возда'стъ беззакw'ннымъ гд\си, 
ле'сть бо содjь'лаша честно'му твоему` тjь'лу. тjь'мже со 
а=п\слы вопiе'мъ: ра'дуйся, бл~года'тная.

%<Сла'ва, и= ны'нjь, то'йже:%>

%<По в~-й стiхоло'гiи сjьда'ленъ, гла'съ д~. По\д: 
О_у=%>диви'ся i=w'сифъ:

%<В%>ъ ру'цjь на'съ ра'ди вочл~вjь'чшагwся и=зъ теб_е`, 
преда'вши ду'шу, jа='кw зижди'телю твоему` и= бг~у, къ 
жи'зни нетлjь'ннjьй преста'вилася _е=си`. тjь'мже тя` 
че'стнw о_у=блажа'емъ, _е=ди'ну чи'стую и= нескве'рную, 
бц\ду вси` и='стиннw и=сповjь'дающе, взыва'емъ: хр\ста` 
моли` къ нему'же преста'вилася _е=си`, спасти` ду'шы на'шя.

%<Сла'ва, и= ны'нjь, то'йже.%>

%<Канw'нъ пра'здника, со i=рмосо'мъ на и~. Кv'ръ 
i=wа'нна дамаскина`.%>

%<Гла'съ а~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся, свjь'тлw 
торжеству'я, и= воспою` ра'дуяся тоя` о_у=спе'нiе.

%<Д%>jь^вы _о=трокови^цы съ марiамi'ею пр\оро'чицею 
пjь'снь и=схо'дную ны'нjь воскли'кните: дв~а бо и= _е=ди'на 
бг~ома'ти ко прiя'тiю нб\сному преставля'ется.

%<Д%>осто'йно jа='кw w=душевле'нное тя` не'бо, прiя'ша 
нб\сная, преч\стая, бж\ств_енная сел_е'нiя: и= предста` 
свjь'тлw о_у=кра'шена, jа='кw невjь'ста всенепоро'чная, 
цр~ю` и= бг~у.

%<Канw'нъ ст~а'гw, на д~, _е=гw'же краегране'сiе:%>

%<П%>ою`, мv'рwне, твою` мv"родохнове'нную бл~года'ть. 
%<I=w'сифъ.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, 
раздjь'льшему мо'ре, и= наста'вльшему лю'ди, jа=`же и=зведе` 
и=з\ъ рабо'ты _е=гv'петскiя, jа='кw просла'вися. (с. 355)

%<Х%>валу` бг~у, въ па'мяти лику'юще страда'льца 
мv'рwна, дне'сь воспое'мъ, о_у=крjь'пльшему сего`, держа'ву 
погуби'ти борца`.

%<Д%>а'ръ са'мъ себе` благодjь'телю прине'слъ _е=си`, и= 
свяще'нно возложе'нiе, и= добро` заколе'нiе, и= благово'нну 
же'ртву, зако'ннw пострада'въ, му'чениче многострада'льне.

%<Jа='%>кw му'дръ, jа='кw чи'стъ хра'мъ, сла'вне, w\т 
дв~ы возсiя'вшагw, о_у=стреми'вшагося возмути'ти бж\ственное 
ста'до, душетлjь'ннаго во'лка w\тгна'лъ _е=си`.

%<Бг~оро'диченъ:%>

%<_Е=%>ди'на бг~а неискусобра'чнw родила` _е=си`, 
_е=го'же страстоте'рпцы му'ч_еницы и=сповjь'давше на'мъ 
о_у=подо'бльшася, о_у=праздни'ша пре'лесть, ч\стая вл\дчце.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя, духо'внw 
о_у=тверди`, въ бж~е'ственнjьй па'мяти твое'й вjьнц_е'въ 
сла'вы сподо'би.

%<W\т%> ме'ртвыхъ чре'слъ произве'дшися, _е=стество'мъ 
подо'бна, ч\стая, и=схожде'нiе разрjьши`: ро'ждши же су'щую 
жи'знь, къ жи'зни преста'вися бж\ственнjьй и= v=поста'снjьй.

%<Л%>и'къ бг~осло'вwвъ w\т кон_е'цъ, свы'ше же а='гг~лъ 
мно'ж_ества къ сiw'ну и=дя'ху, всеси'льнымъ манове'нiемъ, 
достодо'лжнw, вл\дчце, твоему` погребе'нiю служа'ще.

%<И='нъ. I=рмо'съ:%>

%<Н%>а ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^, возвесели'бося ду'хъ 
мо'й, внегда` пjь'ти: нjь'сть свя'тъ, jа='коже бг~ъ на'шъ, 
и= нjь'сть пра'веденъ, па'че теб_е`, гд\си.

%<В%>озвы'сивъ твое` жела'нiе серде'чное ко гд\су, на 
кр\стъ возне'сшемуся, вознесе'нъ бы'лъ _е=си`, пресла'вне, 
на дре'вjь стру'жемь, о_у=се'рднw же вопiя`: jа='кw нjь'сть 
пра'веденъ па'че теб_е`, гд\си. (с. 356)

%<Г%>лагw'лъ твои'хъ стрjьла'ми _о='стрыми пронзи'лъ 
_е=си` мучи'теля въ се'рдце, до'блiй во'ине цр~я` хр\ста`, 
всехва'льне, и= поя` глаго'лалъ _е=си`: нjь'сть пра'веденъ 
па'че теб_е`, гд\си.

%<Jа='%>кw о_у='тро, jа='кw де'нь возсiя'въ, разори'лъ 
_е=си` мра'къ невjь'дjьнiя, просвjьти'лъ _е=си` пою'щыя 
всегда`, мv'рwне многострада'льне: ты` _е=си` бг~ъ на'шъ, и= 
нjь'сть пра'веденъ па'че теб_е`, гд\си.

%<Бг~оро'диченъ:%>

%<Н%>еду'гующую безбо'жiемъ тва'рь всю`, бг~а ро'ждши 
и=сцjьли'теля, дв~о, и=сцjьли'ла _е=си` пресла'внw. тjь'мже 
благодаря'ще взыва'емъ ти`: нjь'сть преч\сты па'че теб_е`, 
вл\дчце.

%<Конда'къ ст~а'гw, гла'съ д~. Подо'бенъ: В%>ознесы'йся:

%<И=%>змла'да хр\ста` возлюби'въ, пресла'вне, и= тогw` 
соблюда'я бж\ств_енныя за'пwвjьди, къ тому` прите'клъ _е=си` 
ве'сь цjь'лъ, мv'рwне всече'стне, и= со а='гг~лы мо'лишися 
прилjь'жнw. проси` всjь^мъ почита'ющымъ па'мять твою` 
w=ставле'нiя грjьхw'въ.

%<Сjьда'ленъ, гла'съ а~. Подо'бенъ: Г%>ро'бъ тво'й, 
сп~се:

%<_О=%>гнедохнове'нно показа'лся _е=си` благово'нiе, 
страда'нiемъ w=бонева'еши на^ша тезоиме'ннw сердца`, 
му'ченикwвъ о_у=краше'нiе, и= вjь'рныхъ о_у=добре'нiе. 
тjь'мже дне'сь всесвяту'ю твою` па'мять пра'зднующе, 
w=свяща'емся вси` любо'вiю чту'щiи тя`.

%<Сла'ва, и= ны'нjь, гла'съ и= подо'бенъ то'йже:%>

%<В%>сечестны'й ли'къ прему'дрыхъ а=п\слъ, собра'ся 
чу'днw, погребсти` сла'внw тjь'ло твое` преч\стое, бц\де 
всепjь'тая: съ ни'миже воспjь'ша и= а='гг~лъ мно'жество, 
преставле'нiе твое` че'стнw хва'ляще, _е='же вjь'рою 
пра'зднуемъ.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы 
воплоще'нiя теб_е` вы'шнягw, пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си. (с. 357)

%<Ч%>у'до бя'ше зрjь'ти, нб~о всjь'хъ цр~я` 
w=душевле'нное, и=спраждн_е'нiя преходя'щее земна^я, jа='кw 
чу'дна дjьла` твоя^. сла'ва си'лjь твое'й, гд\си.

%<А='%>ще и= непости'жный сея` пло'дъ, и='мже нб~са` 
бы'ша, погребе'нiе прiя'тъ во'лею, jа='кw ме'ртвъ: ка'кw 
погребе'нiя w\тве'ржется, неискусобра'чнw ро'ждшая;

%<В%>ъ преставле'нiи твое'мъ, мт~и бж~iя, 
простра'ннjьйшее тjь'ло твое` и= бг~опрiя'тное, а='гг~льская 
вw'инства свяще'нными кри'лы, тре'петомъ и= ра'достiю 
покрыва'ху.

%<И='нъ. I=рмо'съ:%>

%<П%>ою' тя, слу'хомъ бо, гд\си, о_у=слы'шахъ и= 
о_у=жасо'хся: до мен_е' бо и='деши, мене` и=щя` 
заблу'ждшаго. тjь'мъ мно'гое твое` снизхожде'нiе, _е='же на 
мя`, прославля'ю, многоми'лостиве.

%<С%>п~са и= бг~а и= гд\са возсiя'вшаго w\т дв~ы, 
и=сповjь'дуя, сла'вне, посреди` суди'ща, мучи'телей шата'нiе 
терпjь'нiемъ смири'лъ _е=си`, и= многобо'жiе потреби'лъ 
_е=си`.

%<Н%>ика'коже о_у=страши'вся стру'жемь и= бiе'мь, 
доблему'дренне, а='гг~лы о_у=диви'лъ _е=си` зря'щыя твое` 
терпjь'нiе: и='мже враги` безплw'тныя погуби'въ, 
побjьдоно'сенъ мч~никъ бы'лъ _е=си`.

%<С%>ы'й бж\ственныя росы` и=спо'лненъ, проше'лъ _е=си` 
доблему'дреннw _о='гненную пе'щь, зри'мь въ не'й, мv'рwне 
му'дре, со а='гг~лы ра'дующся, и= ника'коже, бл~же'нне, 
w=паля'емь.

%<Бг~оро'диченъ:%>

%<В%>е'лiе и= стра'шное та'инство рж\ства` твоегw` 
о_у=дивля'етъ вся'къ, ч\стая, о_у='мъ: jа='кw бг~ъ 
вочл~вjь'читися и=зъ теб_е` бл~гостiю и=зво'ли, во спасе'нiе 
мi'ра и= назда'нiе.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= честнjь'мъ о_у=спе'нiи 
твое'мъ: ты' бо, неискусобра'чная дв~о, w\т земли`, 
преста'вилася _е=си` къ вjь^чнымъ _о=би'телемъ, и= къ 
безконе'чнjьй жи'зни, всjь^мъ воспjьва'ющымъ тя` спасе'нiе 
подава'ющая. (с. 358)

%<Д%>а возглася'тъ трубы^ бг~осло'вwвъ дне'сь: я=зы'къ 
же многовjьща'нный человjь'ческiй ны'нjь да восхва'литъ: да 
w=гласи'тъ же возду'хъ, безмjь'рнымъ сiя'я свjь'томъ: 
а='гг~ли да пою'тъ преч\стыя дв~ы о_у=спе'нiе.

%<С%>осу'дъ подоба'ше и=збра'нный, пjь'нiемъ ти` ве'сь 
о_у=дивля'емь, дв~и'це, и=схо'денъ, ве'сь w=сщ~е'нъ бг~у, 
всjь^мъ бг~опрiя'тенъ, и= се'й и='стиннw jа=вля'емый, бц\де 
всепjь'тая.

%<И='нъ. I=рмо'съ:%>

%<П%>росвjьще'нiе во тмjь` лежа'щихъ, спасе'нiе 
w\тча'янныхъ, хр\сте` сп~се мо'й, къ тебjь` о_у='тренюю, 
цр~ю` ми'ра, просвjьти' мя сiя'нiемъ твои'мъ: и=но'гw бо, 
ра'звjь теб_е`, бо'га не зна'ю.

%<Б%>г~оза'рная и= свjьтоно'сная твоя` па'мять, ст~а'гw 
дх~а си'лою въ ве'сь мi'ръ простира'ема, просвjьще'нiемъ 
благоче'стiя w=заря'етъ сiю` чту'щыя, и= до'бл_ести твоя^ 
возвjьща'ющыя.

%<Ю='%>ношски гw'рькая томл_е'нiя претерпjь'лъ _е=си`, 
jа='кw безпло'тенъ, до'блiй му'чениче: w=дира'емjь бо ко'жjь 
терпjь'лъ _е=си`, jа='коже и=но'му стра'ждущу, сла'вне, 
си'лою неви'димою jа='вjь о_у=крjьпля'емь.

%<М%>v'ро твоя^ и=ска'паше бwлjь'зни, му'чениче, 
благово'нно, вся'къ смра'дъ w\тгоня` безбо'жiя, хр\сто'ву же 
ст~у'ю цр~ковь благово'нствуя при'снw, вjь'рнw тя` и~ 
любо'вiю jа='вjь бл~жа'щую.

%<Бг~оро'диченъ:%>

%<W=%> на'съ и=зъ теб_е` воплоще'ннагw неизглаго'ланнымъ 
сло'вомъ, пречи'стая, моли`, бл~гослове'нная, jа='кw да 
и=зба'вимся ви'димыхъ всjь'хъ и= неви'димыхъ вра^гъ, 
всенепоро'чная, тя` бц\ду при'снw и=сповjь'дающiи.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ. (с. 359)

%<И=%>зъ теб_е` жи'знь возсiя`, ключи` дjь'вства не 
руши'вши: ка'кw о_у='бw пречи'стое и= живонача'льное твое` 
тjь'ло и=скуше'нiя сме'рти бы'сть прича'стно;

%<Ж%>и'зни бы'вши хра'мъ, жи'знь присносу'щную 
о_у=лучи'ла _е=си`: сме'ртiю бо къ животу` премину'ла 
_е=си`, jа='же жи'знь ро'ждши воv"поста'сную.

%<И='нъ. I=рмо'съ:%>

%<К%>о гд\су w\т ки'та i=w'на возопи`: ты' мя возведи` 
и=зъ глубины` а='да, молю'ся, да jа='кw и=зба'вителю во 
гла'сjь хвале'нiя, и='стины же ду'хомъ пожру` тебjь`.

%<К%>ропле'нiемъ твои'хъ крове'й свяще'нныхъ, потопи'лъ 
_е=си` де'мwнскiя полки`, во'ине до'блiй: и= вjьне'цъ нося`, 
къ бг~у восте'клъ _е=си`, побjьдоно'сецъ бы'въ и=зря'денъ.

%<В%>и'дjьвше твое` лице` просвjьти'вшееся мучи'тели, 
бж~е'ственными свjьтлостьми`, страстоте'рпче, о_у=диви'шася, 
не позна'вше же бг~а, тму` прiя'ша, въ вjь'чную му'ку 
w\тсыла'еми.

%<П%>овелjь'нiемъ суро'вагw мучи'теля, терпjь'лъ _е=си` 
ко'жи w\тя'тiе, па'че _е=стества`, достохва'льне, показа'въ 
_е='же къ бг~у чи'стое твое` жела'нiе, и= при'сное, 
всеблаже'нне, воззрjь'нiе.

%<Бг~оро'диченъ:%>

%<З%>ако'ны въ тебjь` w=бновля'ются, дв~о, _е=стества`: 
па'че бо _е=стества`, _е=стество'мъ непостижи'маго, бг~а 
_е=мману'ила пресла'внw родила` _е=си`, въ на'ше вjь'рныхъ 
порожде'нiе.

%<Конда'къ пра'здника гла'съ, в~:%>

%<В%>ъ моли'твахъ неусыпа'ющую бц\ду, и= въ 
предста'тельствахъ непрело'жное о_у=пова'нiе, гро'бъ и= 
о_у=мерщвле'нiе не о_у=держа'ста: jа='коже бо живота` мт~рь, 
къ животу` преста'ви, во о_у=тро'бу всели'выйся 
приснодjь'вственную.

%<I='косъ:%>

%<W=%>гради` моя^ помышл_е'нiя хр\сте` мо'й, и='бо 
стjь'ну мi'ра воспjь'ти дерза'ю, чи'стую мт~рь твою`, на 
столпjь` глагw'лъ о_у=крjьпи' мя, и= въ тя'жкихъ мы'слехъ 
заступи' мя: ты' (с. 360) бо взыва'ющымъ, и= прося'щымъ 
вjь'рою, мол_е'нiя и=сполня'еши. ты` мнjь` о_у='бw да'руй 
я=зы'къ доброрjь'чивъ, и= по'мыслъ непосты'денъ: вся'кое бо 
дая'нiе сiя'нiя w\т теб_е` низпосыла'ется, свjьтопода'телю, 
во о_у=тро'бу всели'выйся приснодjь'вственную.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, благослове'нъ 
_е=си`.

%<Ю='%>ношы и= дjь'вы, дв~ыя же и= бг~ома'тере па'мять 
чту'ще, ста'рцы и= мона'си, ца'рiе и= судiи^ по'йте: 
_о=т_е'цъ на'шихъ гд\си и= бж~е, бл~гослове'нъ _е=си`.

%<Д%>а востру'бятъ трубо'ю дх~о'вною го'ры нб\сныя. да 
ра'дуются хо'лми, и= да и=гра'ютъ бж\ственнiи а=п\сли: 
цр~и'ца къ сн~у преставля'ется, съ ни'мъ ца'рствующи.

%<В%>сесвяще'нное преставле'нiе, бж\ственныя твоея` и= 
нетлjь'нныя мт~ре, премi'рныя вы'шнихъ си'лъ совокупи` 
чи'ны, весели'тися съ су'щими на земли` тебjь` пою'щими: 
бж~е, бл~гослове'нъ _е=си`.

%<И='нъ. I=рмо'съ:%>

%<_О='%>бразу злато'му, на по'лjь деи'рjь служи'му, 
трiе` твои` _о='троцы небрего'ша безбо'жнагw велjь'нiя, 
посредjь' же _о=гня` вве'ржени, w=роша'еми поя'ху: 
бл~гослове'нъ _е=си`, бж~е _о=ц~ъ на'шихъ.

%<О_у='%>мъ тво'й свjь'тлw распаля'емь, му'дре, 
бж\ственнымъ жела'нiемъ ра'довашеся и= веселя'шеся посреди` 
пла'мене стоя'щу тебjь`, jа='коже трiе'мъ ю='ношамъ, съ 
ни'миже вjь'рнw взыва'лъ _е=си`: бл~гослове'нъ _е=си`, бж~е 
_о=т_е'цъ на'шихъ.

%<З%>ря'ще въ пла'мени стоя'ща тя`, му'дре, посреди` 
а='гг~лъ, зра'комъ неизглаго'ланнымъ блиста'юща, зри'тели 
о_у=диви'шася, и= къ пjь'нiю прело'жшеся, вл\дцjь взыва'ху: 
бл~гослове'нъ _е=си`, бж~е _о=т_е'цъ на'шихъ.

%<О_у=%>мо'мъ чи'стымъ стоя` со о_у='мными пое'ши 
а='гг~лы, посреди` пе'щи ра'дуяся, преблага'го гд\са, 
jа='коже (с. 361) w=бузда'юща пла'мень, и= пою'ща тя` 
спаса'юща: бл~гослове'нъ _е=си`, бж~е _о=т_е'цъ на'шихъ.

%<Бг~оро'диченъ:%>

%<В%>мjьсти'лище бж~iе, и= пала'та красна`, и= 
бж\ственный престо'лъ, на не'мже сjь'де, о_у=гото'ва всjь^мъ 
сjьдjь'нiе нб\сное, jа=ви'лася _е=си`, преч\стая дв~о. сегw` 
ра'ди взыва'емъ: бл~гослове'нная, jа='же бг~а пло'тiю 
ро'ждшая.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство` 
бг~оро'дичо спасло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте, дjьла`, и= превозноси'те _е=го` во 
вся^ вjь'ки.

%<П%>а'мять твою`, ч\стая дв~о, нача^ла же и= вла^сти и= 
си^лы, а='гг~ли, а=рха'гг~ли, пр\сто'ли, гд\сьства, 
херувi'ми сла'вятъ, и= стра'шнiи серафi'ми: человjь'ческiй 
же ро'дъ пое'мъ и= превозно'симъ во вся^ вjь'ки.

%<И='%>же стра'ннw всели'выйся, бц\де, въ чи'стое чре'во 
твое` воплоща'емь, се'й всесщ~е'нный дх~ъ тво'й прiе'мъ, 
о_у= себ_е` о_у=поко'и: jа='кw должни'къ сн~ъ. тjь'мже тя` 
пое'мъ, дв~о, и= превозно'симъ во вся^ вjь'ки.

%<_W%> вы'ше о_у=ма` чуде'съ приснодв~ы же и= 
бг~ома'тере! во гро'бъ бо все'льшися, показа` ра'й, _е=му'же 
предстоя'ще дне'сь, ра'дующеся пое'мъ: гд\са по'йте дjьла`, 
и= превозноси'те _е=го` во вся^ вjь'ки.

%<И='нъ. I=рмо'съ:%>

%<В%>ъ пещи` _о='трочестjьй проwбрази'лъ _е=си` и=ногда` 
твою` мт~рь, гд\си, _о='бразъ же сiя` и=зъ _о=гня` 
и=з\ъима'ше, неwпа'льнw входя'щыя: ю='же пое'мъ jа='вльшуюся 
тобо'ю конц_е'мъ дне'сь, и= превозно'симъ во вся^ вjь'ки.

%<Н%>епобjьди'ма зря` безу'мный мучи'тель, тя` 
доблему'дренне, _е=гда` реме'нiе кроя'ще да'же до са'мыхъ 
косте'й, приложи` ногтьми` терза'ти тя`, jа='звами 
нестерпи'мыми о_у=язви'вся неисцjь'льнw. (с. 362)

%<Г%>лаго'лъ бж~iй съ нб~се`, во о_у=слы'шанiе всегw` 
наро'да, му'чениче, принесе'ся тебjь`, мv'рwне, ко _о='нjьмъ 
тя` призыва'ющь неизреч_е'ннымъ поко'ищ_емъ, сла'вне, и= 
а='гг~льскимъ кра^снымъ ликостоя'нi_емъ.

%<С%>тоя'лъ _е=си` jа='коже данiи'лъ посреди` sвjьре'й, 
стыдя'щихся блаже'нныя стра'сти, и= подвигw'въ твои'хъ, 
преблаже'нне, неизче'тнагw вели'чества, живы'мъ же гла'сомъ 
твои'мъ заступа'емыхъ.

%<Бг~оро'диченъ:%>

%<О_у=%>стрjьле'нъ стрjьло'ю врага`, ду'шу до конца` 
о_у=язви'хъ, и= неисцjь'льнw стражду`: jа='же сп~са хр\ста` 
неизрече'ннw ро'ждши, пренепоро'чная, и=сцjьли' мя и= 
спаси`, о_у=пова'нiе ненаде'ждныхъ.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное преставле'нiе 
бг~ома'тере, и= да вопiе'тъ: ра'дуйся, всеблаже'нная бц\де, 
ч\стая приснодв~о.

%<П%>рiиди'те въ сiw'нъ, на бж\ственную и= ту'чную го'ру 
жива'гw бг~а, возра'дуемся, бц\ду зря'ще: къ sjьлw' бо 
лу'чшей и= бж\ственнjьй сjь'ни, jа='кw мт~рь, сiю` во ст~а^я 
ст~ы'хъ хр\сто'съ преста'ви.

%<П%>рiиди'те, вjь'рнiи, ко гро'бу присту'пимъ бж~iя 
мт~ре, и= w=б\ъи'мемъ сердцы` и= о_у=стна'ми, _о=чесы` и= 
лице'мъ чи'стw прикаса'ющеся, и= почерпа'юще и=сцjьле'нiй 
незави^стныя да'ры w\т и=сто'чника приснотеку'щагw.

%<П%>рiими` w\т на'съ пjь'снь и=схо'дную, мт~и жива'гw 
бг~а, и= свjьтоно'сною твое'ю и= бж\ственною w=сjьни` 
бл~года'тiю, во'инству побjьди'т_ельная, хр\столю^бнымъ 
лю'демъ ми'ръ, w=ставле'нiе пою'щымъ, и= душа'мъ спасе'нiе 
подаю'щи.

%<И='нъ. I=рмо'съ:%>

%<W\т%> бг~а бг~а сло'ва, неизрече'нною му'дростiю 
прише'дшаго w=бнови'ти а=да'ма, jа='дiю въ тлjь'нiе па'дшаго 
лю'тjь, w\т ст~ы'я дв~ы (с. 363) неизрече'ннw 
воплоти'вшагося на'съ ра'ди, вjь'рнiи _е=диному'дреннw 
пjь'сньми велича'емъ.

%<Д%>а бу'дущую сла'ву и= несказа'нную добро'ту, хр\ста` 
подвигополо'жника ви'дjьти сподо'бишися до'блественнjь, 
прекланя'еши вы'ю, и= прiе'млеши ме'чное о_у=сjьче'нiе, и= 
ра'дости му'ч_еникъ и=сполня'еши бж\ств_енныя полки`.

%<Jа='%>коже сладкодохнове'нное мv'ро, достохва'льне 
мv'рwне, благово'нствующее сердца` вjь'рныхъ, достохва'льная 
па'мять твоя` жела'ющымъ наста`, въ не'йже торжеству'ющихъ 
на'съ благово'нiя бж\ственнагw твои'ми моли'твами и=спо'лни.

%<Т%>вои'ми а=ха'iа хва'лится пелена'ми и= страда'нiи, 
до'блiй гд\снь страда'льче: мно'жае же кра'сится кv'зiкъ, 
многострада'льное тjь'ло держа`, jа='кw бога'тство 
и='стинное, и= и=сто'чникъ и=сцjьле'нiй, и= неду'гwвъ 
w=чисти'лище.

%<С%>т~ы'хъ всjь'хъ, и=збра'нный въ вы'шнихъ, ма'ти 
градw'въ сiw'нъ мы'сленный, пе'рвенецъ, jа='коже пи'шетъ, 
кра'сная цр~ковь, jа='кw му'ченика w= на'съ моля'щася, тя` 
и='мать му'ченикwвъ ве'рхъ.

%<Бг~оро'диченъ:%>

%<Г%>ла'съ вопiе'мъ ти` вси` а='гг~ловъ, дв~о, пала'то, 
и= престо'ле бж~iй, ра'дуйся, _е='юже сподо'бихомся нб\снагw 
ца'рствiя, дре'вле w\тринове'ннiи тлjь'нiемъ, и= добро'ту 
пе'рвую несмы'сленнw погуби'вшiи.

%<Свjьти'ленъ пра'здника. Подо'бенъ: О_у=%>ченикw'мъ 
зря'щымъ:

%<W\т%> земли` на нб~са` преста'вльшися, твоегw` 
наслjь'дiя, ч\стая, не w=ста'ви: ро'ди хр\стiа'нстiи 
о_у=тверди`, jа=зы'ки о_у=кроти`, и= проле'й ми'ръ въ концы` 
мi'ра.

%<Сла'ва, и= ны'нjь, то'йже.%>

%<На стiхо'внjь стiхи'ра, гла'съ s~. Подо'бенъ: 
Т%>ридне'венъ:

%<Г%>лаго'лwмъ бж\ственнагw гаврiи'ла послjь'дующе, * 
ра'дуйся, тебjь` зове'мъ, ч\стая. * ты` о_у='бw прест~а'я и= 
мт~и (с. 364) гд\сня, * къ сему` преста'вльшися, * помина'й 
w= воспjьва'ющихъ тя`.

%<Стi'хъ: В%>оскр\сни`, гд\си, въ поко'й тво'й, ты`, и= 
кiвw'тъ ст~ы'ни твоея`.

%<Н%>еизмjь'рная прему'дрость бж~iя, * хра'мъ себjь` 
па'че о_у=ма`, бц\де, созда` * и=зъ теб_е` дх~омъ ст~ы'мъ: * 
и= ны'нjь тя` къ невеще'ств_еннымъ селе'нi_емъ * преста'ви, 
всепjь'тая.

%<Стi'хъ: К%>ля'тся гд\сь дв~ду и='стиною, и= не 
w\тве'ржется _е=я`.

%<Р%>а'бъ ны'нjь прихожду` къ тебjь` мт~ри всjь'хъ бг~а, 
w\т вся'ческихъ и=зба'витися напа'стей моля'ся. но, _w 
бг~ороди'тельнице, цр\ствующи съ сн~омъ твои'мъ, 
хр\стiа'нскiй ро'дъ сохраня'й.

%<Сла'ва, и= ны'нjь, гла'съ г~:%>

%<П%>рiиди'те, вси` концы` земнi'и, честно'е 
преставле'нiе бг~ома'тере восхва'лимъ: въ ру'цjь бо сн~а 
ду'шу непоро'чную положи`. тjь'мже ст~ы'мъ о_у=спе'нiемъ 
_е=я` мi'ръ w=животвори'ся: во _псалмjь'хъ и= пjь'нiихъ и= 
пjь'снехъ духо'вныхъ, со безпло'тными и= а=п\слы пра'зднуетъ 
свjь'тлw.

%<На лiтургi'и блаж_е'нна пра'здника, пjь'снь г~, 
_о=бою` канw'нwвъ, со i=рмосо'мъ на s~.%>


