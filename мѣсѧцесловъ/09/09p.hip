<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав> 




(с. 652)

%<Мjь'сяца тогw'же въ f~-й де'нь.%>

%<Слу'жба и='же во ст~ы'хъ _о=тцу` на'шему fеодо'сiю, 
а=рхiеп\скпу черни'говскому, чудотво'рцу.%>

%<На ма'лjьй вече'рни,%>

%<на Г%>д\си воззва'хъ %<стiхи^ры на д~, гла'съ s~.%>

%<Подо'бенъ: В%>сю` w\тложи'вше:

%<Н%>аста`, бг~ому'дре fеодо'сiе, со'лнца свjьтлjь'йшiй 
тво'й пра'здникъ, вjь^рныя къ весе'лiю созыва'яй и= луча'ми 
ра'дости всjь'хъ просвjьща'яй: въ тебjь' бо jа=ви'ся сла'ва 
хр\сто'ва, сла'ва цр~кве правосла'вныя, ди'вными сiя'ющи 
чудесы`. тjь'мже любо'вiю вопiе'мъ ти`: моли'ся w= на'съ 
при'снw, _о='тче сщ~е'ннjьйшiй. %<Два'жды.%>

%<_Е=%>гда` прiи'де вре'мя бг~омъ пред\ъуста'вленное, 
тогда` просла'ви тя` ди'вный во ст~ы'хъ бг~ъ: вои'стинну бо 
чу'до пресла'вно: на мнw'га лjь'та тjь'ло твое` нетлjь'нно 
пребы'сть, и= ны'нjь jа=ви'ся и=сто'чникъ и=сцjьле'нiй 
всjь^мъ съ вjь'рою къ тебjь` притека'ющымъ. сла'ва да'вшему 
ти` (с. 653) крjь'пость, сла'ва вjьнча'вшему тя`, сла'ва 
дjь'йствующему тобо'ю всjь^мъ и=сцjьл_е'нiя.

%<С%>вjь'тлw лику'етъ ны'нjь страна` рwссi'йская 
прославля'ющи ст~у'ю па'мять твою`, _о='тче ст~и'телю 
fеодо'сiе: тя' бо но'ваго мл~твенника сiя` w=брjь'те, и= 
те'плаго предста'теля о_у= пр\сто'ла бж~iя, ско'раго въ 
бjь'дахъ засту'пника и= немощны^мъ врача` безме'зднаго. 
сла'ва дарова'вшему ти` бл~года'ть и=сцjьле'нiй, сла'ва 
просла'вльшему тя`, сла'ва прославля'ющему тобо'ю ст~у'ю 
цр~ковь свою`.

%<Сла'ва, гла'съ и= подо'бенъ то'йже:%>

%<В%>осхва'лимъ дне'сь пjь'сньми чудотво'рца 
пресла'внаго, _е=го'же хр\сто'съ цр~кви свое'й дарова`, 
и=звjьству'я и='стину вjь'ры на'шея правосла'вныя, ко 
w=бличе'нiю су'_етная му'дрствующихъ и= ко вразумле'нiю 
заблужда'ющихся. ра'дуйся, _о='тче на'шъ ст~и'телю 
fеодо'сiе, нб~се` цр~ко'внагw sвjьздо` пресвjь'тлая: 
ра'дуйся, земли` рwссi'йскiя чу'дная похвало`. ра'дуйся, 
всjь'хъ боля'щихъ и= скорбя'щихъ ско'рый и= мл\стивый 
о_у=тjь'шителю: ра'дуйся, те'плый мл~твенниче w= душа'хъ 
на'шихъ.

%<И= ны'нjь, пра'здника и=ли` бг~оро'диченъ.%>

%<На стiхо'внjь стiхи^ры, гла'съ в~.%>

%<Подо'бенъ: Д%>о'ме _е=vфра'fовъ:

%<Д%>о'мъ дх~а ст~а'гw jа=ви'лся _е=си`, пребл~же'нне 
_о='тче fеодо'сiе, ду'шу и= тjь'ло w\т страсте'й w=чи'стивъ, 
смире'нiемъ же и= любо'вiю себе` о_у=краси'въ, jа='кw 
досто'йное тому` жили'ще.

%<Стi'хъ: С%>щ~е'нницы твои` w=блеку'тся въ пра'вду, и= 
прп\дбнiи твои` возра'дуются. (с. 654)

%<С%>т~и'телей похвало`, мона'шествующихъ сла'во, 
_о='тче fеодо'сiе, предстоя` пр\сто'лу прест~ы'я тр\оцы, 
непреста'ннw моли'ся w= душа'хъ на'шихъ.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<О_у=%>слы'ши мол_е'нiя твои'хъ ча^дъ, _о='тче 
ст~и'телю fеодо'сiе, любо'вiю къ тебjь` притека'ющихъ, и= 
серд_е'чная прош_е'нiя подава'й чту'щымъ ст~у'ю па'мять 
твою`.

%<Сла'ва, гла'съ и~:%>

%<_О='%>тче ст~и'телю fеодо'сiе, кто` и=сповjь'сть 
труды` и= по'двиги твоя^, jа=`же любве` ра'ди хр\сто'вы 
под\ъя'лъ _е=си`; посто'мъ бо и= бдjь'нiемъ, и= мл~твою 
непреста'нною, вся^ плотска^я мудрова^нiя о_у=мертви'лъ 
_е=си`: смире'нiемъ же и= терпjь'нiемъ, и= любо'вiю къ 
бли'жнему, во _о=би'тель дх~а ст~а'гw себе` о_у=гото'валъ 
_е=си`. тjь'мже и= всели'лся _е=си` во _о=би'т_ели нб\сныя, 
и=дjь'же ны'нjь водворя'яся, моли'ся при'снw w= душа'хъ 
на'шихъ.

%<И= ны'нjь, пра'здника.%>

%<А='ще нjь'сть пра'здника, бг~оро'диченъ: В%>л\дчце, 
прiими`:

%<Тропа'рь, гла'съ д~:%>

%<П%>реудобре'нъ во а=рхiере'ехъ, ст~и'телю fеодо'сiе, 
бы'лъ _е=си` свjьти'ло своему` ста'ду, та'же преста'вился 
_е=си` въ вjь^чныя _о=би'т_ели. о_у=моли` о_у= пр\сто'ла 
цр~я` сла'вы, и=зба'витися на'мъ w\т находя'щихъ на ны` 
sw'лъ и= сп~сти'ся душа'мъ на'шымъ, ст~е, мл~твами твои'ми.

%<Сла'ва, и= ны'нjь: пра'здника.%>

%<А='ще же нjь'сть пра'здника: _Е='%>же w\т вjь'ка 
о_у=тае'нное: (с. 655)

%<На вели'цjьй вече'рни,%>

%<Б%>л~же'нъ му'жъ, %<пе'рвый а=нтiфw'нъ.%>

%<На Г%>д\си воззва'хъ, %<стiхи^ры на и~: пра'здника на 
д~, и= ст~а'гw на д~.%>

%<А='ще нjь'сть пра'здника, п_е'рвыя двjь` стiхи^ры 
ст~а'гw глаго'ли по три'жды, тре'тiю же два'жды.%>

%<Гла'съ в~.%>

%<_О='%>тче ст~и'телю fеодо'сiе, а='ще и= въ та'йныхъ 
по'двизjьхъ тече'нiе соверши'лъ _е=си`, _о=ба'че не можа'ше 
о_у=таи'тися ди'вное бл~гоуха'нiе бг~олюбе'знагw смире'нiя 
твоегw`: тjь'мже и= jа=ви'лся _е=си` свjьти'льникъ 
пресвjь'тлый, не под\ъ спу'домъ сокрыва'емый, но на 
свjь'щницjь цр~кве бж~iя поста'вленный и= w\т бг~а 
прославля'емый, _е=го'же моли` w= душа'хъ на'шихъ. 
%<Два'жды.%>

%<_О='%>тче ст~и'телю fеодо'сiе, а='ще и= возведе'нъ 
бы'лъ _е=си` на пр\сто'лъ ст~и'тельскiй, jа='кw му'жъ 
бл~года'ти и=спо'лненный, _о=ба'че и= простоту` и='ноческагw 
житiя` сохрани'лъ _е=си`, въ до'бромъ послуша'нiи _о=тцу` 
твоему` духо'вному пребыва'я и= всjь^мъ _о='бразъ смире'нiя 
jа=вля'я, по _о='бразу гд\са i=и~са, _е=го'же моли` w= 
душа'хъ на'шихъ.

%<_О='%>тче бг~ому'дре fеодо'сiе, а='ще и= не на до'лзjь 
па'стырь хр\сто'вы цр~кве бы'лъ _е=си`, _о=ба'че любо'вь 
ве'лiю w\т па'ствы твоея` стяжа'лъ _е=си`, всjь'хъ любо'вiю 
твое'ю w=б\ъе'мля и= скорбя'щихъ о_у=тjьша'я, си^рымъ же и= 
вдови'цамъ на по'мощь притека'я. тjь'мже и= по бл~же'ннjьмъ 
преставле'нiи твое'мъ, къ тебjь` jа='кw жи'ву су'щу 
притека'юще, скорбя'щiи и= боля'щiи _о=би'лiе (с. 656) 
бл~года'ти прiе'млютъ, сла'вяще ди'внаго во ст~ы'хъ свои'хъ 
хр\ста` бг~а, _е=го'же моли` w= душа'хъ на'шихъ.

%<Сла'ва, гла'съ s~:%>

%<Ч%>еловjь'че бж~iй и= вjь'рный ра'бе, служи'телю 
гд\сень, му'жу жела'нiй, сосу'де и=збра'нный ст~а'гw дх~а, 
сто'лпе и= о_у=твержде'нiе цр~кве, цр\ствiя наслjь'дниче, не 
премолчи` моля'ся w= на'съ ко гд\су.

%<И= ны'нjь, пра'здника.%>

%<А='ще же нjь'сть пра'здника, бг~оро'диченъ: К%>то` 
теб_е` не о_у=бл~жи'тъ:

%<Вхо'дъ. Прокi'менъ дне`, и= чт_е'нiя три`.%>

%<При'тчей чте'нiе.%>

[Главы^ _i~, г~, и~] %<П%>а'мять прв\днагw съ 
похвала'ми, и= бл~гослове'нiе гд\сне на главjь` _е=гw`. 
Бл~же'нъ человjь'къ, и='же w=брjь'те прему'дрость, и= 
сме'ртенъ, и='же о_у=вjь'дjь ра'зумъ. Лу'чше бо сiю` 
купова'ти, не'жели зла'та и= сребра` сокрw'вища. 
Честнjь'йшая же _е='сть ка'менiй многоцjь'нныхъ: все' же 
честно'е недосто'йно _е=я` _е='сть. Долгота' бо дне'й и= 
лjь'та живота` въ десни'цjь _е=я`, въ шу'йцjь же _е=я` 
бога'тство и= сла'ва: w\т о_у='стъ _е=я` и=схо'дитъ пра'вда, 
зако'нъ же и= мл\сть на я=зы'цjь но'ситъ. Послу'шайте 
о_у=`бо мене`, _w ча^да, честна^я бо реку`: и= бл~же'нъ 
человjь'къ, и='же пути^ моя^ сохрани'тъ: и=схо'ди бо мои` 
и=схо'ди живота`, и= о_у=готовля'ется хотjь'нiе w\т гд\са. 
Сегw` ра'ди молю` ва'съ, и= предлага'ю мо'й гла'съ сыновw'мъ 
человjь'ч_ескимъ: jа='кw а='зъ, прему'дрость, о_у=стро'ихъ 
совjь'тъ, и= ра'зумъ и= смы'слъ а='зъ призва'хъ. Мо'й 
совjь'тъ и= о_у=твержде'нiе, мо'й ра'зумъ, моя' же (с. 657) 
крjь'пость. А='зъ мене` лю'бящыя люблю`, и='щущiи же мене` 
w=бря'щутъ бл~года'ть. Разумjь'йте о_у=`бо неsло'бивiи 
кова'рство, ненака'заннiи же прилага'йте сердца`. 
Послу'шайте мене` и= па'ки, честна^я бо реку`, и= w\тве'рзу 
w\т о_у=сте'нъ пра^вая: jа='кw и='стинjь поучи'тся горта'нь 
мо'й, м_е'рзки же предо мно'ю о_у=стны` лжи^выя. Съ пра'вдою 
вси` глаго'лы о_у='стъ мои'хъ: ничто'же въ ни'хъ стро'потно, 
ниже` развраще'нно. Вся^ пра^ва су'ть разумjьва'ющымъ, и= 
прw'ста w=брjьта'ющымъ ра'зумъ. Научу' бо ва'съ и='стинjь, 
да бу'детъ w= гд\сjь наде'жда ва'ша, и= и=спо'лнитеся дх~а.

%<При'тчей чте'нiе.%>

[Главы^ _i~, а~_i] %<О_у=%>ста` прв\днагw ка'плютъ 
прему'дрость: я=зы'къ же непра'веднагw поги'бнетъ. 
О_у=стнjь` муже'й прв\дныхъ ка'плютъ бл~года^ти: о_у=ста' же 
нечести'выхъ развраща'ются. Мjь^рила льсти^вая ме'рзость 
пред\ъ гд\семъ: вjь'съ же пра'ведный прiя'тенъ _е=му`. 
И=дjь'же а='ще вни'детъ досажде'нiе, та'мw и= безче'стiе: 
о_у=ста' же смире'нныхъ поуча'ются прему'дрости. Соверше'нiе 
пра'выхъ наста'витъ и=`хъ, и= поползнове'нiе w\трица'ющихся 
о_у=пасе'тъ и=`хъ. Не по'льзуютъ и=мjь^нiя въ де'нь 
jа='рости: пра'вда же и=зба'витъ w\т сме'рти. О_у='меръ 
прв\дный w=ста'ви раска'янiе: нару'чна же быва'етъ и= 
посмjья'тельна нечести'выхъ па'губа. Пра'вда непоро'чнагw 
и=справля'етъ пути^, въ нече'стiе же па'даетъ непра'вда. 
Пра'вда муже'й пра'выхъ и=зба'витъ и=`хъ: безсовjь'тiемъ же 
плjьня'ются беззако'ннiи. Сконча'вшуся му'жу прв\дну, не 
поги'бнетъ наде'жда: похвала' же нечести'выхъ поги'бнетъ. 
Прв\дникъ (с. 658) w\т ло'ва о_у=бjь'гнетъ, вмjь'стw же 
_е=гw` предае'тся нечести'вый. Во о_у=стjь'хъ нечести'выхъ 
сjь'ть гра'жданwмъ, чу'вство же прв\дныхъ бл~госпjь'шное. Во 
бл~ги'хъ прв\дныхъ и=спра'вится гра'дъ, и= въ поги'бели 
нечести'выхъ ра'дованiе. Во бл~гослове'нiи пра'выхъ 
возвы'сится гра'дъ, о_у=сты' же нечести'выхъ раскопа'ется. 
Руга'ется гра'жданwмъ лише'нный ра'зума, му'жъ же му'дрый 
безмо'лвiе во'дитъ.

%<Прему'дрости соломw'новы чте'нiе.%>

[Глава` д~] %<П%>рв\дникъ а='ще пости'гнетъ сконча'тися, 
въ поко'и бу'детъ. Ста'рость бо честна` не многолjь'тна, 
ниже` въ числjь` лjь'тъ и=счита'ется. Сjьди'на же _е='сть 
му'дрость человjь'кwмъ, и= во'зрастъ ста'рости житiе` 
нескве'рное. Бл~гоуго'денъ бг~ови бы'въ, возлю'бленъ бы'сть, 
и= живы'й посредjь` грjь^шникъ преста'вленъ бы'сть: 
восхи'щенъ бы'сть, да не sло'бы и=змjьни'тъ ра'зума _е=гw`, 
и=ли` ле'сть прельсти'тъ ду'шу _е=гw`. Раче'нiе бо sло'бы 
помрача'етъ дw'брая, и= паре'нiе по'хоти премjьня'етъ 
о_у='мъ неsло'бивъ. Сконча'вся вма'лjь, и=спо'лни лjь^та 
дw'лга: о_у=го'дна бо бjь` гд\севи душа` _е=гw`: сегw` ра'ди 
потща'ся w\т среды` лука'вствiя. Лю'дiе же ви'дjьвше, и= не 
разумjь'вше, ниже` поло'жше въ помышле'нiи таково'е: jа='кw 
бл~года'ть и= мл\сть въ прп\дбныхъ _е=гw`, и= посjьще'нiе во 
и=збра'нныхъ _е=гw`.

%<На лiтi'и стiхи^ры, гла'съ в~.%>

%<Подо'бенъ: _Е=%>гда` w\т дре'ва:

%<_Е=%>гда` преста'вился _е=си` w\т земны'хъ въ нб\сная, 
_о='тче ст~и'телю fеодо'сiе, тогда` ди'вный во ст~ы'хъ (с. 
659) свои'хъ бг~ъ и=сцjьле'нiй бл~года'ть тебjь` дарова`. 
jа=ви'лъ бо ся _е=си` боля'щему а=рхiере'ю i=wа'нну, и= во 
о_у='трiе сщ~еннодjь'йствовати _е=му` повелjь'въ, а='бiе 
того` здра'ва сотвори'лъ _е=си`. тjь'мже и= ра'достнjь 
покланя'яся моще'мъ твои^мъ, со о_у=миле'нiемъ взыва'ше: 
сла'ва прославля'ющему ст~ы^я своя^.

%<В%>сjь^мъ предста'тельствуеши, ст~и'телю, 
притека'ющымъ съ вjь'рою под\ъ кро'въ тво'й: jа=вля'еши бо 
ся въ ско'рбехъ о_у=тjь'шитель, въ болjь'знехъ бл~года'тный 
вра'чь, на пути` сп~се'нiя наста'вникъ прему'дрый, w= 
всjь'хъ пред\ъ бг~омъ мл~твенникъ теплjь'йшiй. сегw` ра'ди 
любо'вiю чту'ще ст~у'ю па'мять твою`, къ тебjь` jа='кw 
_о=тцу` премилосе'рдому взыва'емъ: моли` w= на'съ, ст~и'телю 
fеодо'сiе.

%<Сла'ва, гла'съ г~:%>

%<Д%>и^вная и= пресла^вная чудеса` jа=ви` тобо'ю чуде'съ 
бг~ъ, _о='тче fеодо'сiе, _е=гда` честны^я твоя^ и= 
многоцjьл_е'бныя мо'щи просла'вити бл~говоли`: слjьпi'и бо 
прозира'ху, нjьмi'и бл~гоглаго'ливи быва'ху, разсла'бленнiи 
и= хро'мiи и=сцjьля'хуся, и= вся'ка не'мощь и= болjь'знь 
си'лою бж~iею прогоня'шеся, и= w\т всjь'хъ и='мя бж~iе 
прославля'шеся: тобо'ю бо jа='вjь посjьти` гд\сь зе'млю 
рwссi'йскую, тобо'ю и= мы` ви'дjьхомъ вели^чiя бж~iя. 
тjь'мже бл~гоговjь'йнjь чту'ще ст~у'ю па'мять твою`, къ 
тебjь` припа'даемъ и= тебjь` мо'лимся: моли'ся w= сп~се'нiи 
ду'шъ на'шихъ.

%<И= ны'нjь, пра'здника.%>

%<А='ще же нjь'сть пра'здника, бг~оро'диченъ, гла'съ 
то'йже:%> (с. 660)

%<Б%>ц\де и= предста'тельство всjь'хъ моля'щихся тебjь`, 
w= тебjь` дерза'емъ и= тобо'ю хва'лимся, къ тебjь` 
прибjьга'емъ и= тебjь` мо'лимся: моли'ся w= сп~се'нiи ду'шъ 
на'шихъ.

%<На стiхо'внjь стiхи^ры, гла'съ _е~.%>

%<Подо'бенъ: Р%>а'дуйся:

%<Р%>а'дуйся, ст~и'телю fеодо'сiе, цр~кве рwссi'йскiя 
пресла'вное о_у=краше'нiе, гра'да черни'гова свjь'тлая 
похвало`, правосла'вiя сто'лпе непоколеби'мый, во 
w=бличе'нiе мудрова'нiй нечести'выхъ w\т бг~а прославля'емый 
и= чудотво'рецъ jа=вля'емый. ра'дуйся, но'вый на'шъ 
мл~твенниче пред\ъ бг~омъ, _е=му'же вы'ну предстоя` со 
всjь'ми ст~ы'ми, моли'ся w= сп~се'нiи ду'шъ на'шихъ.

%<Стi'хъ: Ч%>естна` пред\ъ гд\семъ сме'рть прп\дбныхъ 
_е=гw`.

%<Р%>а'дуйся, сщ~е'нная главо`, и='нокwвъ наста'вниче 
бг~ому'дрый, w\т ю='ности хр\ста` возлюби'вый и= и='го 
_е=гw` бл~го'е съ ра'достiю понесы'й: ра'дуйся, не сло'вомъ 
то'кмw, но па'че дjь'ломъ и= _о='бразомъ житiя` твоегw` 
всjь'хъ къ бг~у приводя'й. _е=му'же и= ны'нjь предстоя`, 
моли'ся w= ча'дjьхъ твои'хъ, вjь'рою и= любо'вiю чту'щихъ 
ст~у'ю па'мять твою`, _о='тче ст~и'телю fеодо'сiе.

%<Стi'хъ: С%>щ~е'нницы твои` w=блеку'тся въ пра'вду, и= 
прп\дбнiи твои` возра'дуются.

%<Р%>а'дуйся, а=рхiере'ю бж~iй, добро'тами ст~и'тельства 
преукраше'нный и= добродjь'телiю сiя'яй: ра'дуйся, смире'нiя 
зерца'ло, кро'тости и= неsло'бiя свjь'тлый _о='бразе, любве' 
же неистощи'мое сокро'вище: ра'дуйся, и= по кончи'нjь твоея` 
па'ствы не w=ста'вивый, но (с. 661) при'снw то'й 
бл~годjь'тельствуяй, и= jа='кw _о=те'цъ чадолюби'вый 
jа=вля'яйся. тjь'мже и= мы`, па'мять твою` пра'зднующе, къ 
тебjь` jа='кw _о=тцу` прибjьга'емъ, и= любо'вiю къ тебjь` 
взыва'емъ: моли` w= на'съ, _о='тче на'шъ, во _е='же 
сп~сти'ся душа'мъ на'шымъ.

%<Сла'ва, гла'съ и= подо'бенъ то'йже:%>

%<П%>рiиди'те, хр\стоно'снiи лю'дiе, пjь'сньми 
вjьнча'имъ но'ваго чудотво'рца пречу'днаго, _е=го'же ди'вный 
во ст~ы'хъ свои'хъ хр\сто'съ просла'ви и= те'плаго 
предста'теля земли` рwссi'йстjьй дарова`. ра'дуйся, _о='тче 
на'шъ fеодо'сiе, ско'рый въ ско'рбехъ на'шихъ 
о_у=тjь'шителю: ра'дуйся, боля'щихъ врачу` премл\стивый: 
ра'дуйся, всjь^мъ и= коему'ждо jа=`же ко сп~се'нiю о_у= 
гд\са и=спроси'ти гото'вый. и= ны'нjь предстоя` пр\сто'лу 
вели'чествiя _е=гw`, jа='кw вjь'рный и= до'брый слуга` 
гд\снь, въ ра'дость гд\са своегw` призва'нный, того` моли` 
w= сп~се'нiи ду'шъ на'шихъ.

%<И= ны'нjь, пра'здника.%>

%<А='ще же нjь'сть пра'здника, бг~оро'диченъ, гла'съ 
то'йже: Х%>ра'мъ и= две'рь _е=си`:

%<На благослове'нiи хлjь'бwвъ тропа'рь ст~и'телю 
[пи'санъ на ма'лjьй вече'рни], два'жды, и= пра'здника 
_е=ди'ножды: а='ще же нjь'сть пра'здника, Б%>ц\де дв~о:



%<На о_у='трени,%>

%<на Б%>г~ъ гд\сь, %<тропа'рь пра'здника, два'жды:%>

%<Сла'ва, ст~о'му: и= ны'нjь, па'ки пра'здника.%> (с. 
662)

%<А='ще же нjь'сть пра'здника, тропа'рь ст~о'му, 
два'жды:%>

%<Сла'ва, и= ны'нjь, бг~оро'диченъ: _Е='%>же w\т вjь'ка 
о_у=тае'нное:

%<По а~-мъ стiхосло'вiи сjьда'ленъ, гла'съ s~:%>

%<Jа='%>коже и=ногда` прикоснове'нiемъ w=м_е'тъ 
хр\сто'выхъ и=сцjьля'хуся неду'жнiи, и= jа='коже главотя^жи 
и= о_у=бру'сцы па'vлwвы врачева'ху болjь^зни неисцjь^льныя, 
си'це и= ны'нjь мно'зи боля'щiи и=сцjьля'ются, w=де'жды 
твоея` косну'вшеся, _е='юже w=блеч_е'ны бы'ша мо'щи твоя^, 
ст~и'телю fеодо'сiе. тjь'мже ра'дующеся и= сла'вяще бг~а, 
любо'вiю вопiе'мъ ти`: и=сцjьли` и= на'шя болjь^зни 
душ_е'вныя и= тjьл_е'сныя мл~твами твои'ми, всебл~же'нне.

%<Сла'ва, и= ны'нjь, бг~оро'диченъ, гла'съ то'йже:%>

%<Б%>езпомw'щнымъ крjь'пость ты` _е=си` вои'стинну, 
прест~а'я дв~о мт~и: w\тсю'ду смире'ннiи тобо'ю 
возвыша'емся, w= тебjь` высо'цjь держи'мся: всjь^мъ бо ты` 
_е=си` покро'въ и= къ бг~у хода'таица.

%<По в~-мъ стiхосло'вiи сjьда'ленъ, гла'съ д~:%>

%<_Е=%>ресе'мъ о_у=множа'ющымся и= ду'шы просты'я 
смуща'ющымъ, тебе` jа='кw свидjь'теля и='стины нело'жна 
jа=ви` хр\сто'съ гд\сь въ цр~кви свое'й, не словесы` 
любому'дрiя суему'дрiе человjь'ческое побjьжда'юща, но 
нетлjь'нiемъ моще'й твои'хъ, чудесы` и= зна'м_енiи мно'гими 
вjь'ру ст~у'ю о_у=твержда'юща, въ ра'дость и= сп~се'нiе 
всjь'хъ, любо'вiю чту'щихъ ст~у'ю па'мять твою`, _о='тче 
ст~и'телю fеодо'сiе, и= вы'ну пою'щихъ бг~у: сла'ва 
прославля'ющему ст~ы^я своя^.

%<Сла'ва, и= ны'нjь, бг~оро'диченъ, гла'съ то'йже:%>

%<Д%>в~о всенепоро'чная, jа='же пресу'щнаго бг~а 
ро'ждшая, со ст~и'телемъ fеодо'сiемъ того` непреста'ннw 
моли`, (с. 663) w=ставле'нiе прегрjьше'нiй да'ти на'мъ 
пре'жде конца`, вjь'рою и= любо'вiю пою'щымъ по до'лгу, 
_е=ди'на всепjь'тая.

%<Велича'нiе ст~и'телю:%>

%<В%>елича'емъ тя`, ст~и'телю _о='тче fеодо'сiе, и= 
чти'мъ ст~у'ю па'мять твою`: ты' бо мо'лиши за на'съ хр\ста` 
бг~а на'шего.

%<_Псало'мъ и=збра'нный ст~и'тельскiй.%>

%<По полv"еле'и сjьда'ленъ, гла'съ s~:%>

%<В%>ои'стинну па'стырь и= _о=те'цъ, и= наста'вникъ 
бл~года'тный, и= по о_у=спе'нiи твое'мъ показу'ешися, 
_о='тче на'шъ fеодо'сiе: jа=вля'яся бо боля'щымъ во снjь`, 
поуча'еши тjь'хъ почита'ти цр~ковь бж~iю и= тоя` 
бж~е'ств_енныя о_у=ста'вы, причаща'тися же та^инъ бж~iихъ во 
сп~се'нiе души`, и= мол_е'нiя ко преч\стjьй мт~ри бж~iей 
возноси'ти, съ не'юже моли'ся при'снw w= сп~се'нiи ду'шъ 
на'шихъ.

%<Сла'ва, и= ны'нjь, бг~оро'диченъ, гла'съ то'йже:%>

%<С%>ко'рый тво'й покро'въ и= по'мощь и= мл\сть покажи` 
на рабы^ твоя^, и= во'лны, ч\стая, о_у=кроти` су'етныхъ 
помыслw'въ, и= па'дшую мою` ду'шу возста'ви, бц\де: вjь'мъ 
бо, вjь'мъ, дв~о, jа='кw мо'жеши, _е=ли'ка хо'щеши.

%<Та'же степ_е'нна, а~-й а=нтiфw'нъ д~-гw гла'са.%>

%<Прокi'менъ гла'съ д~: Ч%>естна` пред\ъ гд\семъ сме'рть 
прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми,

%<_Е=v\глiе w\т i=wа'нна, зача'ло л~s.%>

%<По н~-мъ _псалмjь` стiхи'ра, гла'съ s~:%>

%<О_у=%>го'дниче бж~iй, соприча'стниче хр\сто'въ, 
ст~и'телю fеодо'сiе, по и='мени твоему` та'кw и= житiе` 
твое`: (с. 664) всего' бо себе` въ да'ръ бг~у принося`, 
да'ръ бж~iй вои'стинну земли` рwссi'йстjьй jа=ви'лся _е=си`. 
жи'знь твоя` сла'вна бы'сть, и= о_у=спе'нiе со ст~ы'ми: 
моли` w= душа'хъ на'шихъ.

%<Канw'нъ пра'здника со i=рмосо'мъ на s~: и= ст~а'гw на 
и~, гла'съ и~.%>

%<А='ще пра'здника нjь'сть, пара'клисiсъ бц\дjь со 
i=рмосо'мъ на s~, и= ст~а'гw на и~.%>

%<Пjь'снь а~.%>

%<I=рмо'съ: В%>о'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

%<П%>рiими` хвале'нiе, w\т о_у='стъ недосто'йныхъ тебjь` 
приноси'мое, и= возда'ждь те'плыми твои'ми мл~твами къ бг~у, 
чту'щымъ ст~у'ю па'мять твою`, _о='тче на'шъ fеодо'сiе.

%<W\т%> ю='ности гд\са возлюби'лъ _е=си`, чистоту` 
непоро'чну сохраня'я: w\т дjь'тства тому` прилjьпи'лся 
_е=си` чи'стою твое'ю душе'ю, въ простотjь` и= неsло'бiи 
се'рдце соблюда'я. тjь'мже и= ча'до бж~iе вои'стинну бы'лъ 
_е=си`, ст~е fеодо'сiе.

%<Б%>л~го _е='сть му'жу, _е=гда` во'зьметъ jа=ре'мъ въ 
ю='ности свое'й, глаго'летъ писа'нiе: сему` глаго'лу 
послjь'дуя, съ ра'достiю и='го гд\сне w\т ю='ности 
воспрiя'лъ _е=си`, и= бы'лъ _е=си` и='нокъ преизря'дный, 
бл~же'нне fеодо'сiе.

%<Бг~оро'диченъ:%>

%<П%>рест~а'я дв~о, мт~и бж~iя, засту'пнице на'ша 
непосты'дная, сп~си`, о_у=слы'ши на'съ, страстьми` лю'тjь 
w=держи'мыхъ, и= да'ждь ру'ку по'мощи мл~твами твои'ми. (с. 
665)

%<Пjь'снь г~.%>

%<I=рмо'съ: Н%>б\снагw кру'га верхотво'рче, гд\си, и= 
цр~кве зижди'телю, ты` мене` о_у=тверди` въ любви` твое'й, 
жела'нiй кра'ю, вjь'рныхъ о_у=твержде'нiе, _е=ди'не 
чл~вjьколю'бче.

%<Б%>л~же'ни ни'щiи ду'хомъ, глаго'летъ гд\сь: сему` 
сп~си'тельному глаго'лу внима'я, па'че всjь'хъ 
добродjь'телей нищету` духо'вную потща'лся _е=си` стяжа'ти, 
прп\дбне, возлюби'въ ту'ю jа='кw w=гра'ду крjь'пку w\т 
вся'кагw и=скуше'нiя и= jа='кw бг~олюбе'зную ма'терь всjь'хъ 
добродjь'телей.

%<П%>озна'въ, jа='кw w\т послуша'нiя ражда'ется 
смире'нiе, w\т смире'нiя же безстра'стiе, всjь'мъ се'рдцемъ 
возлюби'лъ _е=си` послуша'нiе, во все'мъ во'лю свою` и= 
sлы^я по'мыслы w\тсjька'я: тjь'мже и= безстра'стiя дости'глъ 
_е=си`, о_у=гото'вавъ ду'шу твою` въ чи'стую _о=би'тель дх~а 
прест~а'гw.

%<К%>ро'тость ве'лiю стяжа'лъ _е=си`, бг~ому'дре 
fеодо'сiе, вся^ скw'рбная бл~году'шнjь претерпjьва'я, 
вся'кую w=би'ду и= о_у=ничиже'нiе въ молча'нiи любо'вiю 
покрыва'я: сегw` ра'ди и= прiя'лъ _е=си` наслjь'дiе на 
земли` живы'хъ, и=дjь'же прв\днiи во вjь'ки пребыва'ютъ, 
сла'вяще гд\са i=и~са.

%<Бг~оро'диченъ:%>

%<Н%>е и='мамы дерзнове'нiя къ сн~у и= бг~у твоему`, 
прест~а'я вл\дчце: не и='мамы дерзнове'нiя и= къ тебjь`, 
пренепоро'чная, грjьхми` при'снw w=скверня'еми, а='ще не 
сама` ты`, премилосе'рдая мт~и, воззове'ши на'съ 
заблу'ждшихъ къ покая'нiю, наде'ждею сп~се'нiя w\трjьва'ющи 
w\т на'съ вся'кое о_у=ны'нiе и= разлjьне'нiе. (с. 666)

%<Сjьда'ленъ, гла'съ д~:%>

%<Jа=%>ви'лся _е=си` свjьти'льникъ бл~года'тный, _о='тче 
на'шъ fеодо'сiе, ти'химъ свjь'томъ смире'нiя и= любве` 
сiя'яй и= на'съ любо'вiю твое'ю w=заря'яй. тjь'мже и= мы`, 
любо'вiю чту'ще па'мять твою`, вопiе'мъ ти`: моли` w= на'съ, 
ст~и'телю бж~iй, новоявле'нный чудотво'рче.

%<Бг~оро'диченъ, гла'съ то'йже:%>

%<М%>но'гими прегрjьш_е'нiи о_у='мъ помраче'нъ и=му'ще, 
вопiе'мъ ко твоему` крjь'пкому заступле'нiю, бц\де дв~о: 
просвjьти` _о='чи ду'шъ на'шихъ, и= возсiя'й на'мъ покая'нiя 
зарю`, мл~твами о_у=го'дника твоегw` ст~и'теля fеодо'сiа, 
_е=ди'на ч\стая и= бл~гослове'нная.

%<Пjь'снь д~.%>

%<I=рмо'съ: Т%>ы` моя` крjь'пость, гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва, 
чл~вjьколю'бче.

%<Н%>е'мощiю w=тягче'нъ и= ста'ростiю претружде'нъ 
бы'въ, а=рхiпа'стырь ла'зарь пе'рвjье о_у='бw сослужи'теля, 
послjьди' же и= наслjь'дника себjь` о_у=строя'етъ тя`, 
ст~и'телю fеодо'сiе, и= цр~кви черни'говстjьй свjьти'льника, 
ю='же мл~твами твои'ми просвjьща'й во вся^ вjь'ки.

%<В%>ои'стинну че'сти и= вла'сти ст~и'тельскiя досто'инъ 
jа=ви'лся _е=си`, _о='тче fеодо'сiе, сло'вомъ прему'дръ 
бы'въ, житiе'мъ же добродjь'теленъ, въ бж~е'ственныхъ 
писа'нiихъ и=ску'сенъ и= слов_е'сныя _о='вцы наставля'ти 
sjьлw` дово'ленъ.

%<Б%>л~гоче'стiемъ о_у=краша'яся, и= въ дх~о'внjьмъ 
жи'тельствjь всjь^мъ лю'демъ страны` черни'говскiя 
и=звjь'стенъ (с. 667) бы'въ, _е=диноду'шнjь тjь'ми и=збра'нъ 
бы'лъ _е=си` въ вели'кое служе'нiе цр~кви бж~iей, _о='тче 
fеодо'сiе, ю='же и= ны'нjь назира'й твои'ми мл~твами.

%<Бг~оро'диченъ:%>

%<М%>но'гw мо'жетъ мл~тва прв\днагw поспjьшеству'ема, 
глаго'летъ i=а'кwвъ бра'тъ гд\сень: мно'гw мо'жетъ и= мл~тва 
ст~и'теля fеодо'сiа, споспjьшеству'ема твое'ю мт~рнею 
мл~твою, прест~а'я вл\дчце бц\де: _е=си' бо предста'тельство 
и= покро'въ и= заступле'нiе на'ше, бл~года'тная.

%<Пjь'снь _е~.%>

%<I=рмо'съ: В%>ску'ю мя` w\три'нулъ _е=си` w\т лица` 
твоегw`, свjь'те незаходи'мый, и= покры'ла мя` _е='сть 
чужда'я тьма` w=кая'ннаго, но w=брати' мя, и= къ свjь'ту 
за'повjьдей твои'хъ пути^ моя` напра'ви, молю'ся.

%<Р%>а'довахуся лю'дiе гра'да черни'гова, зря'ще тебе` 
свjь'тлостiю са'на ст~и'тельскагw w=блече'на, и= ку'пнw со 
а=рхiпа'стыремъ ла'заремъ пр\сто'лу бл~года'ти бж~iя 
предстоя'ща, и= преподw'бныя своя^ ру'цjь w= па'ствjь 
воздjь'юща, и= хр\ста` бл~годаря'ще, сердцы` свои'ми 
о_у=мили'шася.

%<_О='%>бразъ бы'лъ _е=си` все'й бг~ода'ннjьй па'ствjь 
твое'й, сло'вомъ и= житiе'мъ, любо'вiю и= ду'хомъ, вjь'рою 
и= чистото'ю: сегw` ра'ди не то'чiю _о='вцы твоя^ любо'вiю 
къ тебjь` прилjьпля'хуся, но и= и=носла'внiи тя` jа='кw 
человjь'ка бж~iя, _о='тче на'шъ fеодо'сiе, почита'ху.

%<П%>а'стырь вои'стинну до'брый слове'сному ста'ду 
твоему`, ст~и'телю fеодо'сiе, бы'лъ _е=си`, ду'шу твою` за 
(с. 668) _о='вцы твоя^ положи'ти гото'вый: тjь'мже и= 
jа=ви'лся _е=си` w=би^димымъ о_у='бw засту'пникъ 
непреwбори'мый, пра'вды же ревни'тель неустраши'мый, 
си'льныхъ мi'ра сегw` съ любо'вiю w=блича'я и= пасо'мыхъ 
свои'хъ _о=те'чески вразумля'я, заблу'ждшыя же на пу'ть 
пра'вый прему'дрjь наставля'я.

%<Бг~оро'диченъ:%>

%<О_у=%>мерщвле'нную ду'шу мою` w=живи`, па'дшую 
возста'ви, о_у=язвле'нную и=сцjьли`, о_у='мъ мо'й 
просвjьти`, и=скуше'нiй во'лны о_у=кроти`, мт~и бж~iя, дв~о 
прест~а'я, и= сп~си' мя мл~твами твои'ми, преч\стая.

%<Пjь'снь s~.%>

%<I=рмо'съ: М%>оли'тву пролiю` ко гд\су, и= тому` 
возвjьщу` печа^ли моя^, jа='кw sw'лъ душа` моя` и=спо'лнися, 
и= живо'тъ мо'й а='ду прибли'жися, и= молю'ся jа='кw i=w'на: 
w\т тли`, бж~е, возведи' мя.

%<W\т%> ю='ности и='нокъ преизря'дный бы'въ, 
и='ноч_ескiя w=би'т_ели съ любо'вiю созида'лъ _е=си`, и= 
вся^ на по'льзу житiя` и='ноческагw въ тjь'хъ бл~гоустроя'лъ 
_е=си`, всjь'хъ при'снw къ бг~у наставля'я _о=те'ческими 
твои'ми поуче'ньми, _о='тче на'шъ, fеодо'сiе бг~ому'дре.

%<Б%>л~голjь'пнjь ду'шу твою` во хра'мъ дх~а бж~iя 
добродjь'тельми о_у=строя'я, бл~голjь'пiе до'му бж~iя 
возлюби'лъ _е=си`, и= всеусе'рдное попече'нiе w= то'мъ 
и=мjь'я, _е=ще` и= хра'мы нw'вы созида'лъ _е=си` во сла'ву 
творца` и= бг~а, мi'ръ ве'сь несказа'нною красото'ю 
бл~гоукраси'вшагw.

%<Р%>а'достiю а='гг~льскою, ст~и'телю бж~iй, ра'довался 
_е=си`, _е=гда` ча^да твоя^ во и='стинjь ходя^ща ви'дjьлъ 
_е=си`, и= (с. 669) jа='коже _о=те'цъ чадолюби'вый, 
се'рдцемъ твои'мъ w= заблужда'ющихся скорбjь'лъ _е=си`, и= 
w= сп~се'нiи всjь'хъ мл~тву твори'лъ _е=си`, вся^ любо'вiю 
w=б\ъе'мля и= w= всjь'хъ предста'тельствуя, _о='тче на'шъ, 
ст~и'телю fеодо'сiе.

%<Бг~оро'диченъ:%>

%<П%>рiиди'те, вси` вjь'рнiи, припаде'мъ къ те'плjьй 
засту'пницjь ро'да на'шегw мт~ри бж~iей, и= во о_у=миле'нiи 
се'рдца воззове'мъ: прест~а'я вл\дчце бц\де, покры'й на'съ 
бл~года'тнымъ покро'вомъ твои'мъ, и= мл~твами твои'ми 
и=зба'ви на'съ w\т вся'кагw sла`.

%<Конда'къ, гла'съ д~:%>

%<П%>а'стырей нача'льнику хр\сту` труди'лся _е=си`, 
ст~и'телю fеодо'сiе, на па'жити дх~о'внjьй слов_е'сныя твоя^ 
_о='вцы пита'я, и= цjьле'бенъ да'ръ w\т хр\ста` сп~са 
прiя'лъ _е=си`, во _е='же не'мwщи душ_е'вныя и= тjьл_е'сныя 
цjьли'ти всjь'хъ, съ вjь'рою къ цjьл_е'бнымъ твои^мъ моще'мъ 
приходя'щихъ. тjь'мже и= ны'нjь, ст~е, моли'ся, всjь^мъ 
и='мя твое` призыва'ющымъ w\т навjь'тwвъ вра'жiихъ 
сп~сти'ся, и= поми'ловатися душа'мъ на'шымъ.

%<I='косъ:%>

%<Д%>а'ръ бж~iй вои'стинну jа=ви'лся _е=си` земли` 
рwссi'йстjьй, ст~е fеодо'сiе: w\т ю='ности бо себе` бг~у 
возложи'въ, по'двигомъ до'брымъ до конца` подвиза'лся 
_е=си`, и= дарова^нiя в_е'лiя прiя'лъ _е=си`, бл~года'ти 
сосу'дъ бы'въ и=збра'нный: тjь'мже jа='кw въ житiи` твое'мъ, 
та'кw наипа'че по бл~же'ннjьмъ о_у=спе'нiи, предстоя` 
пр\сто'лу прест~ы'я тр\оцы, со дерзнове'нiемъ воздjь'еши 
преподw'бныя твоя^ ру'цjь, w= па'ствjь твое'й и= w= все'й 
(с. 670) земли` рwссi'йстjьй те'плjь моля'ся. сегw` ра'ди съ 
вjь'рою и= любо'вiю къ тебjь` притека'юще, вси` скорбя^щiи 
неwску'днw о_у=тjьше'нiе прiе'млютъ, и= боля'щiи 
и=сцjьле'нiй сподобля'ются. съ ни'миже и= мы` тебjь`, jа='кw 
чадолюби'вому _о=тцу`, взыва'емъ: моли`, ст~е, w= 
призыва'ющихъ и='мя твое`, w\т навjь'тwвъ вра'жiихъ 
сп~сти'ся душа'мъ на'шымъ.

%<Пjь'снь з~.%>

%<I=рмо'съ: _О='%>троцы _е=вре'йстiи въ пещи` попра'ша 
пла'мень дерзнове'ннw, и= на ро'су _о='гнь преложи'ша, 
вопiю'ще: бл~гослове'нъ _е=си`, гд\си бж~е, во вjь'ки.

%<П%>ри'снw поуча'яся па'мяти сме'ртнjьй, непреста'ннw 
жела'лъ _е=си` кр\стъ гд\сень пред\ъ _о=чесы` твои'ми 
держа'ти, _е=гw'же воwбраже'нiе и= въ пути` неразлу'чнw 
пред\ъ тобо'ю пребыва'ше, во _е='же всегда` w\т се'рдца 
взыва'ти ко гд\су: бл~гослове'нъ _е=си`, гд\си бж~е, во 
вjь'ки.

%<И=%> по сме'рти, jа='кw жи'въ сы'й, бл~года'тiю 
бж~iею, съ ча'ды твои'ми пребыва'еши, и= по преставле'нiи 
твое'мъ па'стырь до'брый тjь'мъ jа=вля'ешися, _о='тче 
fеодо'сiе, въ со'нныхъ видjь'нiихъ невjь'дущыя въ вjь'рjь 
наставля'я и= всjь'хъ вопи'ти науча'я: бл~гослове'нъ _е=си`, 
гд\си бж~е, во вjь'ки.

%<В%>ъ цр~ковь бж~iю ходи'ти и= моли'тися боля'щему 
и='ноку повелjь'лъ _е=си`, _о='тче fеодо'сiе, во снjь` тому` 
предста'въ, и= _о=те'чески того` вразумля'я, грjьхи` _е=гw` 
воспомяну'лъ _е=си`, къ покая'нiю призыва'я, и= и=сцjьле'нiе 
тому` по'далъ _е=си`, да вы'ну сла'витъ гд\са: бл~гослове'нъ 
_е=си`, гд\си бж~е, во вjь'ки. (с. 671)

%<Бг~оро'диченъ:%>

%<Р%>азсjь'яся о_у='мъ мо'й, w=дебелjь` се'рдце, 
немоществу'етъ мое` произволе'нiе: вл\дчце бц\де, 
о_у=милосе'рдися w= мнjь` грjь'шнjьмъ, и=сцjьли` ду'шу мою`, 
и= jа='кw бл~га'гw сп~са моегw` бл~га'я мт~и, сп~си' мя, да 
вы'ну вопiю` _е=му`: бл~гослове'нъ _е=си`, гд\си бж~е, во 
вjь'ки.

%<Пjь'снь и~.%>

%<I=рмо'съ: А='%>гг~ли и= нб~са`, на пр\сто'лjь сла'вы 
сjьдя'щаго, и= jа='кw бг~а непреста'ннw сла'вимаго, 
бл~гослови'те, по'йте и= превозноси'те _е=го` во вjь'ки.

%<К%>то` по достоя'нiю мо'жетъ повjь'дати вся^ чудеса` 
твоя^, ст~и'телю fеодо'сiе; и= неи'щущымъ тебе` боля'щымъ 
jа=вля'ешися вра'чь преизря'дный, всjь'хъ призыва'я 
и=сповjь'дати сла'ву бг~а, прославля'ющагw ст~ы^я своя^ и= 
превозноси'магw во вjь'ки.

%<С%>тужа'_емымъ w\т духw'въ нечи'стыхъ засту'пникъ и= 
прибjь'жище jа=ви'лся _е=си`, ст~и'телю fеодо'сiе, прогоня'я 
си'лою бж~iею вся'кое дjь'йство бjьсо'вское w\т и=`же съ 
вjь'рою къ моще'мъ твои^мъ притека'ющихъ, да сла'вится и='мя 
бж~iе во вjь'ки.

%<И='%>мя твое`, ст~и'телю fеодо'сiе, jа='кw мv'ро 
и=злiя'нное, jа='коже бл~гоуха'нiе рая` бж~iя по лицу` всея` 
земли` рwссi'йскiя w=бно'сится, о_у=слажда'я сердца` 
вjь'рующихъ и= призыва'я въ ра'дости дх~о'внjьй воспjьва'ти 
гд\са, превозноси'маго во вся^ вjь'ки.

%<Бг~оро'диченъ:%>

%<Н%>е пре'зри моле'нiй ра'бъ твои'хъ, мт~и бж~iя, 
прiими` моли^твы на'шя ра'ди о_у=го'дника твоегw` ст~и'теля 
(с. 672) fеодо'сiа, и= принеси` ко пр\сто'лу сн~а и= бг~а 
твоегw`, да сла'вится и='мя _е=гw` w\т всея` тва'ри во 
вjь'ки.

%<Пjь'снь f~.%>

%<I=рмо'съ: Т%>я` неискусобра'чную мт~рь бг~а вы'шнягw, 
тя` па'че о_у=ма` ро'ждшую сло'вомъ вои'стинну бг~а, вы'шшую 
преч\стыхъ си'лъ, немо'лчными славословл_е'нiи велича'емъ.

%<Jа='%>кw цjьли'тель премл\стивый, ст~е fеодо'сiе, не 
то'чiю призыва'ющымъ тя` боля'щымъ ми'лостивнjь вне'млеши, 
но и= при'сныхъ и='хъ послу'шаеши, и= по вjь'рjь тjь'хъ 
ско'рый вра'чь боля'щымъ jа=вля'ешися, всjь'хъ ми'луя и= 
о_у=тjьша'я, на всjь'хъ щедрw'ты твоя` преиз\ъ_оби'льнjь 
и=злива'я.

%<В%>ои'стинну ди^вна и= па'че сло'ва чудеса` твоя^, 
fеодо'сiе _о='тче на'шъ: jа=ви'лъ бо ся _е=си` сла'ва цр~кве 
рwссi'йскiя, правосла'вныя вjь'ры нб\сный проповjь'дникъ, 
и='стины же свидjь'тель непрело'жный.

%<С%>вя'тче бж~iй, о_у=го'дниче хр\сто'въ, мл\сти 
неистощи'мое сокро'вище, при'зри на не'мwщи моя^, и=сцjьли` 
ду'шу мою`, страстьми` sлjь` w=бурева'емую, и=сцjьли` и= 
тjь'ло мое`, не'мощьми w=бложе'нное, да просла'влю въ тебjь` 
бл~года'ть и= милосе'рдiе хр\ста` бг~а, ди'внагw во ст~ы'хъ 
свои'хъ.

%<Бг~оро'диченъ:%>

%<К%>ъ тебjь`, премилосе'рдая мт~и, возношу` мое` 
грjь'шное се'рдце: пред\ъ тобо'ю, бл~года'тная, поверга'ю 
не'мwщи души` и= тjь'ла моегw`: мл~твами твои'ми заступи` и= 
поми'луй мя`. (с. 673)

%<Свjьти'ленъ.%>

%<Подо'бенъ: Н%>б~о sвjьзда'ми:

%<Н%>е'бо sвjьзда'ми о_у=краси'вый, но'вую sвjьзду` 
пресвjь'тлую jа=ви' тя, ст~и'телю fеодо'сiе, нб~о цр~ко'вное 
о_у=краша'ющую и= мра'къ нечести'выхъ мудрова'нiй 
разгоня'ющую. тjь'мже и= на^ша сердца`, грjьхо'мъ 
w=мрач_е'нная, просвjьти`, и= къ покая'нiю мл~твами твои'ми, 
прп\дбне, наста'ви.

%<Сла'ва, и= ны'нjь, пра'здника.%>

%<А='ще же нjь'сть пра'здника, бг~оро'диченъ:%>

%<З%>арю` пресвjь'тлую, jа=вля'ющую на'мъ сл~нце 
незаходи'ое, вjь'мы тя`, прест~а'я дв~о бц\де. сегw` ра'ди 
мо'лимъ тя`: jа='кw мт~и свjь'та су'щи, просвjьти` на'съ 
свjь'томъ сн~а твоегw`, хр\ста` бг~а на'шегw.

%<На хвали'техъ стiхи'ры на д~, гла'съ s~.%>

%<Б%>г~оно'се пребл~же'нне _о='тче на'шъ fеодо'сiе, 
мi'ра красwты` и= сла'дwсти вре'м_енныя возненави'дjьвъ, 
мона'шеское житiе` возлюби'лъ _е=си`, и= а='гг~льскому ли'ку 
сопричта'лся _е=си`: тjь'мже и= свjьти'льникъ многосвjь'тлый 
вселе'ннjьй чудесы` ди'внw сiя'еши. моли` о_у=`бо w= на'съ, 
соверша'ющихъ ст~у'ю па'мять твою`, мы' бо ча^да твоя^ и= 
_о='вцы слове'снагw ста'да твоегw`, тебе` на по'мощь 
призыва'емъ, прося'ще тобо'ю прiя'ти ми'ръ и= ве'лiю мл\сть. 
%<Два'жды.%>

%<Б%>г~оно'се пребл~же'нне fеодо'сiе, все` плотско'е 
мудрова'нiе ду'ху повину'лъ _е=си`, пощ_е'нiи и= 
сокрове'нными пw'двиги w=чи'стився, jа='кw зла'то въ 
горни'лjь и=скуше'но сiя'я jа=ви'лся _е=си`, прiя'телище (с. 
674) бы'въ дх~а прест~а'гw. w=би'т_ели же и='ноч_ескiя 
бл~гоустроя'я и= хра'мы бж~iя бл~голjь'пнjь о_у=краша'я, 
до'брjь _о='вцы твоя^ слов_е'сныя о_у=па'слъ _е=си`, 
о_у=че'ньми твои'ми jа='коже нjь'коею лjь'ствицею на высоту` 
добродjь'телей возводя`. помина'й на'съ, чту'щихъ па'мять 
твою` присносщ~е'нную, и= моли` сп~сти'ся душа'мъ на'шымъ.

%<В%>озсiя` на'мъ бг~оуго'дное житiе` твое`, пресла'вне 
fеодо'сiе, поуча'я на'съ бг~олюб_е'знымъ добродjь'телемъ: 
всjь^мъ бо jа=ви'лъ _е=си` въ себjь` пра'вило вjь'ры и= 
_о='бразъ кро'тости, по'двигwвъ и='ноческихъ и= воздержа'нiя 
зерца'ло, любве' же и= смире'нiя сокро'вище неистощи'мое. 
тjь'мже чту'ще ст~у'ю па'мять твою`, тебе` вjьнча'вшаго 
хр\ста` прославля'емъ, то'же моли` w= сп~се'нiи ду'шъ 
на'шихъ.

%<Сла'ва, гла'съ в~:%>

%<Ч%>то` тебjь` принесе'мъ, хр\сте` бж~е на'шъ, и=ли` 
ка'кw по достоя'нiю воспое'мъ щедрw'ты твоя^, jа=`же 
преиз\ъ_оби'льнjь и=злива'еши на на'съ недосто'йныхъ; 
бл~же'ни _е=смы`, ча^да су'ще цр~кве твоея` правосла'вныя, 
въ не'йже jа='кw во дни^ др_е'внiя, та'кw и= ны'нjь ди^вная 
и= пресла^вная чудеса` jа=вля'еши, прославля'я ст~ы^я твоя^. 
се` и= ны'нjь свjь'тлw пра'зднуемъ но'вому чудотво'рцу 
преди'вному, _е=го'же просла'вити бл~говоли'лъ _е=си`. 
сла'вимъ и='мя твое`, гд\си бж~е на'шъ, покланя'емся 
вели'честву бл~гости твоея`, и= припа'дающе вопiе'мъ ти`: 
мл~твами ст~и'теля fеодо'сiа поми'луй на'съ.

%<И= ны'нjь, пра'здника.%> (с. 675)

%<А='ще же нjь'сть пра'здника, бг~оро'диченъ: В%>се` 
о_у=пова'нiе мое` на тя` возлага'ю, мт~и бж~iя, сохрани' мя 
под\ъ кро'вомъ твои'мъ.

%<Славосло'вiе вели'кое, и= w\тпу'стъ.%>

%<На лiтургi'и:%>

%<Бл~ж_е'нна w\т канw'на ст~а'гw, пjь'снь г~-я и= s~-
я.%>

%<Прокi'менъ, гла'съ з~: Ч%>естна` пред\ъ гд\семъ 
сме'рть прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми;

%<А=п\слъ ко _е=вре'_емъ, зача'ло тл~_е.%>

%<А=ллилу'iа, гла'съ s~: Б%>л~же'нъ му'жъ боя'йся гд\са, 
въ за'повjьдехъ _е=гw` восхо'щетъ sjьлw`.

%<Стi'хъ: С%>и'льно на земли` бу'детъ сjь'мя _е=гw`, 
ро'дъ пра'выхъ бл~гослови'тся.

%<_Е=v\глiе w\т луки`, зача'ло к~д.%>

%<Прича'стенъ: В%>ъ па'мять вjь'чную бу'детъ прв\дникъ:

%<Вjь'домо бу'ди, jа='кw сiя' же слу'жба соверша'ется 
мjь'сяца февруа'рiа въ _е~-й де'нь.%>

%<А='ще о_у='бw пра'зднованiе ст~и'телю fеодо'сiю 
бу'детъ f~-гw септе'мврiа, и= тогда` слу'жба сiя` пое'тся 
ку'пнw съ попра'зднствомъ рж\ства` прест~ы'я бц\ды, во 
все'мъ подо'бнw, jа='коже о_у=каза'ся въ слу'жбjь прп\дбному 
i=w'сифу, волоцко'му чудотво'рцу.%>

%<А='ще же пра'зднованiе бу'детъ _е~-гw февруа'рiа, 
и=ли` во w\тда'нiе срjь'тенiя гд\сня, и=ли' же внjь` 
w\тда'нiя, и= тогда` пое'мъ всю` слу'жбу, jа='коже 
и=з\ъwбрази'ся въ слу'жбjь ст~о'му вели'кому кня'зю 
геw'ргiю, влади'мiрскому чудотво'рцу, д~-гw февруа'рiа.%>




