<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав> 



(с. 49)

%<Мjь'сяца тогw'же въ г~-й де'нь.%>

%<Ст~а'гw сщ~енному'ченика а=нfi'ма, _е=пi'скопа 
нiкомидi'йскагw:%>

%<И= прп\дбнагw _о=тца` на'шегw fеоктi'ста, спо'стника вели'кагw 
_е=vfv'мiа.%>

%<На Г%>д\си, воззва'хъ: %<стiхи^ры на s~, гла'съ а~ Подо'бенъ: 
П%>рехва'льнiи му'ч_еницы:

%<Б%>г~ому'дре блаже'нне, * w=червле'нми своея` кро'ве * 
свяще'нную твою` * и= бж\ственную _о=де'жду о_у=ясни'лъ _е=си`: * 
w\т си'лы бо благоче'стнw въ си'лу, * и= w\т сла'вы въ сла'ву 
преше'лъ _е=си`. * и= ны'нjь моли'ся, * дарова'ти душа'мъ на'шымъ * 
ми'ръ и= ве'лiю ми'лость.

%<Ж%>е'ртву пе'рвjье * бг~у принося` безкро'вную, * jа='кw 
свяще'нникъ зако'ннjьйшiй, * jа='кw всепло'дiе и= прiя'тну же'ртву 
* тебе` сама'го кро'вiю, * jа='кw му'ченикъ и='стиннjьйшiй * 
по'слjьжде хр\сту` прине'слъ _е=си`, * бг~оглаго'ливе всече'стне, * 
_е=го'же моли` w= пою'щихъ тя`.

%<М%>у'ченикwвъ вw'инства * хр\сту`, _о='тче, приве'лъ _е=си` * 
о_у=ч_е'нiи твои'ми, а=нfi'ме, * и= наказа^нiи, о_у=чя` и= 
наказу'я, * и= jа='вjь _о='бразъ, бг~ому'дре, * тебе` сама'го 
предлага'я. * съ ни'миже моли'ся, дарова'ти душа'мъ на'шымъ * ми'ръ 
и= ве'лiю ми'лость. (с. 50)

%<И='ны стiхи^ры, прп\дбнагw, гла'съ и~ подо'бенъ то'йже:%>

%<_О='%>тче fеоктi'сте, * твоя` свjь'тлая па'мять * мона'хwвъ 
собо'ры весели'тъ, добро'тами твоегw` житiя`, и= чуде'съ 
благода'тьми, * и= дарова'нiй свjьтлостьми`. * хр\ста` моли`, 
дарова'ти душа'мъ на'шымъ * ми'ръ и= ве'лiю ми'лость.

%<_О='%>тче fеоктi'сте, * твоегw` терпjьли'вагw воздержа'нiя * 
де'мwни о_у=жасо'шася, * и= о_у=праздни'шася твои'ми * 
непреста'нными моли'твами всехва'льне: * хр\ста' бо поспjь'шствующа 
стяжа'лъ _е=си`. * _е=го'же ны'нjь моли`, дарова'ти душа'мъ на'шымъ 
* ми'ръ и= ве'лiю ми'лость.

%<_О='%>тче fеоктi'сте, * бж~iе зда'нiе бы'лъ _е=си`, _е='же по 
_о='бразу бо сохрани'въ, * и='стинствуя житiе'мъ, и= честна'гw 
твоегw` _о='браза, зва'нiе показа'лъ _е=си` всечу'дне. * хр\ста` 
моли`, дарова'ти душа'мъ на'шымъ * ми'ръ и= ве'лiю ми'лость.

%<Сла'ва, гла'съ s~, самогла'сенъ:%>

%<С%>вяще'нникъ зако'ннjьйшiй, да'же до кончи'ны твоея` бы'лъ 
_е=си`, блаже'нне а=нfi'ме: священнодjь'йствуя бо бж\ств_енная и= 
неизглагw'ланная та^инства, кро'вь и=злiя'лъ _е=си` за хр\ста` 
бг~а, и= же'ртву благопрiя'тну себе` приве'лъ _е=си`. тjь'мъ 
дерзнове'нiе и=мjь'я къ нему`, прилjь'жнw моли'ся w= вjь'рою и= 
любо'вiю соверша'ющихъ твою` пречестну'ю па'мять, и= почита'ющымъ 
сiю`, и=зба'витися напа'стей, и= вся'кихъ бjь'дъ и= w=бстоя'нiй.

%<И= ны'нjь, бг~оро'диченъ, и=ли` кр\стобг~оро'диченъ: 
Подо'бенъ: Т%>ридне'венъ:

%<П%>редстоя'щи дре'ву и=ногда` во вре'мя распя'тiя дв~а, и= съ 
дjь'вственикомъ о_у=ченико'мъ пла'чущи, вопiя'ше: о_у=вы` мнjь`, 
ка'кw стра'ждеши, всjь'хъ хр\сте` сы'й безстра'стiе;

%<На стiхо'внjь, _о=ктw'иха. Сла'ва, прп\дбнагw, гла'съ s~:%>

%<П%>рп\дбне _о='ч~е, во всю` зе'млю и=зы'де вjьща'нiе 
и=справле'нiй твои'хъ: тjь'мже на небесjь'хъ w=брjь'лъ _е=си` мзду` 
трудw'въ (с. 51) твои'хъ. де'мwнская разори'лъ _е=си` пw'лчища, и= 
а='гг~льскiя дости'глъ _е=си` чи'ны, и='хже житiю` непоро'чнw 
поревнова'лъ _е=си`. дерзнове'нiе и=мjь'я къ хр\сту` бг~у, ми'ръ 
и=спроси` душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: Т%>ридне'венъ:

%<В%>и'дящи тя` распина'ема, хр\сте`, тебе` ро'ждшая, вопiя'ше: 
что` стра'нное _е='же ви'жду та'инство, сн~е мо'й; ка'кw на дре'вjь 
о_у=мира'еши пло'тiю повjь'шенъ, жи'зни пода'телю;

%<Тропа'рь, гла'съ д~:%>

%<И=%> нра'вwмъ прича'стникъ, и= престо'лwмъ намjь'стникъ 
а=п\слwмъ бы'въ, дjья'нiе w=брjь'лъ _е=си`, бг~одохнове'нне, въ 
видjь'нiя восхо'дъ: сегw` ра'ди сло'во и='стины и=справля'я, и= 
вjь'ры ра'ди пострада'лъ _е=си` да'же до кро'ве, священному'чениче 
а=нfi'ме, моли` хр\ста` бг~а, спасти'ся душа'мъ на'шымъ.

%<Сла'ва, прп\дбнагw, гла'съ и~:%>

%<С%>ле'зъ твои'хъ тече'ньми пусты'ни безпло'дное воздjь'лалъ 
_е=си`, и= и=`же и=зъ глубины` воздыха'ньми, во сто` трудw'въ 
о_у=плодоноси'лъ _е=си`, и= бы'лъ _е=си` свjьти'льникъ вселе'ннjьй, 
сiя'я чудесы`, fеоктi'сте _о='ч~е на'шъ: моли` хр\ста` бг~а 
спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ.%>



%<На о_у='трени канw'нъ _о=ктw'иха _е=ди'нъ: и= ст~ы'хъ два`.%>

%<Канw'нъ священному'ченика, _е=гw'же краегране'сiе: Ц%>вjь'тъ 
тя` пою` па'стырей и= му'ченикwвъ.

%<Гла'съ и~. Пjь'снь а~. I=рмо'съ:%>

%<П%>ои'мъ гд\севи, прове'дшему лю'ди своя^ сквозjь` чермно'е 
мо'ре, jа='кw _е=ди'нъ сла'внw просла'вися.

%<Д%>воплете'нъ благоче'стiя а=рхiере'йства и= страда'нiя 
прiе'мъ вjьне'цъ, w\т хр\ста` о_у=блажа'ешися пресла'вне. (с. 52)

%<Т%>ебjь` первопа'стырю, священнодjь'йственникъ тво'й jа='кw 
неsло'биво и= чи'сто а='гня, беззако'нныхъ рука'ми приведе'ся.

%<Р%>азори'лъ _е=си`, i=ера'рше, _е=ретiкw'въ тве'ржы, 
благочести'вымъ дерзнове'нiемъ, проповjь'давъ тр\оцу несозда'нную.

%<Бг~оро'диченъ:%>

%<П%>реч\стая бц\де, jа='же воплоще'нное, присносу'щное и= 
пребж\ственное сло'во, па'че _е=стества` ро'ждши, пое'мъ тя`.

%<И='нъ канw'нъ прп\дбнагw, гла'съ то'йже, _е=гw'же 
краегране'сiе: Т%>воя^ по'двиги, _w fеоктi'сте, сказу'ю. 
%<Fеофа'ново.%>

%<Пjь'снь а~. I=рмо'съ:%>

%<П%>осjь'ченный несjько'магw пресjьче`, и= ви'дjь со'лнце 
зе'млю, ю='же не ви'дjь: лю'таго врага` вода` потопи`, и= 
непроходи'мое про'йде i=и~ль. пjь'снь же воспjьва'шеся: гд\севи 
пои'мъ, сла'внw бо просла'вися.

%<Б%>езстра'стiя жела'нiемъ срjь'чемь, пло'ти взыгра^нiя, 
_о='ч~е, о_у=вяди'лъ _е=си`, fеоктi'сте му'дре, бг~омъ помога'емь. 
и= ны'нjь на'мъ свjь'та мы'сленнагw и=спо'лнитися, помоли'ся, гд\су 
пою'щымъ: сла'вно бо просла'вися.

%<П%>рилjьпи'вся тебjь` вели'кiй _е=vfv'мiй бж\ственною, 
_о='ч~е, любо'вiю, и= спребыва'я, fеоктi'сте, крjь'пкw, стезю` 
воздержа'нiя про'йде, дjь'тельнjь и='стиннw, и= тебjь` совзыва'ше: 
гд\су пои'мъ, сла'внw бо просла'вися.

%<П%>одтjьсни'лъ _е=си` тjь'ло, пребл~же'нне, и= стра^сти 
плотскi^я, _о='ч~е, порабо'тивъ fеоктi'сте, jа='кw прiя'лъ _е=си` 
свjь'тлость бл~года'ти, и= се'ю просвjьти'вся, бж\ственнjь взыва'лъ 
_е=си`: гд\су пои'мъ, сла'внw бо просла'вися.

%<Бг~оро'диченъ:%>

%<Т%>я` спасе'нiя наде'жду и=му'ще, дв~о мт~и бж~iя, сло'во 
jа='кw ро'ждшую, бг~оразу'мнw, прему'дрiи, въ воздержа'нiи 
просiя'ша, _е=vfv'мiй любе'зный всjь^мъ, и= бж\ственный fеоктi'стъ, 
гд\су зову'ще: сла'внw бо просла'вися. (с. 53)

%<Пjь'снь г~. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, гд\си, 
ты` _е=си` свjь'тъ w=мраче'нныхъ, и= пое'тъ тя` ду'хъ мо'й.

%<Jа=%>ви'лся _е=си` священномч~никъ, священнодjь'йствуя 
пе'рвjье, прп\дбне, и=зба'вителю: пото'мъ же jа='кw же'ртву себе` 
сама'го священнодjь'йствовалъ _е=си`.

%<Б%>ы'лъ _е=си` не нае'мникъ, но вjь'рнjьйшiй па'стырь, 
прп\дбне, твою` кро'вь пролива'я, бг~олюбе'зне, за ста'до твое`.

%<И=%>зря'днjь о_у=па'слъ _е=си` вл\дки твоегw` ста'до, 
а=рхiере'е, тjь'мъ на мjь'стjь sла'чнjь всели'лся _е=си`.

%<Бг~оро'диченъ:%>

%<Д%>а'ждь на'мъ по'мощь мольба'ми твои'ми, преч\стая, прило'ги 
w\трjьва'ющи лю'тыхъ w=бстоя'нiй.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь` гд\си, 
ты` _е=си` свjь'тъ w=мраче'нныхъ, и= пое'тъ тя` ду'хъ мо'й.

%<П%>ло'ть о_у='бw о_у=мертви'лъ _е=си` твою` воздержа'нiемъ, 
прп\дбне, ду'шу же бж\ственныхъ бл~года'тей дарова'ньми 
просвjьти'лъ _е=си`.

%<В%>се` о_у='бw жела'нiе ко вл\дцjь твоему` w=брати'лъ _е=си`, 
jа='ростiю же на де'мwны, бг~оно'се, воwружи'лся _е=си`.

%<Бг~оро'диченъ:%>

%<П%>jь^нiя воспjьва'юще, бг~онауче'ннiи, вл\дчце, тя` 
по'стницы, jа='кw бг~а ро'ждшую, бц\ду просла'виша.

%<Сjьда'ленъ а=нfi'ма, гла'съ а~. Подо'бенъ: Л%>и'къ 
а='гг~льскiй:

%<К%>ро'вь твоя`, му'дре, та'йнw вопiя'ше w\т земли` къ бг~у, 
jа='кw а='велева, бг~ому'дре: jа='вjь бо проповjь'далъ _е=си` 
тр\оцjь несозда'нную. тjь'мже, а=нfi'ме, па'стырски просiя'въ, 
w\тгна'лъ _е=си` _е=ресе'й sвjь'ри, jа='кw храни'тель вjь'ры.

%<Сла'ва, прп\дбнагw, гла'съ д~. Подо'бенъ: Jа=%>ви'лся _е=си` 
дне'сь:

%<_О=%>ц~_е'въ нача'льникъ наре'клся _е=си`, и= мi'ру бы'лъ 
_е=си` (с. 54) пресвjь'тлое свjьти'ло, прп\дбне _о='ч~е fеоктi'сте, 
тjь'мъ непреста'ннw чти'мъ па'мять твою`.

%<И= ны'нjь, бг~оро'диченъ:%>

%<П%>реч\стыя ру'ки твоя^ дв~о мт~и, просте'рши, покры'й 
о_у=пова'ющыя на тя`, и= сн~у твоему` зову'щыя: всjь^мъ пода'ждь, 
хр\сте`, ми'лwсти твоя^.

%<Кр\стобг~оро'диченъ:%>

%<Н%>а дре'вjь ви'дящи воздви'жена сн~а твоего`, преч\стая, 
о_у=тро'бою мт~рнею растерза'ема, жа'лостнw вопiя'ла _е=си`: 
о_у=вы` мнjь`, ка'кw заше'лъ _е=си`, свjь'те мо'й безлjь'тный;

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж\ство`.

%<В%>олкw'въ собw'рища, а='гнцы творя` сло'вомъ, бл~же'нне, 
о_у=мертви'лся _е=си` тjь'ломъ, ду'хъ же пре'далъ _е=си` гд\су.

%<Jа='%>кw благово'нная и= всеч\стна'я, всецр~ю`, прiя'тна 
же'ртва твоя`, и= принося'щагw въ бг~ому'дрiи и= приноша'емагw 
пребеззако'нными рука'ми.

%<П%>ома'зался _е=си` о_у='бw, прп\дбне, свяще'нническою ма'стiю 
пе'рвjье: соверши'лся же _е=си` второ'е страда'льческою твое'ю, 
_о='ч~е, кро'вiю.

%<Бг~оро'диченъ:%>

%<W=%>чище'нiе на'мъ да'руй невjь'дjьнiй, jа='кw безгрjь'шенъ, 
и= о_у=мири` мi'ръ тво'й, бж~е, моли'твами ро'ждшiя тя`.

%<И='нъ. I=рмо'съ:%>

%<В%>сjь'лъ _е=си` на ко'ни, а=п\слы твоя^, гд\си, и= прiя'лъ 
_е=си` рука'ма твои'ма о_у=зды^ и='хъ, и= спасе'нiе бы'сть 
jь=жде'нiе твое` вjь'рнw пою'щымъ: сла'ва си'лjь твое'й, гд\си.

%<П%>рему'дрости пе'рвыя ты` рачи'тель jа=ви'лся _е=си`, 
прему'дре: житiе' бо непоро'чно пожи'лъ _е=си`, w=чище'нъ и=зря'дне 
душе'ю и= мы'слiю, согла'снw взыва'я: сла'ва си'лjь твое'й, гд\си.

%<W=%>чи'стивъ о_у='мъ тво'й w\т стра'стныя молвы`, сла'вне, и= 
(с. 55) чу^вства му'дрjь о_у=пра'вивъ, къ нему'тнjьй тишинjь`, 
_о='ч~е, о_у=стреми'лся _е=си`, о_у=се'рднw воспjьва'я: сла'ва 
си'лjь твое'й, гд\си.

%<З%>емны^я печа^ли воздержа'тельнw w\ттря'съ, нб\сныя над_е'жды 
стяжа`, тво'й о_у=го'дникъ, вл\дко, бж\ственный fеоктi'стъ, со 
_е=vfv'мiемъ, поя`: сла'ва си'лjь твое'й, гд\си.

%<Бг~оро'диченъ:%>

%<Jа='%>кw jа=ви'лся _е=си` въ мi'рjь w\т дв~ы jа='кw чл~вjь'къ, 
дарова'лъ _е=си` побjь'ду прп\дбнымъ твои^мъ: твои'мъ бо кр\сто'мъ 
де'мwны сi'и прогна'ша, вjь'рою зову'ще: сла'ва си'лjь твое'й, 
гд\си.

%<Пjь'снь _е~. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты' бо _е=си` 
бг~ъ на'шъ, ра'звjь теб_е` и=но'гw не вjь'мы.

%<Б%>езкро'вну же'ртву прине'слъ _е=си` гд\су, сама'го же себе` 
кро'вiю плодоприне'слъ _е=си`, а=нfi'ме.

%<Д%>х~ъ тя` бж\ственный просвjьти`, i=ера'рше: тjь'мъ 
пресла'вную торжеству'емъ па'мять твою`.

%<Б%>ж\ственный о_у='бw тво'й я=зы'къ и=ска'па спасе'нiе, то'къ 
же кро'ве твоея`, духо'вное ра'доваше.

%<Бг~оро'диченъ:%>

%<О_у=%>ти'ши непостоя'нную бу'рю страсте'й мои'хъ, бг~а 
ро'ждшая ко'рмчiю и= гд\са.

%<И='нъ. I=рмо'съ:%>

%<П%>росвjьти` на'съ повелjь^нiи твои'ми гд\си, и= мы'шцею 
твое'ю высо'кою, тво'й ми'ръ пода'ждь на'мъ, чл~вjьколю'бче.

%<О_у=%>мертви` на^ша мудрова^нiя, чл~вjьколю'бче, и= плотска^я 
взыгра^нiя, благопрiя'тными преподо'бнагw твоегw` моли'твами.

%<С%>вы'ше на'съ назира'еши, всебл~же'нне, и= о_у=правля'еши 
житiе` на'ше соверша'ющихъ любо'вiю, му'дре, па'мять твою`.

%<Бг~оро'диченъ:%>

%<С%>о_обита'тельная дво'ица, преизря'дная и= бг~озва'нная, (с. 
56) воплоще'ннаго и=зъ дв~ы ч\стыя, бг~а проповjь'дуетъ 
неизрече'ннw на'мъ возсiя'вшаго.

%<Пjь'снь s~. I=рмо'съ:%>

%<Р%>и'зу мнjь` пода'ждь свjь'тлу, w=дjья'йся свjь'томъ jа='кw 
ри'зою, многомл\стиве хр\сте` бж~е на'шъ.

%<К%>р\сти'лъ _е=си` водо'ю лю'ди и= ст~ы'мъ дх~омъ, jа='коже 
кр\сти'лся _е=си`: кр\сти'лся же _е=си` и= твое'ю, _о='ч~е, 
кро'вiю.

%<Jа='%>кw розга` лозы` жи'зненныя, и=збра'нъ и= че'стенъ, 
мно'жайшiй и=зрасти'лъ _е=си` вл\дцjь твоему` пло'дъ, всеблаже'нне.

%<Н%>е преста'й мол_е'нiя творя` ко хр\сту`, бл~же'нне, w= 
ста'дjь твое'мъ, и= кро'вь предложи'въ моле'бную.

%<Бг~оро'диченъ:%>

%<Х%>ра'мъ тя` бж~iй и= кiвw'тъ, и= черто'гъ w=душевле'нъ, и= 
две'рь нб\сную, бц\де, вjь'рнiи возвjьща'емъ.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу` печа^ли моя^, 
jа='кw sw'лъ душа` моя` и=спо'лнися, и= живо'тъ мо'й а='ду 
прибли'жися, и= молю'ся, jа='кw i=w'на: w\т тли`, бж~е, возведи' 
мя.

%<Jа='%>кw со'лнце су'щымъ на земли` возсiя'лъ _е=си`, свjь'томъ 
благоче'стiя просвjьща'я, и= добродjь'телей разсjьва'я сiя'нiе, и= 
цjьлому'дрiя о_у=ча` свjь'тлости, fеоктi'сте, твои'ми моли'твами и= 
ны'нjь вселе'нную о_у=мири`.

%<Б%>г~ому'дрымъ по'мысломъ о_у=блажи'вся, jа=`же на земли` 
преwби'дjьлъ _е=си` вся^, и= нб\сное, пребл~же'нне _о='ч~е, 
наслjь'дiе, всему'дре предразсуди'лъ _е=си`, fеоктi'сте, и= ны'нjь 
jа='вjь на нб~сjь'хъ живе'ши ра'дуяся.

%<Бг~оро'диченъ:%>

%<П%>ривлеко'стеся добро'тою любве` хр\сто'вы, благолjь'пныя и= 
бж\ственныя, пло'тiю jа='вльшагwся въ мi'рjь, w\т ст~ы'я ч\стыя 
бг~ома'тере, и= jа=ви'стеся мона'хwвъ и=звjь'стнагw житiя` 
прописа^нiя. (с. 57)

%<Конда'къ, гла'съ д~. Подо'бенъ: В%>ознесы'йся:

%<В%>о свяще'нницjьхъ благоче'стнw пожи'въ, и= муче'нiя пу'ть 
сконча'въ, i='дwльская о_у=гаси'лъ _е=си` служ_е'нiя, побо'рникъ 
бы'въ твоему` ста'ду, бг~ому'дре: тjь'мже тя` и= почита'емъ ны'нjь 
та'йнw, вопiю'щи: w\т бjь'дъ и=зба'ви на'съ твои'ми моли'твами, 
приснопа'мятне а=нfi'ме.

%<I='косъ:%>

%<П%>ода'въ мнjь` зна'нiе бж\ственное, мра'къ невjь'дjьнiя w\т 
моегw` се'рдца w\тжени` моли'твами твои'ми, jа='кw да пою` твою` 
вjь'рнw святу'ю па'мять, въ не'йже а='гг~льстiи ли'цы съ 
мч~ническими дне'сь веселя'тся бж\ственнjь, и= человjь'цы пjь'сньми 
похва'льными твою` главу` jа='коже цвjь'ты спле'тше вjьнча'ютъ 
досто'йнw, прося'ще, w\т теб_е` прiя'ти согрjьше'нiй w=ставле'нiе, 
и= sлы'хъ житiя` рjьше'нiе: врагw'въ же ви'димыхъ и=зба'витися и= 
неви'димыхъ, твои'ми моли'твами _о='ч~е на'шъ а=нfi'ме.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь и=ногда`, 
вjь'рою тр\оческою пла'мень пе'щный попра'ша, пою'ще: _о=тц_е'въ 
бж~е, бл~гослове'нъ _е=си`.

%<Jа='%>кw до'брая, и= jа='кw ту'чная же'ртва твоя` jа=ви'ся, 
пребл~же'нне а=нfi'ме: самому' бо вл\дцjь кро'вiю прине'слся 
_е=си`, принося'й безкрw'вная, _о=тц_е'въ вопiя`, бж~е, 
бл~гослове'нъ _е=си`.

%<П%>асы'йся и= о_у=па'съ, w\т_обою'ду, _о='ч~е, бога'тство 
собра'лъ _е=си`, и= сiе` снабдjь'въ, соблю'лъ _е=си` печа'тiю 
страда'нiя, поя` хр\сту`: _о=тц_е'въ на'шихъ бж~е, бл~гослове'нъ 
_е=си`.

%<В%>ъ вjь'рныхъ цр~кви трiv"поста'сное _е=стество` бг~осло'вилъ 
_е=си`, и= предъ се'ю, бг~оно'се, непра'ведныхъ судо'мъ 
о_у=бива'емь, пjь'лъ _е=си`: _о=тц_е'въ на'шихъ бж~е, бл~гослове'нъ 
_е=си`.

%<Бг~оро'диченъ:%>

%<W\т%> дjь'вственнагw чре'ва вопло'щся jа=ви'лся _е=си` на 
спасе'нiе (с. 58) на'ше. тjь'мже твою` мт~рь вjь'дуще бц\ду, 
благода'рнw взыва'емъ: _о=тц_е'въ на'шихъ бж~е, бл~гослове'нъ 
_е=си`.

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<В%>сjь'мъ жела'нiемъ прилjьпи'вся воздержа'нiемъ тве'рдымъ 
твоему` вл\дцjь, тогw` ны'нjь пита'ешися сiя^нiи, зовы'й: 
бл~гослове'нъ _е=си` гд\си бж~е во вjь'ки.

%<П%>ло'дъ бж\ственъ вл\дцjь прине'слъ _е=си` житiе` твое`, 
треблаже'нне, и= же'ртву прiя'тну и= непоро'чну, зовы'й: 
бл~гослове'нъ _е=си` гд\си бж~е во вjь'ки.

%<К%>оне'цъ болjь'зней w=брjь'лъ _е=си`, _о='ч~е, наслажде'нiе 
_е='же въ раи`, w\т тjь'снагw бо пути`, дости'глъ _е=си` къ 
простра'нству цр\ствiя, всему'дре, благословя` хр\ста` во вjь'ки.

%<Бг~оро'диченъ:%>

%<С%>е` дв~а бж\ственное _о=троча` породи`, _е=го'же ны'нjь 
бг~оно'снiи позна'вше бг~а и= гд\са, вопiя'ху: бл~гослове'нъ _е=си` 
гд\си бж~е во вjь'ки.

%<Пjь'снь и~. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи, хвали'те 
и= превозноси'те во вся^ вjь'ки.

%<С%>вященному'ченика благосла'внаго въ па'мяти, вjь'рнiи, 
весели'теся вопiю'ще: тя` превозно'симъ хр\сте` во вjь'ки.

%<I=%>ера'рха му'ченическимъ зря'ще благолjь'пнw о_у=кра'шена 
вjьнце'мъ, гд\са пое'мъ, и= превозно'симъ во вjь'ки.

%<Т%>р\оцы о_у=го'дника, и= кро'вь тоя` ра'ди и=злiя'вшаго 
почти'мъ, гд\са пою'ще, и= превознося'ще во вся^ вjь'ки.

%<Бг~оро'диченъ:%>

%<С%>вjьща'тельну тя` и= златоза'рну, всели'выйся въ тя` свjь'тъ 
непристу'пный, дв~о, показа` свjьщу`, во вся^ вjь'ки. (с. 59)

%<И='нъ. I=рмо'съ:%>

%<С%>едмери'цею пе'щь халде'йскiй мучи'тель, бг~очести^вымъ 
неи'стовнw разжже`, си'лою же лу'чшею, спасе'ны сiя^ ви'дjьвъ, 
творцу` и= и=зба'вителю вопiя'ше: _о='троцы, благослови'те, 
свяще'нницы воспо'йте, лю'дiе, превозноси'те во вся^ вjь'ки.

%<С%>ъ похвала'ми быва'етъ, бг~оно'се, па'мять твоя`. пра'вды бо 
jа=ви'лся _е=си` пита'тель, му'жества, му'дрости, и= цjьлому'дрiя, 
_о='ч~е му'дре, содjь'телю и= и=зба'вителю взыва'я: дjь'ти, 
благослови'те, свяще'нницы, воспо'йте, лю'дiе, превозноси'те во 
вся^ вjь'ки.

%<Б%>г~оно'снаго вси` благохвале'ньми почти'мъ, jа='кw 
и=спо'лнена jа='вjь бл~года'ти, и= бж\ственными сiя'ньми 
просвjьще'на и=зря'днjь, содjь'телю и= и=зба'вителю вопiю'ща: 
дjь'ти, благослови'те, свяще'нницы, воспо'йте, лю'дiе, 
превозноси'те во вся^ вjь'ки.

%<В%>о гро'бjь тjь'ло твое` ст~и'тель погребе`, и= бл~году'шiя 
свjь'тлый тезоимени'тъ: ду'шу же а='гг~ли на небеса` принесо'ша, 
содjь'телю ра'достнw пjьснопою'ще: дjь'ти, благослови'те, 
свяще'нницы, воспо'йте, лю'дiе, превозноси'те во вся^ вjь'ки.

%<Бг~оро'диченъ:%>

%<Л%>юбому'дрствовати вожделjь'вше, му'дрости жела'нiемъ 
v=поста'сныя, по'стницы бг~ому'дрiи, мi'ру всенепоро'чная 
jа='вльшiяся, _о=трокови'це и=зъ теб_е`, и= бг~олjь'пнw 
добродjь'тели насади'вшiяся. ю='же дjь'ти благосло'вятъ, 
свяще'нницы пою'тъ, лю'дiе превозно'сятъ во вся^ вjь'ки.

%<Пjь'снь f~. I=рмо'съ:%>

%<П%>роявле'нное на горjь` законополо'жнику во _о=гни` и= 
купинjь` рж\ство` приснодв~ы, въ на'ше вjь'рныхъ спасе'нiе, 
пjь'сньми немо'лчными велича'емъ.

%<Т%>ы` о_у='бw _о=вца'мъ па'стырь вjь'ренъ показа'лся _е=си`, 
па'стырю же _о=вча` приве'лся _е=си` на же'ртву, и= сугу'бу прiя'лъ 
_е=си` сла'ву. тjь'мъ тя` честву'юще о_у=блажа'емъ. (с. 60)

%<Т%>ы` начерта'нiя воздержа'нiемъ, преблаже'нне, благоче'стiя 
шары` себjь` воwбрази'въ, и='стиннw по бж~iю _о='бразу, ду'шу твою` 
показа'лъ _е=си`, бл~же'нне.

%<Т%>воя^ преда^нiя, _о='ч~е, невр_е'дна соблюда'юще, и= 
страда'нiе честву'юще, благоче'стнw тр\оцу во _е=ди'номъ бж\ства` 
_е=стествjь` пjь'сньми непреста'ннw блажи'мъ.

%<Бг~оро'диченъ:%>

%<П%>ротивля'ющихся, хр\сте`, твое'й цр~кви, мы^шцы сокруши` 
бц\ды ра'ди, и= вjь^рныя лю'ди твоя^ о_у=тверди`, да тя` 
непреста'ннw велича'емъ.

%<И='нъ. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася концы`, 
jа='кw бг~ъ jа=ви'ся человjь'кwмъ пло'тски, и= чре'во твое` бы'сть 
простра'ннjьйшее небе'съ. тjь'мъ тя` бц\ду, а='гг~лwвъ и= 
человjь^къ чинонача^лiя велича'ютъ.

%<С%>труя'ми твои'хъ сле'зъ w=чи'стився, ны'нjь свjь'та 
наслажда'ешися, fеоктi'сте, трисiя'ннагw. тому` предстоя` jа='вjь, 
и= w\т_ону'дными и=зря'днjьйше просвjьще'нъ луча'ми, свы'ше 
назира'еши на'съ, твою` па'мять соверша'ющихъ, всеблаже'нне.

%<Л%>юбо'вiю и= наде'ждею воwружи'вся, и= вjь'рнw w=гражде'нъ, 
разори'лъ _е=си` хи'трwсти и= кова^рства вра^жiя, и= побjьди'тель 
бы'въ, ны'нjь вjьнцено'сецъ живе'ши, съ бж\ственными ли^ки а='гг~лъ 
и= пра'ведныхъ, _о='крестъ престо'ла всецр~я`.

%<Ц%>jьлому'дреннw и= пра'веднw и= благочести'вw на земли` съ 
человjь^ки пожи'вше, на небесjь'хъ сiя'ете, бг~ому'дрiи по'стницы, 
со безпло'тныхъ чи'нми, заре'ю пита'ющеся бг~онача'льною: w\т 
нея'же и= по'двигwвъ пра'веднw вjьнцы`, jа='кw побjьдоно'сцы 
прiя'сте.

%<Бг~оро'диченъ:%>

%<Б%>ж\ственная и= бг~ому'драя и= свяще'нная дво'ице _о=тц_е'въ 
пресвjь'тлая, ва'шими мольба'ми, мi'ру ми'ръ w\т бг~а низпосла'тися 
проси'те, и= цр~квамъ и='стинно _е=диноу'мiе и= вjь'ру, моли'твами 
благопрiя'тными бц\ды, преблаже'ннiи. (с. 61)

%<Свjьти'ленъ. Подо'бенъ: О_у=%>ченикw'мъ:

%<Л%>и'къ приведи` дне'сь лjь'тный ве'сь нiкомидi'йскiй 
ра'дуяся, гра'де, до'брагw па'стыря твоегw`, и= взыгра'й, 
назира'теля и=мjь'яй соблюда'юща тя`, вре'да вра^гъ вы'шша.

%<Сла'ва, и= ны'нjь, бг~оро'диченъ:%>

%<С%>о а=п\слы моли`, бц\де, твоего` сн~а и= гд\са, 
поми'ловатися всjь^мъ пою'щымъ тя` и= сла'вящымъ, и= во i=кw'нахъ 
тя` честву'ющымъ, и= покланя'ющымся досто'йнw, и= любо'вiю 
w=блобыза'ющымъ.

%<На стiхо'внjь _о=ктw'иха. Сла'ва, гла'съ д~. Самогла'сенъ. 
_Е=фре'ма карi'йскагw:%>

%<Н%>iкомидi'йскому великогра'ду, вся'къ гра'дъ и= страна` 
спра'зднуетъ дне'сь, въ па'мять честна'гw _е=гw` граждани'на. и='бо 
концы` земнi'и пле'щутъ, веселя'щеся ны'нjьшнимъ торжество'мъ 
священному'ченика: сему` и= мы` пjь'сньми jа='кw цвjь'ты, вjьнцы` 
спле'тше возопiи'мъ: ра'дуйся па'стырю до'брый, и='же ду'шу 
положи'вый за _о='вцы, же'ртва и= жре'цъ, i=ере'й и= _о=вча`: 
тебjь` мо'лимся, съ пострада'вшими съ тобо'ю, хр\ста`, а=нfi'ме, 
моли`, ста'до твое` сiе` w\т и=ноплеме'нныхъ волкw'въ и=зба'вити, 
и= небе'сныя w=гра'ды съ тобо'ю сподо'битися.

%<И= ны'нjь, бг~оро'диченъ, и=ли` кр\стобг~оро'диченъ: 
Подо'бенъ: Jа='%>кw до'бля:

%<Р%>аспина'ема хр\ста` чл~вjьколю'бца ви'дящи преч\стая, * и= 
ре'бра и=скопава'ема копiе'мъ, * пла'чущи вопiя'ше: * что` сiе` 
сн~е мо'й; что` тебjь` безблагода'тiи лю'дiе возда'ша, * за jа='же 
сотвори'лъ _е=си` дw'брая и=`мъ; * и= тщи'шися безча'дствовати мя` 
вселюбе'знjьйшiй. * о_у=дивля'юся, бл~гоутро'бне, * твоему` 
во'льному распя'тiю.

%<На лiтургi'и: Бл~ж_е'нна _о=ктw'иха, на д~. И= а=нfi'ма 
пjь'снь г~, на д~. Прокi'менъ, гла'съ з~: Ч%>естна` предъ гд\семъ 
сме'рть прп\дбныхъ (с. 62) _е=гw`. %<Стi'хъ: Ч%>то` возда'мъ 
гд\севи w= всjь'хъ, jа=`же воздаде' ми; %<А=п\слъ, ко _е=вре'_емъ, 
зача'ло тл~д. А=ллилу'iа, гла'съ в~: С%>вяще'нницы твои` 
w=блеку'тся въ пра'вду: %<Стi'хъ: Б%>лаже'нъ му'жъ боя'йся гд\са: 
%<_Е=v\глiе i=wа'нна, зача'ло л~s. Прича'стенъ: В%>ъ па'мять 
вjь'чную:




