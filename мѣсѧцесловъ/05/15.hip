<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 200)

%<Мjь'сяца тогw'же въ _е~_i-й де'нь.%>

%<Прп\дбнагw _о=ц~а` на'шегw пахw'мiа вели'кагw:%>

%<И= и='же во ст~ы'хъ _о=ц~а` на'шегw и=са'iи 
_е=п\скпа, росто'вскагw чудотво'рца:%>

%<И= о_у=бiе'нiе благовjь'рнагw царе'вича кня'зя 
дими'трiа моско'вскагw и= всея` рwссi'и, но'вагw 
чудотво'рца.%>

%<С%>лу^жбы и='хъ пи^саны по се'й слу'жбjь.

%<Стiхи^ры пра'здника г~: и= преподо'бнагw, г~. Гла'съ 
s~.%>

%<Подо'бенъ: В%>се` w\тло'жше:

%<В%>се` твое` жела'нiе * къ бг~у просте'ръ, мiрску'ю 
красоту`, * jа='кw не пребыва'ющую, w=ста'вилъ _е=си`, * 
и= хр\сту`, всему'дре, * себе` возложи'лъ _е=си`, * 
все_обра'знw воздержа'нiемъ w=чища'яся, * и= терпjьли'вое 
показу'я противле'нiе, пахw'мiе, * ко стра^стнымъ 
разгорjь'нi_емъ, * и= со'вjьсти муче'нiе, * (с. 201) 
бг~ому'дре, под\ъе'мый, * и= jа='кw побjьдоно'сецъ 
прiя'лъ _е=си` * вjьне'цъ неувяда'емый.

%<Т%>ебjь` ны'нjь прибы'сть * w\т дjь'ятельнагw 
видjь'нiя, * w\тложе'нiемъ тjь'ла, * дебе'лагw 
покрыва'ла, * и= пристра'стiе плотско'е w\тве'ргшу, * 
бг~у сраствори'тися, * w\т_ону'дными w=блиста'емь заря'ми 
и= благода'тьми, * и= бг~одjь'тельными сiя^нiи, * и= 
манове'нiемъ w=божа'емь, * и= и='же къ лу'чшему 
восхожде'нiю. * и= ны'нjь, бг~оно'се, блаже'нъ бы'въ, * 
хр\ста` со дерзнове'нiемъ моли` * w= душа'хъ на'шихъ.

%<В%>се` чу'вство превозше'дъ, * вл\дцjь чи'стw 
бесjь'довалъ _е=си`, * пло'ти бы'въ внjь`, всече'стне, * 
по'мысломъ лу'чшимъ * стра^сти о_у=держа'въ, * и= 
д_е'мwнская шата^нiя разори'въ, * попра'лъ _е=си`, 
пахw'мiе. * и= ны'нjь живы'й въ нб\сныхъ се'лjьхъ, * вся^ 
чту'щыя па'мять твою` помина'й, * хр\сту` со 
дерзнове'нiемъ * моля'ся w= душа'хъ на'шихъ.

%<Сла'ва, гла'съ s~:%>

%<_Е='%>же по _о='бразу соблю'дъ невреди'мw, о_у='мъ 
вл\дку на стра^сти па^губныя по'стнически поста'вивъ, во 
_е='же по подо'бiю jа='кw мо'щнw возше'лъ _е=си`: 
му'жески бо _е=стество` пону'дивъ, потща'лся _е=си` 
ху'ждшее покори'ти лу'чшему, и= пло'ть порабо'тити ду'ху. 
тjь'мже мона'шествующихъ jа=ви'лся _е=си` ве'рхъ, жи'тель 
пусты'нный, благотеку'щихъ w=бучи'тель, пра'вило 
добродjь'тели и=звjь'стнjьйшее: и= ны'нjь на нб~сjь'хъ 
зерца'лwмъ разрjь'шшымся, _о='ч~е на'шъ пахw'мiе, чи'стjь 
зри'ши ст~у'ю тр\оцу, моля'ся несре'дственнjь w= вjь'рою 
и= любо'вiю чту'щихъ тя`.

%<И= ны'нjь, пра'здника.%>

%<На стiхо'внjь пра'здника, Сла'ва, гла'съ s~.%>

%<П%>рп\дбне _о='ч~е, во всю` зе'млю и=зы'де вjьща'нiе 
и=справле'нiй твои'хъ: тjь'мъ на нб~сjь'хъ w=брjь'лъ 
_е=си` мзду` трудw'въ твои'хъ, д_е'мwнскiя погуби'лъ 
_е=си` полки`, и= а='гг~льскiя дости'глъ _е=си` чи'ны, 
и='хже житiю` безъ поро'ка поревнова'лъ (с. 202) _е=си`. 
дерзнове'нiе и=мjь'я ко хр\сту` бг~у, ми'ръ и=спроси` 
душа'мъ на'шымъ.

%<И= ны'нjь, пра'здника.%>

%<Тропа'рь, гла'съ и~:%>

%<С%>ле'зъ твои'хъ тече'ньми пусты'ни безпло'дное 
воздjь'лалъ _е=си`, и= и=`же и=зъ глубины` воздыха'ньми, 
во сто` трудw'въ о_у=плодоноси'лъ _е=си`, и= бы'лъ _е=си` 
свjьти'льникъ вселе'ннjьй, сiя'я чудесы`, пахw'мiе 
_о='ч~е на'шъ, моли` хр\ста` бг~а, спасти'ся душа'мъ 
на'шымъ.

%<Канw'нъ пра'здника со i=рмосо'мъ на s~: и= ст~а'гw 
на s~, _е=гw'же краегране'сiе. П%>ахw'мiю похвалу` 
любе'знw плету`.

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть, препросла'вленный 
гд\сь сла'внw бо просла'вися.

%<Н%>адjь'явся бла'гости твои'хъ нра'вwвъ, о_у=се'рднw 
тебjь` пjь'снь ра'бски возглаша'ю: но мо'й, бг~огла'се, 
о_у='мъ свjьтолу'чными сiя'ньми, твои'ми мольба'ми 
просвjьти`, пахw'мiе преизря'дне.

%<Б%>езстра'стiя жела'нiемъ те'плымъ, _о='ч~е, 
w=держи'мь, в_е'щныя о_у=вяди'лъ _е=си` страсте'й во'лны, 
пахw'мiе, и= дости'глъ _е=си`, любо'вiю вперя'емь, сегw` 
теку'щагw сiя'нiя, пребл~же'нне, бж\ства`.

%<Р%>а'дости и=спо'лнилъ _е=си`, му'дре, нб\сныя 
чи'ны, творца` позна'въ всея` тва'ри: во храни'лищи бо 
навы'клъ _е=си` и=му'щагw неизрече'нную си'лу, сегw`, 
бг~оно'се, вjь'рнw о_у=че'ньми наказу'емь.

%<Бг~оро'диченъ:%>

%<П%>ревы'шши была` _е=си`, ч\стая, всея` неви'димыя 
и= ви'димыя, приснодв~о, тва'ри, зижди'теля бо родила` 
_е=си`, jа='коже благоизво'ли воплоти'тися во о_у=тро'бjь 
твое'й: _е=го'же со дерзнове'нiемъ моли`, спасти` ду'шы 
на'шя. (с. 203)

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си, 
jа=зы'ческая неплодя'щая цр~ковь, прише'ствiемъ твои'мъ, 
въ не'йже о_у=тверди'ся мое` се'рдце.

%<Jа='%>коже _е=ле'нь прите'клъ _е=си` къ водjь`, 
преподо'бне, и= w=кропле'нъ бы'въ креще'нiемъ ст~ы'мъ, 
ро'су прiя'лъ _е=си`, _е='юже о_у=слади'ся се'рдце твое`.

%<Н%>е терпя'ще тве'рдости зрjь'ти твоея`, 
преподо'бне, де'мwнстiи полцы`, бг~оно'се, 
воздержа'тельныя, и=скуш_е'нiя тебjь` разли^чная 
простро'ша.

%<Jа='%>кw свяще'нное стяжа'въ житiе`, бы'лъ _е=си` 
по'стникwмъ, пахw'мiе, законополо'жникъ, и= пе'рвый 
во'ждь, хр\сту` сiя^ приве'лъ _е=си`, сла'вне, въ не'мже 
о_у=тверди'ся твое` се'рдце.

%<Бг~оро'диченъ:%>

%<Ч%>и'ни о_у=диви'шася а='гг~льстiи, преч\стая, и= 
человjь'ч_еская о_у=страши'шася сердца`: w= рж\ствjь` 
твое'мъ: тjь'мже тя`, бц\де, вjь'рою почита'емъ.

%<Конда'къ пра'здника и= i='косъ.%>

%<Та'же сjьда'ленъ, гла'съ и~: Подо'бенъ: 
П%>рему'дрости:

%<С%>ле'зъ ту'чами твою` ду'шу напои'въ бога'тнw, 
_о='ч~е му'дре, многопло'дный добродjь'телей твои'хъ 
пожа'лъ _е=си` кла'съ: и= па'стырь _о=вца'мъ 
преподw'бнымъ бы'въ, на sла'цjь сiя^ воздержа'нiя 
воспита'лъ _е=си`. тjь'мже разрjь'шся w\т житiя` сла'внw, 
_о=те'ч_ескимъ, пахw'мiе, ликw'мъ сочета'лся _е=си`. 
сегw` ра'ди вопiе'мъ ти`: моли` хр\ста` бг~а, 
согрjьше'нiй w=ставле'нiе пода'ти чту'щымъ любо'вiю 
святу'ю па'мять твою`.

%<Два'жды.%>

%<Сла'ва, и= ны'нjь, пра'здника, и=ли` 
бг~оро'диченъ:%>

%<С%>л~нца _о='блаче разу'мнагw, бж\ственнагw свjь'та 
свjьти'льниче златокова'нный, нескве'рная, небла'зная, 
всенепоро'чная вл\дчце, w=мраче'нную ду'шу мою` 
w=слjьпле'нiемъ страсте'й, безстра'стiя заре'ю 
просвjьти`, молю'ся, и= (с. 204) w=скверне'нное мое` 
се'рдце w=мы'й, потw'ки о_у=миле'нiя, покая'нiя же 
слеза'ми, и= w\т тимjь'нiя мя` w=чи'сти дjь'лъ мои'хъ, да 
любо'вiю зову' ти: бц\де приснодв~о, моли` хр\ста` бг~а, 
прегрjьше'нiй w=ставле'нiе пода'ти ми`, тебе' бо и=мjь'ю 
наде'жду ра'бъ тво'й.

%<Кр\стобг~оро'диченъ:%>

%<А='%>гнца и= па'стыря, и= и=зба'вителя, а='гница 
зря'щи на кр\стjь`, восклица'ше пла'чущи, и= го'рькw 
рыда'ющи, вопiя'ше: мi'ръ о_у='бw ра'дуется, прiе'мля 
тобо'ю и=збавле'нiе, о_у=тро'ба же моя` гори'тъ, зря'щи 
твое` распя'тiе, _е='же терпи'ши за милосе'рдiе ми'лости. 
долготерпjьли'ве гд\си, ми'лости бе'здно, и= и=сто'чниче 
неисчерпа'емый, о_у=милосе'рдися, и= да'руй согрjьше'нiй 
w=ставле'нiе вjь'рою пою'щымъ бж\ств_енныя стр\сти твоя^.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы не хода'тай, ни а='гг~лъ, 
но са'мъ, гд\си, вопло'щся, и= спа'слъ _е=си` всего' мя 
человjь'ка. тjь'мъ зову' ти: сла'ва си'лjь твое'й, гд\си.

%<Jа='%>кw и=зря'денъ прави'тель бы'лъ _е=си`, 
пахw'мiе, мона'шескихъ собо'рwвъ: видjь'нiемъ бо, 
прему'дре _о='ч~е, и=звjьсти'лся _е=си`, добродjь'тели 
воздви'гнути попече'нiе.

%<Д%>х~а ст~а'гw зарю` прiе'мъ, sвjьзда` пресвjь'тлая, 
сiя'ющая благода'тiю бы'лъ _е=си` всjь^мъ, и=`хже 
наста'вилъ _е=си` ко спасе'нiя приста'нищу твои'ми 
о_у=че'ньми.

%<Ж%>итiе` твое`, бг~оно'се, пребл~же'нне пахw'мiе, 
пра'вило и=звjь'стно мона'шествующихъ бы'сть, и='мже 
ны'нjь живу'тъ, твои'мъ послjь'дующiи, _о='ч~е, 
бж\ств_еннымъ о_у=че'нi_емъ.

%<О_у=%>язвля'емь вл\дчнею любо'вiю, погаси'лъ _е=си` 
пло'ти пристра'стiе воздержа'нiемъ, пахw'мiе: все` житiе` 
твое`, jа='кw благово'нну же'ртву w=святи'лъ _е=си`.

%<Бг~оро'диченъ:%>

%<Т%>я` приста'нище спасе'нiя, и= стjь'ну недви'жиму, 
бц\де вл\дчце, вси` вjь'мы вjь'рнiи: ты' бо моли'твами 
твои'ми w\т бjь'дъ и=збавля'еши ду'шы на'шя. (с. 205)

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, 
хр\сте` бж~е: тобо'ю бо, вл\дко, къ свjьтонача'льнику 
_о=ц~у` твоему`, w\т но'щи невjь'дjьнiя приведе'нiе 
и='мамы.

%<Л%>юбо'вiю бж~iею, о_у=че'нiемъ бесjь'довалъ _е=си` 
дх~а: и=зъ ни'хже просвjьща'емь, добродjь'тели 
соверше'нiе прiя'лъ _е=си`, w\т страсте'й и=змjьни'въ 
душе'вное о_у=строе'нiе.

%<М%>оли'твенника твоего` по'стника приво'димъ тебjь`, 
вл\дко, тогw` ра'ди прося'ще, просвjьще'нiемъ бл~года'ти 
просвjьти'тися, и= твои'мъ все_ору'жiемъ всегда` 
сохрани'тися.

%<О_у=%>крjьпи'въ о_у='мъ за'повjьдей соблюде'ньми, 
пахw'мiе, пло'ти взыгра'нiе твои'мъ воздержа'нiемъ 
о_у=вяди'лъ _е=си`, и= па'стырь показа'лся _е=си` 
бг~олюбе'знагw со'нма.

%<Бг~оро'диченъ:%>

%<М%>оли` твоего` сн~а и= гд\са, дв~о ч\стая, 
плjь^ннымъ и=збавле'нiе w\т проти'внагw w=бстоя'нiя, и= 
на тя` о_у=пова'ющымъ о_у=мире'нiе дарова'ти.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, 
мя` возведи`.

%<В%>сегуби'т_ельная д_е'мwнская попра'лъ _е=си`, 
_о='ч~е, кова^рства, вл\дки твоегw` w=дjь'янъ си'лою, и= 
кр\сто'мъ честны'мъ w=гражда'емь.

%<О_у='%>мнw па'че вре'менныхъ проразсуди'въ 
вjь^чнующая, болjь^зни воздержа'нiя претерпjь'лъ _е=си`, 
преподо'бне, и= душа'мъ строи'тель бы'лъ _е=си`.

%<В%>о'льнjь w=бнища'въ ду'хомъ, _о='ч~е, безсме'ртное 
и= непрее'мное на нб~сjь'хъ наслажде'нiе, и= несказа'нное 
бога'тство воспрiя'лъ _е=си`.

%<Бг~оро'диченъ:%>

%<Н%>еискусому'жнw, дв~о, родила` _е=си`, и= 
вjь'чнуеши дв~а, jа=вля'ющи и='стиннагw бж\ства`, сн~а и= 
бг~а твоегw` _о='бразы.

%<Конда'къ, гла'съ в~. Подо'бенъ: В%>ы'шнихъ и=щя`:

%<С%>вjьти'льникъ свjь'телъ показа'лся _е=си` въ 
концjь'хъ, (с. 206) пусты'ню же гра'ды сотвори'лъ _е=си` 
мно'жествы мона'шескими: са'мъ себе` распе'нъ, кре'стъ 
тво'й на ра'мо взе'мъ, и= воздержа'нiемъ тjь'ло 
и=знури'лъ _е=си`, моля` непреста'ннw w= всjь'хъ на'съ.

%<I='косъ:%>

%<П%>ресвjь'тлая блаже'ннагw па'мять, другi'й jа=ви'ся 
де'нь спасе'нiя на'мъ, свjь'тлостiю воздержа'нiя, но'щь 
глубоку` страсте'й w\тгоня'щи, и= вседобродjь'тельнымъ 
дjья'нiемъ свjь'тлw w=блиста'ющи, въ не'йже jа=сна` 
sвjьзда` и= свjьтла` jа=ви'ся. вjь'рнw пjь^сни съ 
весе'лiемъ пахw'мiю бж\ственному принесе'мъ: съ высоты' 
бо зря` просвjьща'етъ на'съ, и= дае'тъ ми'ръ неwску'денъ, 
моля` непреста'ннw w= всjь'хъ на'съ.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw 
мучи'теля высо'къ пла'мень вознесло` _е='сть: хр\сто'съ 
же простре` бг~очести^вымъ _о=трокw'мъ ро'су духо'вную, 
сы'й бл~гослове'нъ и= препросла'вленъ.

%<К%>рjь'постiю w=дjь'яся вл\дчнею, jа='кw пра'хъ 
сладостра^стiя житiя` попра'лъ _е=си`, любо'вiю 
побjьжда'емь нетлjь'нныя жи'зни, _е='йже ны'нjь и= 
причасти'лся _е=си`, съ ли^ки а='гг~лъ, _о='ч~е, 
водворя'яся.

%<С%>е'рдце стяжа'въ чи'сто, ви'дjьти сподо'бился 
_е=си` всjь'ми неви'димаго: w\тсю'ду jа='коже блаже'нъ 
служи'тель, _о='ч~е, бы'лъ _е=си`, поя` бл~годjь'теля и= 
препросла'вленнаго.

%<П%>равосла'вную му'дрость ты` стяжа'въ, _е=ди'ницу 
тричи'сленную, тр\оцу _е=диносу'щную, пребл~же'нне, 
проповjь'далъ _е=си`, и= сло'ва стра'шное воплоще'нiе, 
научи'лъ _е=си` пjь'ти бл~годjь'теля, jа='кw 
препросла'вленна во вjь'ки.

%<Бг~оро'диченъ:%>

%<С%>т~ы'хъ ст~jь'йшую тя` разумjь'емъ, jа='кw 
_е=ди'ну ро'ждшую бг~а непремjь'ннаго, дв~о нескве'рная, 
мт~и безневjь'стная: всjь^мъ бо и=сточи'ла _е=си` 
вjь^рнымъ нетлjь'нiе бж\ственнымъ рж\ство'мъ твои'мъ. (с. 
207)

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь 
дjь^йства раздjьля'ше, бж~iимъ велjь'нiемъ халд_е'и 
w=паля'ющая, вjь^рныя же w=роша'ющая, пою'щыя: 
благослови'те, вся^ дjьла` гд\сня, гд\са.

%<П%>о'стныхъ jа='вjь воwбраже'нiя, w\т а='гг~ла 
научи'вся, му'дре, w\т бж\ственнагw повелjь'нiя, и='миже 
ны'нjь пита'еми благоче'стiя пито'мцы, пjь'сньми зову'ще: 
благослови'те, вся^ дjьла` гд\сня, гд\са.

%<Jа='%>коже мо'лнiя вели'кими блиста^нiи, житiе` 
сiя'ющее всjь^мъ возсiя`, воздержа'нiя твоегw`, 
всему'дре, благоче'стнw зижди'телю зову'щымъ: 
благослови'те, вся^ дjьла` гд\сня, гд\са.

%<Т%>я` па'че о_у=ма` и=зъ нерожде'нна _о=ц~а`, 
пре'жде вjь^къ рожде'нна, хр\сте`, сла'вя проповjь'да 
пахw'мiй сла'вный, и= дх~а всест~а'го, _е=ди'но тр\оцы 
_е=стество` вjь'дый и= бж\ство`.

%<Бг~оро'диченъ:%>

%<Д%>ве'рь тя` свjь'та, дв~о бг~ома'ти, 
благоче'ствующе и=мену'емъ, _о='ч~ее бо сiя'нiе, 
соеди'ншееся пло'ти дебельству`, па'че _е=стества` 
родила` _е=си`, преч\стая: _е=го'же пое'мъ вся^ дjьла` 
гд\сня, гд\са.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

%<Л%>уча'ми благода'ти w=зари'вся, пахw'мiе, jа='кw 
вjь'ренъ служи'тель бг~у предстои'ши, и= наслади'тися 
сла'вы сподо'блься неразруши'мыя. тjь'мже честны'й 
пра'здникъ тво'й велича'емъ.

%<И=%>сплете'ся тебjь` вjьне'цъ, jа='кw побjьди'телю, 
пахw'мiе, десни'цею живоно'сною и= вседержи'тельною: и= 
ны'нjь пою'щыя твою` па'мять сла'вную, сподо'би, 
блаже'нне, о_у=лучи'ти w=ставле'нiе согрjьше'нiй, 
всеприснопа'мятне. (с. 208)

%<П%>лоды` ны'нjь w=б\ъе'мъ болjь'зней твои'хъ, 
пахw'мiе, ра'дости наслажда'ешися, jа='же па'че о_у=ма`: 
но хода'тайствуя и=зба'вити твоя^ о_у=ченики`, хр\ста` 
о_у=моли`, тя` ны'нjь сла'вящыя и= чту'щыя, достосла'вне.

%<Бг~оро'диченъ:%>

%<Jа='%>кw руно`, пренепоро'чная, до'ждь нб\сный во 
о_у=тро'бjь прiе'мши, на'мъ родила` _е=си` пи'щу 
даю'щаго, благоче'стнw того` воспjьва'ющымъ, и= тя` 
всепjь'тую бц\ду и=сповjь'дающымъ.

%<Свjьти'ленъ. Подо'бенъ: Н%>б~о sвjьзда'ми:

%<А='%>гг~льскагw житiя` жела'я, о_у=дали'лъ _е=си` 
себе` въ пусты'няхъ, и= стра^сти покори'лъ _е=си` 
плотскi^я, равноа'гг~ленъ показа'вся, пахw'мiе бг~оно'се.

%<Два'жды.%>

%<Сла'ва, и= ны'нjь, пра'здника. На стiхо'внjь, 
Сла'ва, гла'съ и~:%>

%<М%>она'хwвъ мно'жества наста'вника тя` почита'емъ, 
_о='ч~е на'шъ пахw'мiе: твое'ю бо стезе'ю вои'стинну 
пра'вw ходи'ти позна'хомъ. бл~же'нъ _е=си` хр\сту` 
рабо'тавъ, и= вра'жiю w=бличи'лъ _е=си` си'лу, а='гг~лwвъ 
собесjь'дниче, прп\дбныхъ соприча'стниче и= пра'ведныхъ: 
съ ни'миже моли'ся гд\севи, поми'ловатися душа'мъ 
на'шымъ.

%<И= ны'нjь, пра'здника.%>

%<На лiтургi'и блаж_е'нна пра'здника, пjь'снь 
рядова'я: и= ст~а'гw, пjь'снь г~, Прокi'менъ гла'съ з~: 
Ч%>естна` пред\ъ гд\семъ сме'рть преподо'бныхъ _е=гw`. 
%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми; %<А=п\слъ къ корi'нfянwмъ, зача'ло р_о~s. 
А=ллилу'iа, гла'съ s~: Б%>лаже'нъ му'жъ, боя'йся гд\са: 
%<Стi'хъ: С%>и'льно на земли` бу'детъ сjь'мя _е=гw`. 
%<_Е=v\глiе луки`, зача'ло _о~з. Прича'стенъ: В%>ъ 
па'мять вjь'чную: (с. 209)



%<Слу'жба и='же во ст~ы'хъ _о=тца` на'шегw и=са'iи 
_е=пi'скопа, росто'вскагw чудотво'рца.%>

%<Ве'черъ, Б%>лаже'нъ му'жъ, %<а~-й а=нтiфw'нъ.%>

%<На Г%>д\си, воззва'хъ, %<стiхи^ры гла'съ д~. 
Подо'бенъ: Jа='%>кw до'бля:

%<Jа='%>кw до'бля во ст~и'телехъ, * блаже'ннаго 
и=са'iю соше'дшеся похва'лимъ дне'сь: * jа='кw бо друго'е 
со'лнце пресвjь'тлое возсiя'въ, * преч\стыя цр~кве бж~iя 
мт~ре, * w\тгоня` тму` нече'стiя, * и= просвjьща'я 
новокрещ_е'нныя лю'ди свjь'томъ бг~оразу'мiя. * тjь'мъ и= 
прiя'лъ _е=си` вjьне'цъ w\т бг~а нетлjь'нный: * _е=го'же 
моли`, w\т бjь'дъ и= напа'стей и=зба'витися, * вjь'рою 
пою'щымъ всечестну'ю па'мять твою`.

%<Д%>обродjь'тельными свjьтлостьми` * просвjьти'ся 
житiе` твое`, * и= серде'чною пра'востiю, * и= ра'зумомъ 
духо'внымъ, бг~ому'дре, о_у=добря'емь, * научи'лъ _е=си` 
новопросвjьщ_е'нныя лю'ди * неподви^жнымъ бы'ти во 
хр\сто'вjь вjь'рjь. * тjь'мже па'мять твою` честну'ю и= 
свjьтоно'сную * соверша'емъ, приснопа'мятне, * любо'вiю 
тя` почита'юще.

%<Р%>а'зума духо'внагw и=спо'лнився, * посрами'лъ 
_е=си` врага`, * прельсти'вшаго пра'_отца, * и= сего` 
_о=ру'жiемъ духо'внымъ сокруши'въ, * бг~онасажде'нный 
са'дъ цр~ко'вный * о_у=че'нiемъ твои'мъ напои'лъ _е=си`, 
* и= ко хр\сту` приве'лъ _е=си` jа='кw и='стинный 
дjь'латель * вiногра'да вл\дки твоегw`: * _е=го'же моли` 
w= чту'щихъ вjь'рою па'мять твою`.

%<Сла'ва, гла'съ s~:%>

%<Т%>ы` _е=си` па'стырь до'брый и= о_у=чи'тель 
те'плый, ст~и'телю и=са'iе, тебе` всегда` похваля'юще, 
вопiе'мъ ти`: тобо'ю о_у=краси` (с. 210) бг~ъ це'рковь 
мт~ре своея`, и= тjь'ло многолjь'тное твое` покрове'нное 
въ земли`, нетлjь'нно jа=ви` лю'демъ твои^мъ. тjь'мже 
моли'ся непреста'ннw w= хва'лящихъ тя`, и= чту'щихъ 
па'мять твою`, прося` w=ставле'нiя грjьхw'въ, и= 
спасе'нiя душа'мъ на'шымъ.

%<И= ны'нjь, пра'здника.%>

%<Вхо'дъ. Прокi'менъ дне`. И= чт_е'нiя г~, пи^саны 
сегw` мjь'сяца въ f~ де'нь.%>

%<На стiхо'внjь стiхи^ры пра'здника. Сла'ва ст~и'теля, 
гла'съ s~:%>

%<И=%>злiя'ся бл~года'ть во о_у=стна'хъ твои'хъ, 
прп\дбне _о='ч~е, ст~и'телю и=са'iе, и= бы'лъ _е=си` 
па'стырь хр\сто'вы цр~кве, о_у=ча` слов_е'сныя _о='вцы 
вjь'ровати въ тр\оцу _е=диносу'щную, во _е=ди'номъ 
бж\ствjь`.

%<И= ны'нjь, пра'здника.%>

%<Тропа'рь, гла'съ и~:%>

%<П%>равосла'вiя наста'вниче, благоче'стiя о_у=чи'телю 
и= чистоты`, росто'ву пресвjь'тлый свjьти'льниче, 
ст~и'тел_емъ бг~одохнове'нное о_у=добре'нiе, и=са'iе 
прему'дре: о_у=че'нiемъ бо твои'мъ вся^ рwссi^йскiя 
концы` просвjьти'лъ _е=си` бл~года'тiю духо'вною, 
ст~и'телю бл~же'нне, моли` хр\ста` бг~а, да спасе'тъ 
ду'шы на'шя.

%<Сла'ва, и= ны'нjь, пра'здника.%>

%<На о_у='трени, по а~-й и= по в~-й стiхоло'гiи, 
сjьда'льны пра'здника.%>

%<По полv"еле'и сjьда'ленъ, ст~а'гw, гла'съ д~. 
Подо'бенъ: С%>ко'рw предвари`:

%<W\т%> младе'нства по хр\стjь` ше'ствовалъ _е=си`, и= 
сосу'дъ ст~а'гw дх~а, ст~и'телю и=са'iе, бы'лъ _е=си`, 
w\т негw'же прему'дрость прiи'мъ, научи'лъ _е=си` 
человjь'ки, многобо'жiе i='дwльское преwби'дjьти, и= 
хр\сту` вjь'ровати. _е=го'же моли`, спасти` всjь'хъ 
любо'вiю тя` почита'ющихъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, пресу'щественнаго бг~а 
ро'ждшая, со ст~и'телемъ того` непреста'ннw моли`, 
w=ставле'нiе прегрjьше'нiй, и= и=справле'нiе житiя`, 
да'ти на'мъ пре'жде конца`, вjь'рою и= любо'вiю пою'щымъ 
тя` по до'лгу, _е=ди'на всепjь'тая. (с. 211)

%<Степ_е'нна, а~-й а=нтiфw'нъ д~-гw гла'са. 
Прокi'менъ: Ч%>естна` предъ гд\семъ сме'рть преподо'бныхъ 
_е=гw`. %<Стi'хъ: Ч%>то` возда'мъ гд\севи w= всjь'хъ, 
jа=`же воздаде' ми; %<В%>ся'кое дыха'нiе: %<_Е=v\глiе 
i=wа'нна, зача'ло л~_е w\т полу`. По н~-мъ _псалмjь` 
стiхи'ра гла'съ д~%>:

%<Jа='%>кw со'лнце пресвjь'тлое просвjьща'еши страну` 
всю` рwссi'йскую: тебе' бо показа` бг~ъ w\т ю='ности, 
ст~и'телю блаже'нне и=са'iе, па'стыря слове'сному своему` 
ста'ду новоизбра^ннымъ лю'демъ, и= о_у=краси'лъ _е=си` 
всечу'днw це'рковь бж~iя мт~ре, въ не'йже и= до ны'нjь 
лежа'тъ честны^я твоя^ мо'щи, jа=`же и='мутъ въ себjь` 
и=сцjьле'нiя да'ръ бл~года'ти, ст~и'телю пречу'дне. тебе` 
хр\сто'съ показа` второ'е свjьти'ло въ росто'встjьй 
цр~кви: ты` похвала` земли` на'шей и= заступле'нiе. 
тjь'мже дне'сь пра'зднующе свjь'тлw па'мять твою`, и= 
честно'е w=брjь'тенiе пречу'днагw твоегw` тjьлесе`, 
вку'пjь же и= пресла'вное пренесе'нiе пречестны'хъ моще'й 
твои'хъ, и= мо'лимъ тя`, ст~и'телю, ми'ръ мi'ру и=спроси` 
и= душа'мъ на'шымъ ве'лiю ми'лость.

%<Канw'нъ пра'здника, со i=рмосо'мъ на s~: и= ст~а'гw 
на и~.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою`, ра'дуяся, тоя` чудеса`.

%<Т%>воего`, хр\сте`, о_у=го'дника бл~же'ннаго и=са'iю 
пjь'ти ми` жела'ющу, моли'твами _е=гw`, jа='кw бг~ъ, 
w=сiя'нiе всест~а'гw дх~а да'руй ми`, и= свjь'тъ 
прему'дрости твоея`, да досто'йнw воспою` тогw` чудеса`.

%<П%>рiиди'те, вjь'рнiи, цр~ко'внаго свjьти'льника, и= 
столпа` непоколеби'ма, и= правосла'вiя о_у=чи'теля, и= 
благоче'стiя проповjь'дника, бл~же'ннаго и=са'iю 
достохва'льными пjь'сньми почти'мъ. (с. 212)

%<Jа='%>кw ст~и'тель вjь'ренъ, и= па'стырь и='стинный 
росто'вскiя цр~кве бы'въ, и= слове'снагw ста'да 
хр\сто'ва, но'выхъ люде'й неле'стный о_у=чи'тель 
jа=ви'лся _е=си` бл~же'нне, и=са'iе: и=`хже научи'лъ 
_е=си` сла'вити бж~iя вели^чiя.

%<Бг~оро'диченъ:%>

%<М%>арi'ю ч\стую, прiиди'те, вси` воспое'мъ, _е=ди'ну 
о_у=краси'вшую человjь'чество, и= ро'ждшую бг~а 
воплоще'нна, дв~у же пребы'вшую неврежде'нну.

%<Катава'сiа пра'здника.%>

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь вjьнц_е'въ 
сла'вы сподо'би.

%<Г%>лагw'лы бж\ственными, дjь'лы же и= о_у=ч_е'нiи 
пресла'вными, по всему` о_у=подо'бися пресла'внымъ 
а=п\слwмъ, и= w=бтече` всю` рwссi'йскую зе'млю, 
i='дwльскую ле'сть попаля'я, просвjьща'я же вjь'рныхъ 
сердца` бл~года'тiю.

%<W\т%> младе'нства хр\ста` вожделjь'въ, кра^сная 
мi'ра сегw` вся^ о_у=ме'ты вмjьни'лъ _е=си` по а=п\слу, 
_о='ч~е, вы'шнихъ и=ща`: хр\сто'вою же бл~года'тiю 
ст~и'тельства сподо'бился _е=си`, и= росто'ву па'стырь 
нw'вымъ лю'демъ посыла'ешися: и=`хже и= научи'лъ _е=си`, 
и= на нб~сjь'хъ вjьнцы` сла'вы воспрiя'лъ _е=си`.

%<С%>т~а'гw дх~а бл~года'тiю, i='дwльское и=зwста'вшее 
нече'стiе до конца` потреби'лъ _е=си` въ рwссi'йстjьй 
земли`, побо'рникъ вои'стинну правосла'вiя jа=ви'вся 
крjь'пкiй. тjь'мъ просвjьти'лъ _е=си` твои'ми о_у=ч_е'нiи 
рwссi^йскiя концы`.

%<Бг~оро'диченъ:%>

%<П%>ое'мъ, дв~о бг~ома'ти, па'че _е=стества` рж\ство` 
твое`, и= твою` нетлjь'нную чистоту`: и='бо въ тебjь` во 
_е=ди'но сочета'ся дjь'вство и= рж\ство`.

%<Сjьда'ленъ, гла'съ и~. Подо'бенъ: П%>рему'дрости:

%<W\т%> мiрскi'я молвы` и=збjьжа'въ, и= хр\сто'во 
и='го (с. 213) воспрiи'мъ, и= за'пwвjьди соверши'въ, 
па'стырь _о=би'тели быва'еши, пото'мъ же и= на 
ст~и'тельскомъ сjьда'лищи сjь'дъ, бг~оуго'днw пожи'лъ 
_е=си`, и= лю'ди правосла'вiю научи'въ, на нб~са` 
восте'клъ _е=си`: о_у= престо'ла вседержи'теля со 
а='гг~лы предстоя`, ст~и'телю блаже'нне, моли'ся w= 
рабjь'хъ твои'хъ.

%<Два'жды.%>

%<Сла'ва, и= ны'нjь, пра'здника, и=ли` 
бг~оро'диченъ:%>

%<W=%> тебjь` ра'дуется, бл~года'тная, вся'кая тва'рь, 
а='гг~льскiй собо'ръ, и= человjь'ческiй ро'дъ, 
w=свяще'нный хра'ме, и= раю` слове'сный, дjь'вственная 
похвало`, и=зъ нея'же бг~ъ воплоти'ся, и= мл\днцъ бы'сть 
пре'жде вjь^къ сы'й бг~ъ на'шъ. ложесна' бо твоя^ 
престо'лъ сотвори`, и= чре'во твое` простра'ннjье нб~съ 
содjь'ла. w= тебjь` ра'дуется, бл~года'тная, вся'кая 
тва'рь, сла'ва тебjь`.

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<С%>jьдя'ща во сла'вjь гд\са пр\оро'къ и=са'iа 
дре'вле о_у=зрjь'въ, и= w\т серафi'ма клеща'ми о_у='гль 
прiи'мъ w=чи'стися. ты' же, ст~и'телю, всегда` гд\севи 
предстои'ши со мно'жествомъ безпло'тныхъ, и= серафi'мwмъ 
подо'бяся, jа='коже клеща'ми, твои'ми рука'ми тjь'ло 
хр\сто'во прiе'млеши, и= вjь^рнымъ подае'ши, непреста'ннw 
вопiя`: сла'ва си'лjь твое'й, гд\си.

%<Л%>юбо'вiю бж~iею па'че _о=гня` распала'емь, 
_о='ч~е, w=бходя` гра'ды и= в_е'си, въ росто'встjьй и= 
су'ждальстjьй _о='бласти, i='дwльская ка^пища разоря'я, 
ц_е'ркви же созида'я, лю'ди научи'лъ _е=си` пjь'ти: 
сла'ва си'лjь твое'й, гд\си.

%<П%>ресла'вный и= чу'дный лео'нтiй, jа='кw 
благоцвjьту'щь са'дъ насади` ростw'вскiя лю'ди, 
просвjьти'въ и=`хъ святы'мъ креще'нiемъ. ты' же, 
бл~же'нне, до конца` си'хъ напои'лъ _е=си` (с. 214) 
твои'мъ о_у=че'нiемъ, и= ко хр\сту` jа='кw зрjь'лъ пло'дъ 
прине'слъ _е=си`, съ весе'лiемъ вопiя`: сла'ва си'лjь 
твое'й, гд\си.

%<Бг~оро'диченъ:%>

%<W\т%> ма'тернихъ пеле'нъ чи'сто житiе` и=мjь'лъ 
_е=си`, блаже'нне, и= сегw` ра'ди преч\стыя бц\ды 
и=зря'дный служи'тель бы'въ, сiю` возвели'чилъ _е=си` въ 
рwссi'йскихъ страна'хъ, и= научи'лъ _е=си` пjь'ти: сла'ва 
си'лjь твое'й, преч\стая.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй 
сла'вjь твое'й: ты' бо, неискусобра'чная дв~о, и=мjь'ла 
_е=си` во о_у=тро'бjь надъ всjь'ми бг~а, и= родила` 
_е=си` безлjь'тнаго сн~а, всjь^мъ воспjьва'ющымъ тя` 
ми'ръ подава'ющая.

%<О_у=%>дивля'ется ст~и'тель, кня'зь же и= вси` 
лю'дiе, ско'рому твоему` прише'ствiю, ко w=свяще'нiю 
преч\стыя це'ркве: а='гг~ломъ бо зва'нъ бы'лъ _е=си`, и= 
_о='блакомъ носи'мь, jа='коже дре'вле а=п\сли, на 
о_у=спе'нiе бж~iя мт~ре. тjь'мже тя` всjь^мъ 
воспjьва'ющымъ ми'ръ подава'еши.

%<О_у=%>диви'шася а='гг~льстiи чи'нове пресла'вному 
твоему` житiю`, ка'кw въ бре'ннjьмъ тjьлеси` безпло'тнаго 
врага` побjьди'лъ _е=си`, бл~же'нне, и= возду'шными 
те'мными князьми` не о_у=держа'нъ бы'въ, пр\сто'ла 
хр\сто'ва дости'глъ _е=си` къ превы^шнимъ си'ламъ, и= 
w\тту'ду ми'ръ на'мъ подава'еши.

%<О_у=%>дивля'ются хр\стоимени'тiи лю'дiе, _е=гда` 
w=брjьто'ша пречестно'е твое` тjь'ло, _е='же мно'гими 
лjь'ты земле'ю покрове'но, и= jа=ви'ся jа='коже 
златоза'рное со'лнце, чуде'съ лучы` и=спуща'я, и= 
просвjьща'я вjь'рныхъ сердца`, и= воспjьва'ющымъ гд\севи 
ми'ръ подава'еши.

%<Бг~оро'диченъ:%>

%<О_у=%>милосе'рдися, вл\дчце, на непотр_е'бныя твоя^ 
рабы^, и= не преда'ждь на'съ въ ру'цjь пога'ныхъ, грjь^хъ 
ра'ди на'шихъ: но моли'твъ на'шихъ не пре'зри, во твою` 
це'рковь притека'ющымъ, и= вопiю'щымъ ти`, ми'ръ 
подаю'щи. (с. 215)

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще 
пра'зднество, бг~ому'дрiи, бг~ома'тере, прiиди'те, 
рука'ми воспле'щимъ, w\т нея` ро'ждшагося бг~а сла'вимъ.

%<Б%>ж\ственною благода'тiю о_у=крjьпля'емь, а=п\слwмъ 
ревни'тель бы'въ, рwссi^йскiя вся^ концы` научи'лъ _е=си` 
благоче'стiю, и= вся^ нечести^вая о_у=ч_е'нiя до конца` 
потреби'лъ _е=си`: тjь'мже твою` па'мять свjь'тлw 
пра'зднуемъ.

%<Г%>ро'бъ честна'гw твоегw` тjьлесе` и=ногда` въ 
небреже'нiи бы'сть, и= w\т ст~и'теля тво'й престо'лъ 
держа'щагw, и= къ тебjь` любо'вь показу'юща, w\тту'ду 
прено'сится, jа='вственнw ны'нjь полага'ется, 
и=сточа'ющiй и=сцjьл_е'нiя всjь^мъ.

%<И='%>же всегда` къ ра'цjь моще'й твои'хъ 
приступа'юще, любе'знw ту` цjьлу'емъ, и= w\т души` 
вопiе'мъ ти`: ст~и'телю блаже'нне и=са'iе, моли'ся 
прилjь'жнw за гра'дъ и= лю'ди, и= ско'рбь на'шу въ 
ра'дость претвори`, и= грjьхw'въ проще'нiе и=спроси`.

%<Бг~оро'диченъ:%>

%<П%>ритеце'мъ, вjь'рнiи, въ це'рковь бж~iя мт~ре, и= 
вjь'рнw моля'щеся возопiе'мъ _е='й: поми'луй, вл\дчце, 
твое` достоя'нiе, и= w\т вра^гъ и=зба'ви о_у=го'дника 
твоегw` и=са'iи моли'твами.

%<Конда'къ, гла'съ г~. Подо'бенъ: Д%>в~а дне'сь:

%<Jа='%>кw гро'мъ возгремjь'лъ _е=си`, бж\ственными 
твои'ми о_у=ч_е'нiи, въ рwссi'йстjьй земли`, и= jа=ви'лся 
_е=си` свjьти'льникъ пресвjь'телъ, w=сiя'я свjь'томъ 
бг~оразу'мiя, и=са'iе блаже'нне. тjь'мже вопiе'мъ ти`: 
хр\ста` бг~а моли` непреста'ннw w= всjь'хъ на'съ.

%<I='косъ:%>

%<П%>рiиди'те, бг~оизбра'ннiи хр\стоимени'тiи собо'ри, 
похва'лимъ ны'нjь, и= пjь'сньми почти'мъ свjьтоно'сную 
па'мять пречу'днагw _о=тца` блаже'ннагw и=са'iи, 
а=п\слwмъ ра'внагw, благоче'стiя проповjь'дника, 
наста'вника же и= о_у=чи'теля рwссi'йскому jа=зы'ку: 
jа=ви'бося jа='кw свjьти'льникъ (с. 216) незаходи'мый, во 
тмjь` су'щымъ невjь'дjьнiя, и= всjь'хъ возводя` къ 
бж\ственнjьй высотjь` и= на па'житjьхъ зако'на 
живоно'снагw тjь'хъ о_у=пасе`, и= и=сцjьле'нiй луча'ми 
всjь'хъ просвjьща'я. тjь'мже мо'лимъ тя` ны'нjь: 
w=блиста'й въ сердца` ра^бъ твои'хъ незаходи'мый свjь'тъ 
ра'зума, хр\сто'въ о_у=го'дниче, и= моли` непреста'ннw w= 
всjь'хъ на'съ.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=ц~_е'въ гд\сь и= бг~ъ, 
благослове'нъ _е=си`.

%<Н%>е слу'жатъ ктому` рwссi'йстiи сы'нове тмjь` 
пре'лести: но тобо'ю, _о='ч~е, и='стинный бг~оразу'мiя 
свjь'тъ позна'ша, и= непреста'ннw ра'дующеся ны'нjь 
хр\сту` вопiю'тъ: благослове'нъ бг~ъ _о=т_е'цъ на'шихъ.

%<П%>ра'зднуетъ цр~ковь че'стнw твое` преставле'нiе: 
житiе' бо благоче'стнw на земли` соверши'лъ _е=си`, 
чу'дне, и= пло'дъ стори'чествующiй вл\дцjь твоему` 
прине'слъ _е=си`, и= w\т негw` прiя'лъ _е=си` вjьнцы` 
сла'вы неизрече'нныя, непреста'ннw вопiя`: бл~гослове'нъ 
бг~ъ _о=т_е'цъ на'шихъ.

%<И=`%>же во и=скуше'нiихъ и= ско'рбехъ су'щiи, къ 
ра'цjь моще'й твои'хъ притека'юще, прiе'млютъ честна^я 
и=сцjьл_е'нiя w\т jа=`же въ тебjь` бж\ственныя 
благода'ти, и= непреста'ннw хр\сту` вопiю'тъ: 
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<О_у=%>крjьпи`, вл\дчце, сла'вящыя тя` вjь^рныя лю'ди 
на проти^вныя враги`, jа='кw дв~да на голiа'fа, да 
веселя'щеся вопiе'мъ ти`: ра'дуйся, покро'ве ст~ы'й, и= 
засту'пнице гра'ду на'шему.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ 
пjь'ти тебjь`: гд\са по'йте, дjьла`, и= превозноси'те 
_е=го` во вся^ вjь'ки. (с. 217)

%<Б%>лаже'нную жи'знь по'жилъ _е=си` въ житiи` сы'й, 
и= со ст~и'тельскими ли^ки о_у= престо'ла хр\сто'ва 
ра'дуяся предстои'ши, бж\ственное наслjь'дивъ 
наслажде'нiе, непреста'ннw вопiе'ши: гд\са воспjьва'йте, 
дjьла`, и= превозноси'те _е=го` во вся^ вjь'ки.

%<Б%>ж\ственнагw дх~а благода'ть и=мjь'я въ души` 
твое'й, блаже'нне и=са'iе, w=бте'клъ _е=си` рwссi'йскую 
зе'млю jа='кw мо'лнiя, разсjьва'я бж~iе сло'во во всjь'хъ 
страна'хъ, просвjьща'я всjь'хъ и= науча'я: гд\са 
воспjьва'йте, дjьла`, и= превозноси'те _е=го` во вся^ 
вjь'ки.

%<С%>лов_е'сныя плоды` гд\севи принося`, и=са'iе 
прему'дре, w=зари'лъ _е=си` твое'й па'ствjь свjь'тъ 
бг~оразу'мiя, и= нечести^вая о_у=ста` загради'лъ _е=си` 
пра'щею бг~одохнове'нныхъ слове'съ твои'хъ, и= jа='снw 
всjь^мъ проповjь'далъ _е=си`: гд\са воспjьва'йте, дjьла`, 
и= превозноси'те _е=го` во вся^ вjь'ки.

%<Бг~оро'диченъ:%>

%<Н%>а благодjья'нiе человjь'кwмъ сло'во воплоти'тися 
и=зво'ли: дjь'вства бо врата` про'йде jа='кw гд\сь, и= 
бц\ду показа`. Тjь'мъ зове'мъ: гд\са воспjьва'йте, 
дjьла`, и= превозноси'те _е=го` во вся^ вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` 
бг~ома'тере, и= да вопiе'тъ: ра'дуйся, всеблаже'нная 
бц\де, чи'стая приснодв~о.

%<К%>то` мо'жетъ, блаже'нне, по достоя'нiю тя` 
восхвали'ти; и=сцjьл_е'нiя бо неwску'днw подава'еши 
приходя'щымъ къ тебjь` съ вjь'рою, и= непреста'ннw 
вопiю'щымъ: и=зба'ви, ст~и'телю, w\т вся'кихъ 
и=скуше'нiй, и= до конца` неврежде'нныхъ на'съ соблюди`.

%<_О='%>крестъ стоя'ще ра'ки моще'й твои'хъ, съ 
любо'вiю ту` припа'дающе цjьлу'емъ, и= вjь'рнw ти` 
вопiе'мъ, блаже'нне: поми'луй ст~и'теля, престо'лъ тво'й 
ны'нjь о_у=краша'ющаго, (с. 218) и= до конца` _е=го` 
сохрани` невреди'ма: хр\столюби'вымъ лю'демъ на 
сопроти^вныя побjь^ды да'руй, и= на враги` w=долjь'нiе.

%<П%>рiими` хвалу` w\т ра^бъ недосто'йныхъ, ст~и'телю 
и=са'iе, и= житiя` сегw` непостоя'нную пучи'ну да'руй 
на'мъ немяте'жнw прейти`, и= моли'тву w= на'съ къ бг~у 
сотвори`, че'стнw почита'ющихъ твою` па'мять, и= 
w=держа'щихъ sw'лъ и= жду'щихъ на'съ и=зба'ви, да во 
вjь'ки тебе` велича'емъ.

%<Бг~оро'диченъ:%>

%<П%>рiиди'те, хр\стоимени'тiи лю'дiе, въ честну'ю 
це'рковь бж~iя мт~ре, и= покло'ншеся пречу'дному _е=я` 
_о='бразу, и= ру'цjь воздjь'вше, w\т се'рдца возопiе'мъ: 
поми'луй на'съ, бц\де, недосто'йныхъ ра^бъ твои'хъ, и= 
гра'дъ на'шъ, въ не'мже вели'кое твое`, и= многосла'вное 
и='мя велича'ется, w\т всjь'хъ sлы'хъ свободи`, 
о_у=го'дника твоегw` и=са'iи моли'твами, да во вjь'ки 
тебе` велича'емъ, ч\стая.

%<Свjьти'ленъ:%>

%<Jа='%>коже пресвjь'тлая заря` свjьтоно'сна, jа=ви'ся 
дне'сь па'мять твоя`, ст~и'телю преблаже'нне и=са'iе, 
предвозвjьща'ющи на'мъ пресвjь'тлагw со'лнца незаходи'мый 
свjь'тъ, пречу'днагw лео'нтiа свjьтоно'сный пра'здникъ: 
да моли'твами ва'шими прiи'мемъ w=ставле'нiе грjьхw'въ.

%<Два'жды.%>

%<Сла'ва, и= ны'нjь, пра'здника, и=ли` 
бг~оро'диченъ:%>

%<П%>ощади' мя, гд\си, пощади' мя, _е=гда` прiи'деши 
суди'ти, и= не w=суди` мен_е` во _о='гнь, ни jа='ростiю 
же w=бличи` мене`: мо'литъ тя` дв~а ч\стая, ро'ждшая тя`, 
хр\сте`, и= а='гг~лъ мно'жество со пр\орw'ки и= 
ст~и'т_ели и= му'ч_еники.

%<На хвали'техъ стiхи^ры на д~, гла'съ и~. Подо'бенъ: 
Ч%>то` ва'съ нарече'мъ:

%<Ч%>то' тя нарече'мъ, ст~и'телю; * а='гг~ла, jа='кw 
безпло'тенъ на земли` пожи'лъ _е=си`, * а=п\сла, jа='кw 
научи'лъ _е=си` * благовjь'рiю рwссi^йскiя концы`, * 
мч~ника же, jа='кw хр\ста` ра'ди до сме'рти подвиза'лся 
_е=си`, * w=браща'я лю'ди w\т тмы` (с. 219) нече'стiя, * 
и= приводя` и=`хъ на па'жить бг~оразу'мiя. * моли`, 
спасти'ся душа'мъ на'шымъ.

%<Два'жды.%>

%<Ч%>то' тя и=мену'емъ, бг~облаже'нне и=са'iе; * 
рjьку`, духо'вныхъ во'дъ наполня'ему, * и= проходя'щу 
рwссi^йскiя концы`, * жа^ждущая сердца` напая'юща твои'мъ 
о_у=че'нiемъ, * ча'шу, бж\ственнагw дх~а наполня'ему, * 
свjьщу`, цр~ковь w=заря'ющу, * свjьти'льника, jа='кw 
па'ству твою` просвjьща'еши. * мнw'га ти` и=мена`, и= 
бw'льша дарова^нiя: * моли`, спасти'ся душа'мъ на'шымъ.

%<Ч%>то' тя ны'нjь нареку`, и=са'iе пречу'дне; * 
служи'теля та^инъ, и= дjь'лателя вiногра'да хр\сто'ва, * 
вjь'ры о_у=твержде'нiе, * цр~кве столпа` непоколеби'ма, * 
и=сто'чника чуде'съ, * w=би'димыхъ засту'пника, * сиро'тъ 
корми'теля, * па'ствjь твое'й те'пла предста'теля. * 
мнw'га ти` и=мена`, * и= мнwжа'йша дарw'въ прiя^тiя: * 
моли`, спасти'ся душа'мъ на'шымъ.

%<Сла'ва, гла'съ и~:%>

%<С%>т~и'телю хр\сто'въ, бж\ственныхъ преда'нiй 
о_у=чи'телю, церко'вное о_у=твержде'нiе, тебе` jа='кw 
и='стиннаго па'стыря хр\сто'съ показа'лъ _е='сть 
новоизбра'нному твоему` слове'сному ста'ду, рwссi^йскимъ 
лю'демъ, и=`хже и= w\т собла^знъ спа'слъ _е=си`, и= 
о_у=крjьпи'лъ _е=си` и='хъ бы'ти въ правосла'вiи. тjь'мже 
и= ны'нjь мо'лимъ тя`, и=са'iе досточу'дне: моли'ся бг~у 
и= сп~су, w= и=`же вjь'рою пра'зднующихъ пречестну'ю 
па'мять твою`.

%<И= ны'нjь, пра'здника.%>

%<Славосло'вiе вели'кое. И= w\тпу'стъ.%>

%<На лiтургi'и блаж_е'нна ст~а'гw, пjь'снь г~-я и= s~-
я. Прокi'менъ, гла'съ а~: О_у=%>ста` моя^ возглаго'лютъ 
прему'дрость: %<Стi'хъ: О_у=%>слы'шите сiя^, вси` 
jа=зы'цы: %<А=п\слъ къ _е=вре'_емъ, зача'ло тл~_е. 
А=ллилу'iа, гла'съ в~: О_у=%>ста` пра'веднагw поуча'тся 
прему'дрости: %<Стi'хъ: З%>ако'нъ бг~а _е=гw` въ се'рдцjь 
_е=гw`: %<_Е=v\глiе луки`, зача'ло к~д. Прича'стенъ: В%>ъ 
па'мять вjь'чную: (с. 220)



%<Слу'жба ст~а'гw бл~говjь'рнагw царе'вича кн~зя 
дими'трiа моско'вскагw и= всея` рwссi'и, но'вагw 
чудотво'рца.%>

%<На Г%>д\си, воззва'хъ, %<стiхи^ры, гла'съ _е~. 
Подо'бенъ: Р%>а'дуйся:

%<Ц%>а'рствовавшагw на земли` _о='трасль бы'въ, 
пострада'лъ _е=си` терпjьли'внw, и= кро'вiю свое'ю 
w=багри'лъ _е=си` зе'млю: тлjь'ннагw ра'ди и= 
мимотеку'щагw ца'рства, w\т твои'хъ ра^бъ о_у=бiе'нъ 
бы'въ, нетлjь'нное цр\ство воспрiя'лъ _е=си` на 
нб~сjь'хъ: въ не'мже ра'дуяся предстои'ши хр\сту`, 
вjьне'цъ нося` w\т вседержи'телевы руки` на версjь` 
твое'мъ, всече'стне. тjь'мъ моли'ся, дарова'ти душа'мъ 
на'шымъ ми'ръ и= ве'лiю ми'лость.

%<_О=%>смолjь'тнымъ ю='ностнымъ цвjь'томъ 
о_у=краша'емь, муче'нiя ра'ною просвjьща'емь, 
пресвjь'тлw, прему'дре, сiя'еши. и= вмjь'стw тлjь'нныхъ 
и= мимотеку'щихъ, нетлjь^нная и= превjь^чная воспрiе'мъ, 
хр\сту` предстоя`, моли'ся w= на'съ, прему'дре, и= 
посjьща'й творя'щихъ вjь'рнw твою` свjьтоно'сную па'мять, 
дарова'ти на'мъ ми'ръ и= ве'лiю ми'лость.

%<П%>рiиди'те о_у='бw, моско'встiи наро'ди, 
страстоте'рпца и= мч~ника дими'трiа царе'вича торжество` 
соста'вимъ: и= свjь'тлw того` _псалмы^ и= пjь'сньми 
ликовству'юще, пра'зднуемъ съ похвала'ми: созыва'етъ бо 
на'съ духо'внjь де'нь страда'нiя _е=гw` торжествова'ти, 
въ _о='ньже восхо'дитъ w\т земли` къ нб\снымъ, и= 
ви'дитъ, jа=`же а='гг~ли ви'дятъ, и= хвала'ми w\т 
а='гг~лъ вjьнча'ется, и= предстои'тъ пр\сто'лу хр\сто'ву, 
и= мо'литъ дарова'ти на'мъ ми'ръ и= ве'лiю ми'лость.

%<И='ны стiхи^ры, гла'съ в~. Подо'бенъ: К%>i'ими 
похва'льными:

%<К%>i'ими духо'вными похвала'ми восхва'лимъ 
чудотво'рца (с. 221) и= му'ченика дими'трiа, въ 
настоя'щее сiе` торжество`; въ пречестнjь'мъ хра'мjь 
се'мъ вjь'рою и= любо'вiю возопiе'мъ пра'зднств_енная: 
ра'дуйся, вjь'рныхъ люде'й те'плый засту'пниче, и= земли` 
рwссi'йскiя о_у=добре'нiе, и= всея` вселе'нныя 
наслажде'нiе, _е=го'же вjьнцы^ вjьнча'етъ хр\сто'съ бг~ъ 
на'шъ, и=мjь'яй ве'лiю ми'лость.

%<К%>i'ими похва'льными пjь'сньми ны'нjь соста'вимъ 
ликова'нiе; въ честнjь'мъ пра'здницjь твоея` па'мяти, 
страстоте'рпче хр\сто'въ дими'трiе, духо'внw пра'зднующе 
мо'лимся: моли` во'инству на'шему, побjьди'т_ельная на 
враги` дарова'ти: тебе' бо те'пла моли'твенника ко 
вл\дцjь стяжа'хомъ, подаю'щему мi'рови ве'лiю ми'лость.

%<К%>i'ими похва'льными добро'тами, воспое'мъ 
дими'трiа царе'вича страстоте'рпца; безконе'чную бо 
благода'ть w\т хр\ста` прiя'лъ _е='сть, и= всjь^мъ 
подае'тъ неwску^дная и=сцjьл_е'нiя, и= мо'лится за на'съ, 
своя^ лю'ди, во _е='же спасти'ся на'мъ, тогw` па'мять 
вjь'рою почита'ющымъ. _е=го'же чудесы` просла'ви 
хр\сто'съ бг~ъ на'шъ, и=мjь'яй ве'лiю ми'лость.

%<Сла'ва, гла'съ и~:%>

%<К%>то` w\т земны'хъ по достоя'нiю возмо'жетъ твоему` 
вели'честву хвалу` принести`; всегда' бо пита'ешися 
бг~овидjь'нiемъ ст~ы'я тр\оцы, бж\ственными заря'ми 
просвjьща'емь, неизрече'ннымъ свjьтоли'тiемъ w=сiя'емь, 
jа='снw зри'ши бж\ственную сла'ву, и= со дерзнове'нiемъ 
предстоя` престо'лу всjь'хъ цр~я`, и= ми'лостива того` 
на'мъ сотворя'я, вjь'рою соверша'ющымъ и= свjь'тлw 
пра'зднующымъ де'нь бж\ственныя твоея` па'мяти, сла'вы же 
и= ра'дости, _е='йже ты` сподо'бился _е=си`, и= вjь'чнагw 
наслажде'нiя, и= на'мъ причасти'тися моли`, и= 
вселе'ннjьй дарова'ти ми'ръ и= ве'лiю ми'лость.

%<И= ны'нjь, пра'здника.%> (с. 222)

%<Вхо'дъ. Прокi'менъ дне` и= чт_е'нiя.%>

%<Пр\оро'чества и=са'iина чте'нiе.%>

[Глава` м~г] %<Т%>а'кw гл~го'летъ гд\сь: вси` 
jа=зы'цы собра'шася вку'пjь, и= соберу'тся кня'зи w\т 
ни'хъ: кто` возвjьсти'тъ сiя^ въ ни'хъ; и=ли` jа=`же w\т 
нача'ла, кто` слы^шана сотвори'тъ ва'мъ; да приведу'тъ 
свидjь'тели своя^ и= w=правдя'тся, и= да о_у=слы'шатъ, и= 
да реку'тъ и='стину. Бу'дите ми` свидjь'тели, и= а='зъ 
свидjь'тель, глаго'летъ гд\сь бг~ъ, и= _о='трокъ, 
_е=го'же и=збра'хъ, да позна'ете и= вjь'руете ми`, и= 
разумjь'ете, jа='кw а='зъ _е='смь: пре'жде мен_е` не 
бы'сть и='нъ бг~ъ, и= по мнjь` не бу'детъ: А='зъ _е='смь 
бг~ъ, и= нjь'сть ра'звjь мен_е` спаса'яй. А='зъ 
возвjьсти'хъ и= спасо'хъ, о_у=ничижи'хъ и= не бjь` въ 
ва'съ чу'ждiй. Вы` мнjь` свидjь'тели, и= а='зъ гд\сь 
бг~ъ: и= _е=ще` w\т нача'ла а='зъ _е='смь, и= нjь'сть w\т 
ру'къ мои'хъ и=збавля'яй, сотворю`, и= кто` w\тврати'тъ 
то`; Си'це глаго'летъ гд\сь бг~ъ, и=збавля'яй ва'съ, 
ст~ы'й i=зра'илевъ.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и= 
не прико'снется и='хъ му'ка. Непщева'ни бы'ша во 
_о=чесjь'хъ безу'мныхъ о_у=мре'ти, и= вмjьни'ся 
w=sлобле'нiе и=схо'дъ и='хъ, и= _е='же w\т на'съ 
ше'ствiе, сокруше'нiе: _о=ни' же су'ть въ ми'рjь. И='бо 
предъ лице'мъ человjь'ческимъ а='ще и= му'ку прiи'мутъ, 
о_у=пова'нiе и='хъ безсме'ртiя и=спо'лнено, и= вма'лjь 
нака'зани бы'вше, вели'кими благодjь'тельствовани 
бу'дутъ: jа='кw бг~ъ и=скуси` я=`, и= w=брjь'те и=`хъ 
достw'йны себjь`. Jа='кw зла'то въ горни'лjь и=скуси` 
и=`хъ, и= jа='кw всепло'дiе же'ртвенное прiя'тъ я=`. И= 
во вре'мя посjьще'нiя и='хъ возсiя'ютъ, и= jа='кw и='скры 
по сте'блiю потеку'тъ. Су'дятъ jа=зы'кwмъ, и= w=блада'ютъ 
людьми`, и= воцр~и'тся гд\сь въ ни'хъ во вjь'ки. 
Надjь'ющiися на'нь разумjь'ютъ и='стину, и= вjь'рнiи въ 
любви` (с. 223) пребу'дутъ _е=му`: jа='кw благода'ть и= 
ми'лость въ преподо'бныхъ _е=гw`, и= посjьще'нiе во 
и=збра'нныхъ _е=гw`.

%<Прему'дрости соломw'ни чте'нiе.%>

[Глава` д~] %<П%>ра'ведникъ, а='ще пости'гнетъ 
сконча'тися, въ поко'и бу'детъ. Ста'рость бо честна` не 
многолjь'тна, ниже` въ числjь` лjь'тъ и=счита'ется: 
сjьди'на же _е='сть му'дрость человjь'кwмъ, и= во'зрастъ 
ста'рости, житiе` нескве'рное. Благоуго'денъ бг~ови 
бы'въ, возлю'бленъ бы'сть, и= живы'й посредjь` 
грjь^шникъ, преста'вленъ бы'сть. Восхище'нъ бы'сть, да не 
sло'ба и=змjь'нитъ ра'зума _е=гw`, и=ли` ле'сть 
прельсти'тъ ду'шу _е=гw`. Раче'нiе бо sло'бы помрача'етъ 
дw'брая, и= паре'нiе по'хоти премjьня'етъ о_у='мъ 
неsло'бивъ. Сконча'вся вма'лjь, и=спо'лни лjь^та дw'лга: 
о_у=го'дна бо бjь` гд\севи душа` _е=гw`: сегw` ра'ди 
потща'ся w\т среды` лука'вствiя. Лю'дiе же ви'дjьвше, и= 
не разумjь'вше, ниже` поло'жше въ помышле'нiи таково'е: 
jа='кw бл~года'ть и= ми'лость въ преподо'бныхъ _е=гw`, и= 
посjьще'нiе во и=збра'нныхъ _е=гw`.

%<На лiтi'и стiхи^ры гла'съ и~:%>

%<П%>а'че плотска'гw благоро'дiя духо'вное получи'лъ 
_е=си`: хр\сту' бо w\т младе'нства душе'ю прилjьпи'вся, 
вся'ко наслажде'нiе мiрско'е, jа='кw не су'щее w=ста'вль, 
дости'глъ _е=си` на нб~сjь'хъ перворо'дныхъ мно'жество: 
и=дjь'же съ ни'ми предстои'ши ст~jь'й тр\оцjь, со 
а='гг~лы веселя'ся, jа='кw му'ченикъ непобjьди'мь, 
нетлjь'нными вjьнцы^ вjьнча'лся _е=си` w\т бг~а: _е=го'же 
моли` w= на'съ _е=ди'наго чл~вjьколю'бца.

%<Н%>о'вый страда'льче, свjь'тлая му'ченикwвъ 
добро'то, царе'виче дими'трiе, jа='кw _о=ру'жiе кр\стъ 
держа'вно нося`, вjь'ру jа='кw щи'тъ, наде'жду jа='кw 
броня`, воwружи'лся _е=си` на пре'лесть: и= ны'нjь въ 
ми'рjь глубо'цjь правосла'вныхъ житiе` о_у=тверди`, и= 
междоусо'бную бра'нь о_у=кроти`, и= (с. 224) вся^ 
пол_е'зная да'руй всегда` лю'демъ твои^мъ моли'твами 
твои'ми.

%<С%>опресто'льное сло'во _о='ч~ее, да'ждь 
о_у=тjьше'нiе лю'демъ твои^мъ, и= печа'ль на'шу въ 
ра'дость претвори`, и= междоусw'бныя бра^ни о_у=мири`, и= 
вся^ пол_е'зная да'руй лю'демъ твои^мъ: твоея' бо всегда` 
тре'буемъ вси` по'мощи, да спасе'ши w\т всjь'хъ sw'лъ 
рабы^ твоя^, моли'твами страстоте'рпца твоегw` царе'вича 
дими'трiа.

%<Сла'ва, гла'съ то'йже.%>

%<П%>рiиди'те, празднолю'бцы, ли'къ соста'вимъ, 
прiиди'те, восхва'лимъ чудотво'рца и= му'ченика. 
стеце'мся вjь'рою и= любо'вiю, и= возопiе'мъ 
пра'зднств_енная въ настоя'щее торжество`, преимени'тагw 
сегw` и= тве'рдагw побо'рника, великому'ченика царе'вича 
дими'трiа: се'й бо мо'литъ w= на'съ хр\ста` бг~а на'шего, 
и= подае'тъ на'мъ моли'твами свои'ми w\тпуще'нiе 
грjьхw'въ, и= душа'мъ спасе'нiе.

%<И= ны'нjь, бг~оро'диченъ.%>

%<На стiхо'внjь стiхи^ры, гла'съ и~. Подо'бенъ: Ч%>то` 
ва'съ нарече'мъ:

%<Ч%>то' тя нарече'мъ, дими'трiе благоро'дне; * 
вы'шнихъ жела'я, дw'льняя презрjь'лъ _е=си`, * и= коне'цъ 
житiя` _о=смолjь'тнымъ во'зрастомъ му'ченически 
соверши'въ, * вjьнце'мъ ца'рскимъ w\т бг~а вjьнча'лся 
_е=си`, * jа='кw сы'нъ царе'въ и= му'ченикъ непобjьди'мь, 
* и= вмjь'стw земны'хъ и= тлjь'нныхъ, * на нб~си` 
нетлjь^нная воспрiя'лъ _е=си`. * моли`, спасти'ся душа'мъ 
на'шымъ.

%<Стi'хъ: П%>ра'ведникъ jа='кw фi'нi_ксъ процвjьте'тъ, 
и= jа='кw ке'дръ, и='же въ лiва'нjь, о_у=мно'жится.

%<Ч%>то' тя нарече'мъ, прехва'льне, * му'чениче и= 
чудотво'рче дими'трiе; * sвjьзду`, сiя'еши бо чудесы`: * 
рjьку` ли; и=сточа'еши бо неду'гwмъ и=сцjьл_е'нiя, * 
всjь^мъ человjь'кwмъ (с. 225) да'руеши здра'вiе, * и= 
чуде'съ дарова'нiе, * и= къ бг~у w= всjь'хъ хода'тай. * 
моли`, спасти'ся душа'мъ на'шымъ.

%<Стi'хъ: Н%>асажде'ни въ дому` гд\сни, во дво'рjьхъ 
бг~а на'шегw процвjьту'тъ.

%<Ч%>то' тя и=мену'емъ, страстоте'рпче; * роди'теля 
земна'го w=ста'вилъ _е=си`, * и= нб\снаго бг~а _о=ц~а` 
получи'лъ _е=си`. * вы'шнiй i=ер\сли'мъ ма'терь всjь'хъ 
возлюби'лъ _е=си`, * и=дjь'же со хр\сто'мъ ны'нjь 
ца'рствуеши. * вели'кое твое` страда'нiе, * и= бw'льша 
дарова^нiя: * моли`, спасти'ся душа'мъ на'шымъ.

%<Сла'ва, гла'съ s~:%>

%<П%>рiиди'те, вjь'рнiи, во ст~у'ю цр~ковь, въ то'й бо 
дне'сь прино'сится сла'ва на нб~са` бг~у, и= на земли` 
пое'тся хвала` но'вому му'ченику, и= страстоте'рпцу 
царе'вичу дими'трiю: соверша'ющымъ бо па'мять _е=гw`, 
проше'нiе во все'мъ и=сполня'етъ, и= w\т напа'стей, и= 
бjь'дъ и=збавля'етъ, и= w\т всjь'хъ sw'лъ покрыва'етъ, и= 
спаса'етъ всjь'хъ свои'ми моли'твами. подае'тъ бо 
хр\сто'съ моли'твъ ра'ди _е=гw`, на враги` побjь'ду, и= 
ми'ръ вселе'ннjьй, и= душа'мъ на'шымъ w\тпуще'нiе 
грjьхw'въ и= ве'лiю ми'лость.

%<И= ны'нjь, пра'здника. Тропа'рь, гла'съ д~:%>

%<Ц%>а'рскую дiади'му w=багри'лъ _е=си` кро'вiю 
твое'ю, бг~ому'дре му'чениче, за ски'птръ кр\стъ въ руку` 
прiи'мъ, jа=ви'лся _е=си` побjьдоно'сецъ, и= же'ртву 
непоро'чную вл\дцjь прине'слъ _е=си` себе`: jа='кw бо 
а='гнецъ неsло'бивъ w\т раба` заколе'нъ _е=си`. и= ны'нjь 
ра'дуяся предстои'ши ст~jь'й тр\оцjь, моли'ся w= 
держа'вjь сро'дникwвъ твои'хъ бг~оуго'днjьй бы'ти, и= 
сыновw'мъ рwссi^йскимъ спасти'ся.

%<На о_у='трени, по а~-й стiхоло'гiи, сjьда'ленъ, 
гла'съ а~:%>

%<W\т%> чре'слъ ца'рскихъ произше'дъ, цвjь'тъ чистоты` 
произни'кнулъ _е=си`, и= пло'дъ благовjь'рiя возра'слъ 
(с. 226) _о=смолjь'тенъ во'зрастомъ, жили'ще бы'лъ _е=си` 
прест~а'гw дх~а, бж~е'ственными чудесы` сiя'я, 
благоро'дне дими'трiе, ми'ръ мi'ру и=спроси`, и= душа'мъ 
на'шымъ ве'лiю ми'лость.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>пова'нiе хр\стiа'нъ, прест~а'я дв~о, _е=го'же 
родила` _е=си` бг~а, па'че о_у=ма' же и= сло'ва, 
непреста'ннw моли` съ вы'шними си'лами пода'ти 
w=ставле'нiе грjьхw'въ на'шихъ всjь'хъ, и= и=справле'нiе 
житiя`, вjь'рою и= любо'вiю при'снw тя` сла'вящымъ.

%<По в~-й стiхоло'гiи, сjьда'ленъ, гла'съ д~:%>

%<К%>ро'вь твою` jа='коже а=лава'стръ мv'ра хр\сту` 
прине'слъ _е=си`, благовjь'рный царе'виче дими'трiе. 
тjь'мъ и= преблагi'й вели'кiй дарода'тель бг~ъ просла'ви 
тя`, и= возвы'си чудесы` свои'ми благода'тными: и= сегw` 
ра'ди па'мять твою` ра'достнw почита'емъ, досточу'дне.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, пресу'щнаго бг~а ро'ждшая, со 
безпло'тными того` непреста'ннw моли`, w=ставле'нiе 
прегрjьше'нiй и= и=справле'нiя житiя` да'ти на'мъ пре'жде 
конца`, вjь'рою и= любо'вiю пою'щымъ тя` по до'лгу, 
_е=ди'на всепjь'тая.

%<По полv"еле'и сjьда'ленъ, гла'съ и~:%>

%<W\т%> младе'нства душе'ю къ бг~у прилjьпи'лся 
_е=си`, и= сегw` ра'ди вjьнце'мъ муче'нiя вjьнча'лся 
_е=си`, jа='кw предо'бръ страда'лецъ всече'стенъ: тjь'мъ 
съ му'ченическими ли^ки веселя'ся, нб\сныя да'ры 
прiе'млеши: и='миже подае'ши w\т вся'кихъ неду^гъ 
здра'вiе, приходя'щымъ къ тебjь` съ вjь'рою и= любо'вiю, 
чту'щымъ святу'ю и= многоцjьле'бную па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь (с. 227) бо всели'ся въ тя` 
бж\ства`, и= jа='кw мл\днца млеко'мъ пита'еши зижди'теля 
и= гд\са. тjь'мъ а='гг~льскiй и= человjь'ческiй ро'дъ, 
досто'йнw сла'вимъ прест~о'е рж\ство` твое`, и= согла'снw 
вопiе'мъ ти`: моли` хр\ста` бг~а, согрjьше'нiй 
w=ставле'нiе дарова'ти покланя'ющымся вjь'рою прест~о'му 
рж\ству` твоему`.

%<Степ_е'нна, а~ а=нтiфw'нъ д~-гw гла'са. Прокi'менъ: 
В%>озвесели'тся пра'ведникъ w= гд\сjь, и= о_у=пова'етъ на 
него`. %<Стi'хъ: О_у=%>слы'ши, бж~е, гла'съ мо'й, внегда` 
моли'тимися къ тебjь`. %<В%>ся'кое дыха'нiе: %<_Е=v\глiе 
луки`, зача'ло р~s. По н~-мъ _псалмjь`, стiхи'ра, гла'съ 
и~:%>

%<И=%>зъ младе'нства и=згна'нъ бы'въ земна'гw 
ца'рства, нб\сному цр\ству w\т бг~а сподо'бился _е=си`: 
ны'нjь же благода'тный да'ръ w\т подвигополо'жника 
хр\ста` соверше'ннw воспрiи'мъ, неwску'днw и=сточа'еши 
всjь^мъ и=сцjьле'нiе: со а='гг~лы ликовству'я, хр\сту`, 
дими'трiе, моли'ся, jа='кw да ми'лостивъ бу'детъ на'мъ въ 
де'нь стра'шнагw _е=гw` прише'ствiя.

%<Канw'на два`: пе'рвый канw'нъ,%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть: препросла'вленный 
гд\сь, сла'внw бо просла'вися.

%<М%>у'ченика твоего`, хр\сте`, дими'трiа, пjь'ти 
мнjь` жела'ющему, моли'твами _е=гw` jа='кw бл~гъ 
w=сiя'нiе прест~а'гw дх~а да'руй, да воспою` свjь'тлw 
твоегw` о_у=го'дника торжество`.

%<О_у=%>мертви'вшему крjь'пость сме'рти подо'бяся, 
му'чениче дими'трiе, w\т раба` заколе'нiе претерпjь'лъ 
_е=си`, и= пресла'внw въ нб\сныя _о=би'т_ели всели'вся, 
трудw'въ воздая'нiе прiя'лъ _е=си`, прехва'льне.

%<Ч%>естна'я твоя` па'мять, му'чениче, w=свяща'ющи 
мi'ръ приспjь`: ра'дуется же дне'сь пресла'вный гра'дъ 
москва`, твоегw` блага'гw получи'въ заступле'нiя, и= 
благодаря` сп~су вопiе'тъ, препросла'вленный гд\сь, 
jа='кw просла'вися. (с. 228)

%<Бг~оро'диченъ:%>

%<W=%> тебjь` ны'нjь пр\оро'чество соверши'ся, 
бг~ороди'тельнице вл\дчце ч\стая: _е=го'же бо 
провозвjьсти'ша высокогла'снw вси` пр\оро'цы, того` 
невмjьсти'маго пресла'внw во чре'вjь вмjьсти'ла _е=си`, 
во двою` _е=ст_еству` соверше'нна бг~а же и= чл~вjь'ка.

%<Другi'й канw'нъ, _е=гw'же краегране'сiе сицево`:%>

%<Х%>валю` сла'ву царе'вича дими'трiа.

%<Прw'чая же кромjь` сегw` да разумjь'ются.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й 
и=ногда` мwv"се'йскiй же'злъ, кр\сто_обра'знw порази'въ 
и= раздjьли'въ мо'ре: i=и~ля же бjьглеца`, пjьшехо'дца, 
спасе`, пjь'снь бг~ови воспjьва'юща.

%<Х%>р\сте` мо'й пребл~гi'й, w\тжени` тму` w\т 
мра'чнагw о_у=ма` моегw`, и= просвjьти` w=тягче'нную мою` 
ду'шу мно'гими грjьхи^, и= напра'ви мы'сль мою`, да 
досто'йнw воспою` но'ваго сего` страда'льца царе'вича 
дими'трiа.

%<В%>ъ му'ченическихъ ли'цjьхъ предстоя`, и= 
неизрече'нный свjь'тъ зря`, страда'льче дими'трiе, 
просвjьти` моя^ недоумjь^нная помышл_е'нiя, jа='кw да 
воспою` тя`, jа='коже подоба'етъ ми` рещи`.

%<А='%>ще ра'бъ тво'й и= о_у=бi'йца земна'гw тя` 
ца'рства и= лиши`, ты' же вмjь'стw тогw`, страда'льче 
дими'трiе, нб\сное воспрiя'лъ _е=си`, и= та'мw 
наслажда'яся бж\ственныхъ красо'тъ и= весе'лiя, моли` 
хр\ста` бг~а, дарова'ти на'мъ ве'лiю ми'лость.

%<Бг~оро'диченъ:%>

%<Л%>jь'ствица _е=си` вои'стинну высо'кая ты`, 
вл\дчце, ю='же i=а'кwвъ ви'дjьвъ, jа='кw а='гг~ли бж~iи 
восхожда'ху и= низхожда'ху по не'й, гд\сь же 
о_у=твержда'шеся на тебjь`: w=чи'сти ти'ну грjьхw'въ 
мои'хъ, и= спаси' мя недосто'йнаго раба` твоего`.

%<Катава'сiа пра'здника.%> (с. 229)

%<Пjь'снь г~. I=рмо'съ:%>

%<П%>роцвjьла` _е='сть пусты'ня jа='кw крi'нъ, гд\си, 
jа=зы'ческая неплодя'щая цр~ковь, прише'ствiемъ твои'мъ, 
въ не'йже о_у=тверди'ся мое` се'рдце.

%<_Е=%>гда` w=ста'вль земна'гw мi'ра те'мность, 
страда'льчески же w=багре'но кро'вiю тjь'ло твое` скры'въ 
на о_у='глечjь, ду'шу въ нб\сныя _о=би'т_ели, дими'трiе, 
всели'лъ _е=си`, прехва'льне.

%<Н%>о'щи и= тмы` сы'нове нареко'шася о_у=бi^йцы 
беззако'ннiи: jа='кw а='гнца бо тя` непоро'чна ноже'мъ 
сбодо'ша, хода'таи твоему` вjьнцу` бж\ственному, 
дими'трiе, бы'вше.

%<И=%>сцjьле'нiя струи^ и=сточа'еши ко гро'бу твоему`, 
му'чениче дими'трiе, вjь'рою притека'ющымъ: благода'рно 
же ра'дованiе подае'ши пою'щымъ: нjь'сть свя'та, jа='коже 
бг~ъ на'шъ.

%<Бг~оро'диченъ:%>

%<М%>арi'е, злата'я кади'льнице, страсте'й мои'хъ 
w\тжени` смра'дъ, и= о_у=тверди' мя коле'блема 
прираже'ньми лука'вагw ратобо'рца.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве 
зижди'телю, ты` мене` о_у=тверди` въ любви` твое'й, 
жела'нiй кра'ю, вjь'рныхъ о_у=твержде'нiе, _е=ди'не 
чл~вjьколю'бче.

%<Ю='%>ношескагw соверше'ннагw цвjь'та не доспjь'въ, 
пожа'лся _е=си`, непови'нный страда'льче дими'трiе, и= 
ну'ждную сме'рть претерпjь'лъ _е=си`: тогw` ра'ди ны'нjь 
лику'еши съ ли^ки му'ченическими, предстоя` о_у= цр~я` и= 
бг~а всjь'хъ.

%<С%>ме'рть твоя` о_у=би` раба` твоего`, и= 
о_у=бi'йцу, благоро'дне, нарица'вшихся же во твое` 
благоро'дное и='мя, та'кожде до конца` всjь'хъ погуби`: 
ты' же сме'ртiю твое'ю вjь'чный живо'тъ приwбрjь'лъ 
_е=си`.

%<Л%>ю'тое колеба'нiе бы'сть въ рwссi'йстjьй земли`, 
по сме'рти твое'й, благовjь'рный дими'трiе, w\т _о='нjьхъ 
sлы'хъ и= навjь'тныхъ человjь^къ, лжу'щихся и='менемъ 
твои'мъ: бг~ъ же (с. 230) моли'твъ ра'ди твои'хъ, до 
конца` всjь'хъ погуби`, и= лю'тое колеба'нiе w\т ни'хъ 
о_у=кроти`.

%<Бг~оро'диченъ:%>

%<А='%>ще бг~ъ тя` и=збра` себjь` нб\сное селе'нiе, 
дв~о мт~и чи'стая, и= кто` не подиви'тся пресла'вному 
рж\ству` твоему`, и='мже всjь'хъ и=скупи` w\т кля'твы 
зако'нныя; тjь'мъ и= а='зъ молю'тися, свободи` и= мене` 
недосто'йнаго раба` твоего` w\т кля'твы грjьхо'вныя.

%<Сjьда'ленъ, гла'съ д~. Подо'бенъ: С%>ко'рw 
предвари`:

%<Н%>аста`, празднолю'бцы, свjь'тлое торжество`, 
па'мять сла'вная страстоно'сца хр\сто'ва, веселя'щи 
вся'ч_еская, сiя'ющи въ мi'рjь заря'ми чуде'съ. тjь'мже 
непреста'нную благода'ть твои'ми моли'твами о_у= хр\ста` 
и=спроси`, му'чениче дими'трiе, душа'мъ на'шымъ и= ве'лiю 
ми'лость.

%<Сла'ва:%>

%<Jа='%>кw w\т младе'нства лише'нъ _е=си` земна'гw 
ца'рства, благоро'дне дими'трiе, и= въ тогw` мjь'стw въ 
нб\сное пресели'вся, та'мw сподо'бился _е=си` нб\сная 
блага^я ви'дjьти: и= ны'нjь jа='снw зри'ши ст~у'ю тр\оцу, 
и= мо'лишися w= держа'вjь твои'хъ сро'дникwвъ, и= за вся^ 
вjь^рныя лю'ди, во _е='же бы и=`мъ получи'ти вся^ блага^я 
и= пол_е'зная.

%<И= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, съ мч~никомъ того` непреста'ннw моли`, 
w=ставле'нiе прегрjьше'нiй, и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни 
а='гг~лъ, но са'мъ, гд\си, вопло'щся, и= спа'слъ _е=си` 
всего' мя человjь'ка. Тjь'мъ зову' ти: сла'ва си'лjь 
твое'й, гд\си.

%<К%>ро'вiю страда'нiя, тлjь'ннагw смра'да 
и=збjьжа'въ, бг~ому'дре, вмjь'стw земна'гw, нб\снагw 
цр\ствiя наслjь'дникъ бы'лъ _е=си`, страстоте'рпче: 
тjь'мъ вси` чту'ще тя` о_у=блажа'емъ. (с. 231)

%<А='%>гг~льскагw селе'нiя во дво'рjьхъ пребыва'еши, 
и= въ рwссi'йстjьй земли` благода'ть и=сточа'еши, къ 
ра'цjь моще'й твои'хъ любо'вiю припа'дающымъ, 
страда'льче, и= вопiю'щымъ: сла'ва си'лjь твое'й, гд\си.

%<Д%>в_е'ри нб\сныя свjь'тлw w\тверзо'шася, прiе'мше 
тя`, му'чениче, и= цр~ковь тя` ны'нjь и=мjь'етъ 
ликовству'ющи со и=збра'нными, пою'щи бг~у: си'лjь твое'й 
сла'ва, чл~вjьколю'бче.

%<Бг~оро'диченъ:%>

%<С%>вяще'ннiи провозвjьсти'ша дре'вле гла'си, 
чревоноше'нiя твоегw` глубину`. и='хже сбытiе` ви'дяще, 
ч\стая, пое'мъ: си'лjь твое'й сла'ва, вл\дчце.

%<И='нъ. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты` 
мо'й бг~ъ, ты` мое` ра'дованiе, не w=ста'вль нjь'дра 
_о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва, 
чл~вjьколю'бче.

%<В%>мjь'стw земны'я высоты`, нб\сную дости'глъ 
_е=си`, благоро'дне дими'трiе, и= ны'нjь съ пра'ведными 
ли^ки водворя'ешися, и= пое'ши, и= сла'виши бг~а, 
_е=му'же пое'мъ: си'лjь твое'й сла'ва, чл~вjьколю'бче.

%<О_у=%>диви` бг~ъ всjь'хъ свои'хъ чудотворе'нiемъ, 
jа='кw посла` на раба` твоего` о_у=бi'йцу, нjь'коего 
врага` и= w\тме'тника пра'выя на'шея вjь'ры, наре'кшагося 
тезоиме'нствомъ твои'мъ, да све'ржетъ о_у=бi'йцу твоего` 
съ престо'ла ца'рска, _е='же и= бы'сть.

%<Ц%>р~ь царе'й и= гд\сь господе'й, дарова` тебjь` 
вмjь'стw земна'гw цр\ства, нб\сное: рабу' же твоему` и= 
о_у=бi'йцjь даде` здjь` sло'е w\тмще'нiе, во _о='номъ же 
вjь'цjь по лука'вству сугу^бая муч_е'нiя, jа='коже са'мъ 
вся^ вjь'дый вjь'сть.

%<Бг~оро'диченъ:%>

%<А=%>да'мова дщи` и= вну'ка ты` была` _е=си`, 
вл\дчце, w\т негw'же ве'сь ро'дъ человjь'чь произы'де, 
ты' же всjь'хъ (с. 232) живо'тъ породила` _е=си` хр\ста` 
бг~а на'шего: _е=го'же моли`, да спасе'тъ ду'шы на'шя, 
jа='кw бл~гъ и= чл~вjьколю'бецъ.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, 
хр\сте` бж~е: тобо'ю бо, вл\дко, къ свjьтонача'льнику 
_о=ц~у` твоему`, w\т но'щи невjь'дjьнiя, приведе'нiе 
и='мамы.

%<М%>у'чениче дими'трiе, jа='кw sвjьзда` пресвjь'тлая 
въ рwссi'йстjьй земли` возсiя'лъ _е=си`, це'рковь 
хр\сто'ву свjь'томъ бг~оразу'мiя w=зари'въ: тму' же w\т 
нея` w\тгна'въ невjь'дjьнiя, просвjьти'лъ _е=си` ту` 
пресла'вныхъ чуде'съ jа=вле'нiемъ.

%<И=%>мjь'я къ бг~у дерзнове'нiе, бж\ственное твое` 
торжество`, му'чениче, творя'щыя, и= честно'е твое` 
страда'нiе вjь'рою чи'стою хва'лящыя, помина'й, 
преблаже'нне, и= w\т бу'ри, и= бjь'дъ, и= напа'стей, 
спаса'й.

%<Т%>ы` jа='кw крi'нъ благоцвjьту'щъ, тече'нiемъ 
кро'ве твоея` показа'лся _е=си`, бл~же'нне, и= гро'здъ 
мы'сленный вiногра'да хр\сто'ва, благово'нiемъ чуде'съ 
мi'ръ w=благоуха'лъ _е=си`, вjь'рою тя`, му'чениче, 
сла'вящыя.

%<Бг~оро'диченъ:%>

%<Н%>о'во jа='кw мл\днца на'мъ, превjь'чное сло'во 
родила` _е=си`, двjьма` во'лема и= дjь'йствы су'ща 
сугу'ба, jа='кw чл~вjь'ка, ку'пнw же и= бг~а, 
всенепоро'чная.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я 
тма` _о=кая'ннагw; но w=брати' мя, и= къ свjь'ту 
за'повjьдей твои'хъ, пути^ моя^ напра'ви, молю'ся.

%<Р%>ожде'нiе твое` w\т ца'рскагw ко'рене бы'сть, 
о_у=бiе'ни же твое` w\т ра'бскагw зва'нiя случи'ся: ты' 
же, страда'льче дими'трiе, си'мъ не повреди'лся _е=си`, 
но и= па'че w\т земна'гw ца'рствiя въ нб\сное пресели'лся 
_е=си`.

%<_Е='%>й вои'стинну рече'ся, jа='кw пра'ведникъ и= по 
сме'рти жи'въ бу'детъ: та'кожде и= ты`, непови'нный 
страда'льче (с. 233) дими'трiе, и= по сме'рти твое'й 
жи'въ и= цр\ствуеши со всjь'ми ст~ы'ми во цр\ствiи 
нб\снjьмъ.

%<В%>е'лiя ра'дость сотвори'ся по все'й рwссi'йстjьй 
земли`, jа='кw бг~ъ моли'твами твои'ми погуби` вся^ 
враги`, и= навjь'тники человjь'ки, смуща'ющыя держа'ву 
срw'дникъ твои'хъ, w= ни'хже ны'нjь мо'лишися, дарова'ти 
и=`мъ ве'лiю ми'лость.

%<Бг~оро'диченъ:%>

%<И=%>зъ теб_е` бг~ъ произы'де и= спасе'нiе дарова` 
всему` ро'ду человjь'чу. тjь'мже и= а='зъ, недосто'йный 
ра'бъ тво'й, молю'тися, преч\стая: спасе'нiе ми` да'руй, 
jа='кw да пою' тя и= велича'ю, дв~о всепjь'тая.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, 
мя` возведи`.

%<Р%>азже'гся за'вистiю ра'бъ о_у=бi'йца, побjьди'ся 
властолю'бiемъ и= къ за'висти о_у=бi'йство приплете`, 
закла' тя, jа='кw а='гнца непоро'чна, му'чениче, 
w\тмще'нiя же пра'веднагw не о_у=бjьжа`.

%<И='%>стинную ча'шу w\т твои'хъ крове'й 
страда'льческихъ поче'рплъ _е=си`, прехва'льне му'чениче, 
и= сiю` всегда` предлага'еши це'ркви, и= пита'еши твои'ми 
чудесы`, дими'трiе, вопiю'щыя хр\сту`: w\т тли`, бж~е, 
и=зба'ви на'съ.

%<Jа='%>кw пречестна` же'ртва та'йнjьй трапе'зjь 
принесе'нъ бы'въ заколе'нiемъ, му'чениче, въ нб\сныхъ 
_о=би'телехъ пресла'внw водворя'ешися, зря` сла'ву бж~iю, 
и= прiе'мля болjь'зней твои'хъ по'ч_ести и= страда^нiя.

%<Бг~оро'диченъ:%>

%<Н%>а тя` соше'дши роса` нб\сная, и= w=ляденjь'вшую 
зе'млю, приснодв~о, бг~оразу'мiя вода'ми напои'вши, 
многопло'дну jа=ви`.

%<И='нъ. I=рмо'съ:%>

%<Б%>е'здна грjьхw'въ и= прегрjьше'нiй бу'ря мя` 
смуща'етъ, и= во глубину` ну'жднагw рjь'етъ мя` 
w\тча'янiя: но твою` крjь'пкую ру'ку мнjь` простри`, 
jа='кw петро'ви, _w о_у=пра'вителю, и= спаси`. (с. 234)

%<Ч%>у'дно па'ки, и= ди'вно ви'дjьти, jа='кw ра'бъ 
тво'й и= о_у=бi'йца, сjьдя` на престо'лjь _о=те'ч_ествiя 
твоегw`, и= слы'ша и=здале'ча благоро'дное твое` и='мя, 
боя'знiю w=бдержа'ся, и= сме'ртiю сконча'ся, ты' же 
при'снw живе'ши въ цр\ствiи нб\снjьмъ.

%<А='%>ще и= во _е=ди'номъ часjь`, лю'тую сiю` сме'рть 
претерпjь'лъ _е=си`, страда'льче дими'трiе, но со 
многострада'вшими му'ченики вjь'чный живо'тъ приwбрjь'лъ 
_е=си`. и= ны'нjь съ ни'ми наслажда'ешися ра'йскiя 
красоты` и= весе'лiя.

%<Д%>и'вство ве'лiе показа` бг~ъ тобо'ю, ка'кw по 
толи'цjьхъ лjь'тjьхъ, вопiю'щи непови'нная кро'вь твоя`, 
а='ки а='велева на ка'iна, на раба` твоего` и= 
о_у=бi'йцу, и='же и= ца'рь бы'сть, и= прише'дши sлjь` 
погуби` _е=го` ты' же при'снw ра'дуешися, пребыва'я о_у= 
хр\ста` цр~я` и= бг~а всjь'хъ.

%<Бг~оро'диченъ:%>

%<И=%>зъ ко'рене i=ессе'ева прозябла` _е=си`, вл\дчце, 
и= ко'рень породила` _е=си` всjь'хъ цр~я` хр\ста` бг~а 
на'шего, w\т негw'же вси` спасе'нiе получа'емъ. тjь'мъ 
непреста'ннw моли` _е=го`, дарова'ти на'мъ ве'лiю 
ми'лость.

%<Конда'къ, гла'съ и~:%>

%<В%>озсiя` дне'сь въ сла'внjьй па'мяти твое'й, 
вjь^рнымъ весе'лiе, jа='кw бо доброра'сленный гре'знъ 
прозя'блъ _е=си`, и= хр\сту` красе'нъ пло'дъ прине'слъ 
_е=си` себе`. тjь'мже и= по о_у=бiе'нiи твое'мъ соблюде` 
тjь'ло твое` нетлjь'но, страда'льчески w=багре'ное 
кро'вiю. благоро'дне свя'те дими'трiе, соблюда'й 
_о=те'чество твое`, и= гра'дъ тво'й невреди'мь: тому' бо 
_е=си` о_у=твержде'нiе.

%<I='косъ:%>

%<Jа='%>кw а='гнецъ непоро'ченъ кро'вь твою` и=злiя'лъ 
_е=си`, бг~ому'дре дими'трiе, и= w\т благода'теля всjь'хъ 
бг~а чуде'съ да'ръ прiя'лъ _е=си`, и= вмjь'стw тлjь'ннагw 
w=брjь'лъ _е=си` бога'тство нетлjь'нное: предстои'ши бо 
престо'лу сла'вы всjь'хъ цр~я`. _е=му'же w= на'съ, 
му'чениче, моли'ся, да твои'ми моли'твами (с. 235) w\т 
бjь'дъ свободи'вшеся, ра'достнw возопiе'мъ глаго'люще: 
ра'дуйся, вjь'рныхъ прави'телю: ра'дуйся, вjь'ры тве'рдое 
забра'ло: ра'дуйся, чу'до чуде'съ пресла'вное, и= 
приста'нище ти'хое притека'ющихъ къ тебjь`: ра'дуйся, 
ко'реню вjь'ры, и= моле'бниче w= моля'щихтися: ра'дуйся, 
_о=те'честву твоему` похвала`, и= во'инству на'шему на 
враги` побо'рникъ, сохраня'яй гра'дъ тво'й невреди'мь: 
тому' бо _е=си` о_у=твержде'нiе.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw 
мучи'теля высо'къ пла'мень вознесло` _е='сть: хр\сто'съ 
же простре` бг~очести^вымъ _о=трокw'мъ ро'су дх~о'вную, 
сы'й бл~гослове'нъ и= препросла'вленъ.

%<С%>обла^знъ лука'вагw раба`, и= тогw` хи'тростей 
превы'ше, jа='кw побjьди'тель и=зря'денъ, му'чениче, 
бы'въ, просла'вился _е=си` зовы'й: бж~е, бл~гослове'нъ 
_е=си`.

%<Л%>уча'ми jа='кw sвjьзда`, собо'рную цр~ковь чудесы` 
просвjьти'лъ _е=си`, вjь'рою же притека'ющымъ къ ра'цjь 
моще'й твои'хъ и=сцjьле'нiе неwску'днw подае'ши, 
преблаже'нне, и= зову'щымъ: бж~е, бл~гослове'нъ _е=си`.

%<А='%>ки а='гнецъ непоро'ченъ и= кади'ло 
благопрiя'тно, а='гнцу и='стинному и= па'стырю, 
му'чениче, прине'слся _е=си` въ приноше'нiе всебога'тно, 
и= прiя'тно всесожже'нiе, _е=му'же пое'мъ: бл~гослове'нъ 
бг~ъ _о=т_е'цъ на'шихъ.

%<Бг~оро'диченъ:%>

%<Н%>евеще'ственнагw свjь'та вселе'нiе твое` чре'во 
бы'сть, свjьтлостьми` бж\ственнагw ра'зума безбо'жiе 
w\тгна'вшагw, преч\стая бг~оневjь'сто _о=трокови'це. 
_е=му'же пое'мъ взыва'юще: бл~гослове'нъ бг~ъ _о=т_е'цъ 
на'шихъ.

%<И='нъ. I=рмо'съ:%>

%<Б%>ж~iя снисхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, 
поя'ху: бл~гослове'нъ _е=си`, бж~е _о=т_е'цъ на'шихъ.

%<М%>нw'ги кw'зни о_у=мышля'ше на тя` ра'бъ тво'й и= 
о_у=бi'йца, да преда'стъ тя` непови'ннjьй и= лю'тjьй 
сме'рти, (с. 236) jа='коже и= бы'сть: по'слjьжде же са'мъ 
живота` своегw` гонза'етъ, и= ца'рства w\тбыва'етъ, ты' 
же, страда'льче, во вjь'ки ца'рствуеши.

%<И=%>зъ чре'ва ма'терня и=зы'де, и= не во мно'зjь 
вре'мени настоя'щее се` житiе` ви'дjь, и= лю'тою и= 
непови'нною сме'ртiю w\т _о='нагw раба` своегw` и= 
о_у=бi'йцы ко гд\су w\ти'де, и= въ кро'вы нб\сныя 
всели'ся.

%<Т%>ече'тъ сла'ва а='ки рjька` въ рwссi'йстjьй 
земли`, повjь'дающи и= непови'нную сме'рть твою`: ка'кw 
повелjь'нiемъ _о='нагw раба` твоегw`, таково'ю сме'ртiю 
вjь'чный живо'тъ себjь` получи'лъ _е=си`.

%<Бг~оро'диченъ:%>

%<Р%>о'дъ земны'хъ по достоя'нiю воспjь'ти тя` не 
мо'жетъ, вл\дчце: а='зъ же _о=кая'нный и= скве'рный ка'кw 
могу` простре'ти недосто'йнiи о_у=стнjь` мои`, и= 
воспjь'ти тя`, дв~о всепjь'тая;

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь 
дjь^йства раздjьля'ше, бж~iимъ велjь'нiемъ халд_е'и 
w=паля'ющая, вjь^рныя же w=роша'ющая, пою'щыя: 
благослови'те, вся^ дjьла` гд\сня, гд\са.

%<В%>ше'дъ, му'чениче, въ нб\снагw кру'га теч_е'нiя, 
на добродjь'тельный возду'хъ, страда'ньми препоя'санъ, 
кр\стъ за ски'петръ въ десну'ю ру'ку и=мjь'я, 
сцр\ствовати хр\сту` сподо'бился _е=си`, дими'трiе 
царе'виче. моли`, спасти'ся на'мъ, пою'щымъ: 
бл~гослови'те, вся^ дjьла` гд\сня, гд\са.

%<О_у=%>кра'шенъ ра'зумомъ, кра'сному вл\дцjь 
предстои'ши свjь'телъ при'снw, jа='кw побjьдоно'сецъ 
бг~опрiя'тенъ, о_у=кроти` моли'твами твои'ми ва^рварская 
нахожд_е'нiя, и= низложи` му'чащее на'съ и=скуше'нiе, 
согнjьта'ющее sло'мъ во глубину` поги'бели, 
страстоте'рпче дими'трiе, пою'щихъ: бл~гослови'те, вся^ 
дjьла` гд\сня, гд\са.

%<П%>речестна'я па'мять, w=свяща'ющи мi'ръ, приспjь`, 
всехва'льне страстоно'сче, въ ню'же мо'лимся, получи'ти 
(с. 237) тобо'ю заступле'нiе, дими'трiе, пою'щымъ сла'ву 
блага'гw о_у=го'дника: бл~гослови'те, вся^ дjьла` гд\сня, 
гд\са.

%<Бг~оро'диченъ:%>

%<С%>вяще'нныхъ пр\орw'къ честны'й ли'къ тя` 
пропису'етъ кiвw'тъ и= несjько'мую го'ру, же'злъ и= 
две'рь, _е='юже jа='кw вjь'сть про'йде вы'шнiй, и= па'ки 
затворе'ну w=ста'ви тя` дв~у.

%<И='нъ. I=рмо'съ:%>

%<С%>едмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
спас_е'ны сiя^ ви'дjьвъ, творцу` и= и=зба'вителю 
вопiя'ше: _о='троцы, бл~гослови'те, свяще'нницы, 
воспо'йте, лю'дiе, превозноси'те во вся^ вjь'ки.

%<И=%>зъ _о=тца` благочести'ва царя` благода'ти 
тезоиме'нна, ма'тере же цари'цы госпожи` нарече'нныя, 
произше'лъ _е=си`, благоро'дне дими'трiе, и= самагw` 
ма'тере градовw'мъ, го'рнягw i=ер\сли'ма дости'глъ 
_е=си`. тогw` ра'ди мо'лимъ тя`, не преста'й моли'ти w= 
душа'хъ на'шихъ.

%<Jа='%>кw а='гнецъ неsло'бивъ, ничи'мже проти'вися 
рабу` твоему` и= о_у=бi'йцjь: _о='нъ же за'вистiю 
дiа'волею jа='тъ бы'сть, и= предаде' тя непови'ннjьй 
сме'рти, тогw` ра'ди живота` своегw` sлjь` гонза'етъ: ты' 
же при'снw пребыва'еши во ца'рствiи нб\снjьмъ.

%<Jа=%>ви'ся пе'рвый вра'гъ въ рwссi'йстjьй земли` по 
сме'рти твое'й, и='же пре'жде нося'й на себjь` _о='бразъ 
и='ноческъ, послjьди' же све'рже _е=го` съ себе`, и= 
возложи` на ся` тезоимени'тство твое`, и= бы'сть ца'рь: 
бг~ъ же моли'твъ ра'ди твои'хъ до конца` сего` погуби`.

%<Бг~оро'диченъ:%>

%<И='%>стинная _е=си` мт~и нб\снагw цр~я` и= бг~а 
всjь'хъ, вл\дчце: тобо'ю ве'сь ро'дъ человjь'чь 
w=бнови'ся, и= w\т дре'внiя кля'твы свободи'ся. тjь'мже 
и= а='зъ недосто'йный молю'тися: свободи` и= мене` 
непотре'бнаго раба` твоего` w\т содержа'щагw. грjьха` 
моегw`. (с. 238)

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. Тjь'мъ всепjь'тую 
бц\ду велича'емъ.

%<W=%>брjь'лъ _е=си` w\т хр\ста` возме'здiе, му'дре 
му'чениче, пра'вды вjьне'цъ прiи'мъ, и= ра'дость 
неконча'емую: и= нб\снагw селе'нiя во дво'рjьхъ 
пребыва'я, держа'ву _о=те'чества твоегw` помина'й, 
му'чениче дими'трiе.

%<_Е=%>гда` принесе'ни бы'ша честны^я твоя^ мо'щи, 
страстоте'рпче дими'трiе, тогда` ст~и'тели w=бстоя'ще 
_о='дръ, ца'рь же и= кня'зи, и= вси` рwссi'йстiи наро'ди, 
воскли'кнуша ку'пнw па'мять вjь'чную, хр\ста` велича'юще.

%<М%>у'ч_еникъ дне'сь сосло'вiе, ст~ы'хъ и= 
пра'ведныхъ ду'шы, jа='кw побjьдоно'сца тя` и= 
слико'вника прiя'ша, му'чениче дими'трiе: съ ни'миже 
пое'ши, ра'дуяся, бг~а въ тр\оцjь, спаса'ющаго ду'шы 
на'шя.

%<Бг~оро'диченъ:%>

%<Р%>азумjь'вше и=здале'ча прозорли'выма _о=чи'ма 
пр\оро'цы, тя` jа='вjь провозвjьсти'ша, хотя'щую мт~рь 
бы'ти вседjь'телю и= всjь'хъ вл\дцjь. тjь'мъ тя` пое'мъ, 
всепjь'тая бц\де, и= и=сповjь'дуемъ jа='кw вои'стинну 
су'щую бц\ду.

%<И='нъ. I=рмо'съ:%>

%<О_у=%>жасе'ся w= се'мъ не'бо, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее 
небе'съ. тjь'мъ тя` бц\ду, а='гг~лwвъ и= человjь^къ 
чинонача^лiя велича'ютъ.

%<Т%>езоимени'тъ _е=си`, страда'льче, дре'внему 
великому'ченику дими'трiю селу'нскому: _е=гw'же о_у='бw 
моли'твами сла'вный му'ченикъ не'сторъ лi'а о_у=би`, ты' 
же и='менемъ твои'мъ раба` твоего` и= о_у=бi'йцу sлjь` 
погуби'лъ _е=си`.

%<А='%>ще а='ки кла'съ незрjь'лъ и= пожа'лся _е=си` 
тjьле'снjь, благовjь'рне царе'виче дими'трiе, но 
благоро'дною твое'ю душе'ю (с. 239) невреди'мь пре'былъ 
_е=си`: и= ны'нjь пребыва'еши въ нб\сныхъ селе'нiихъ 
ра'дуяся, и= весели'шися, поя` и= славосло'вя гд\са.

%<В%>о _о=смолjь'тномъ во'зрастjь ко гд\су w\тше'дъ, 
и= со многому'чившимися му'ченики въ ра'дость и= весе'лiе 
вше'дъ, ра'дуешися съ ни'ми, и= весели'шися о_у= хр\ста` 
и= бг~а всjь'хъ: _е=го'же поя`, моли'ся w= на'съ.

%<А='%>ще и= не во мно'зjьмъ вре'мени пострада'лъ 
_е=си`, но во _е=ди'номъ часjь`, сiю` лю'тую и= 
непови'нную сме'рть претерпjь'лъ _е=си`, страда'льче 
дими'трiе: сегw` ра'ди введе` бг~ъ тя` въ вjь'чное 
весе'лiе и= неконча'емую ра'дость.

%<Бг~оро'диченъ:%>

%<С%>оприсносу'щное сло'во _о=ц~у` и= дх~у, во чре'вjь 
твое'мъ заче'нши, и= безъ сjь'мене поро'ждши, мт~и дв~о 
ч\стая, w\т негw'же вjь'рнiи спасе'нiе и= просвjьще'нiе 
прiе'млемъ душа'мъ и= тjь'лwмъ на'шымъ: того` моли`, да 
спасе'тъ ду'шы на'шя, jа='кw бл~гъ и= чл~вjьколю'бецъ.

%<Свjьти'ленъ:%>

%<Jа='%>кw цвjь'тъ краснjь'йшiй w\т ца'рска прозя'блъ 
_е=си` ко'рене, прекра'сне дими'трiе, и= w=багре'нiемъ 
страда'нiя твоегw`, jа='кw ца'рскою порфv'рою, 
w=багри'лся _е=си` кро'вiю. тjь'мъ всечестну'ю твою` 
па'мять любо'вiю творя'щыя w\т бjь'дъ спаса'й.

%<Два'жды.%>

%<Бг~оро'диченъ:%>

%<С%>тоя'ще _о='крестъ теб_е` дjь'вы бг~ому^дрыя, 
бг~ороди'тельнице марi'е, jа='коже царе'вы дще'ре, сн~у 
твоему` приведо'шася невjьстолjь'пнw, преч\стая, jа='кw 
цр~ю` вся'ческихъ: _е=го'же, мт~и дв~о _о=трокови'це, w= 
на'съ моли`.

%<На хвали'техъ стiхи^ры на д~, гла'съ д~. Подо'бенъ: 
Д%>а'лъ _е=си` зна'менiе:

%<Д%>а'лъ _е=си` зна'менiе * цр~кви твое'й, гд\си, * 
новоявле'ннаго чудотво'рца, благовjь'рнаго царе'вича 
дими'трiа, * непови'ннw пострада'вшаго, * и= кро'вь свою` 
jа='кw во'ду пролiя'вшаго: * тебе' бо всjь'ми владу'щаго 
возлюби'въ чи'стымъ се'рдцемъ, * (с. 240) душе'ю 
сокруше'нною * бы'сть побо'рникъ вjь'ры, * и= и=сто'чникъ 
чуде'съ, * потопи` бjьсw'вская w=полч_е'нiя.

%<Два'жды.%>

%<W\т%> ко'рене и=зра'слъ _е=си` благочести'вагw, * 
розга` благовjь'рная, дими'трiе, * и=зъ младе'нства 
кр\стъ, * jа='кw _о=ру'жiе на ра'мо твое` взе'мъ, * 
вjь'ру jа='кw щи'тъ, * наде'жду jа='кw броня`, * 
кро'тость и= неsло'бiе jа='кw _о=ско'рдъ, * побjьжда'ющыя 
враги`, * и= бjьсw'вская w=полч_е'нiя, * и= тjь'хъ 
прило'ги: * сегw` ра'ди лику'я со а='гг~лы, * 
непреста'ннw моли` w= душа'хъ на'шихъ.

%<Jа='%>кw sвjьзда` пресвjь'тлая, * просвjьща'ющи 
ду'шы вjь'рныхъ * чуде'сными сiя^нiи, * страстоно'сче 
гд\сень, * благовjь'рный дими'трiе, * мра'къ страсте'й и= 
болjь'зней на'шихъ w\тгоня'еши: * здра'вiе же всjь^мъ 
да'руеши, * любе'знw цjьлу'ющымъ многострада^льная твоя^ 
мо'щи, * моли'твенниче w= душа'хъ на'шихъ.

%<Сла'ва, гла'съ и~:%>

%<П%>рiиди'те дне'сь, собо'ри рwссi'йстiи, и= ви'дите 
неsло'биваго а='гнца, закла'ннаго непови'ннw, 
побjьдоно'сца дими'трiа. тjь'ломъ о_у='бw во гро'бjь 
погребе'нъ бы'сть jа='кw ме'ртвъ: душе'ю же на нб~сjь'хъ 
со а='гг~лы и= съ му'ченики ликовству'етъ jа='кw жи'въ, 
jа='коже свидjь'тельствуютъ и= бг~одарова^нная _е=гw` 
чудеса`. _е=му'же пою'ще возопiе'мъ: страстоно'сче 
хр\сто'въ дими'трiе, смоле'бники прiи'мъ а='гг~льскiя 
ли'ки и= му'ченики, моли'ся прест~jь'й тр\оцjь, вjь'рнw 
чту'щему тя` наро'ду здра'вiе дарова'ти, и= на враги` 
w=долjь'нiе, и= спасти` ду'шы на'шя.

%<И= ны'нjь, пра'здника.%>

%<На лiтургi'и слу'жба му'ченическая.%>


