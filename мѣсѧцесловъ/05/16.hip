<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 241)

%<Мjь'сяца тогw'же въ s~_i-й де'нь.%>

%<Прп\дбнагw _о=тца` на'шегw fео'дwра w=свяще'ннагw, 
о_у=ченика` прп\дбнагw пахw'мiа вели'кагw:%>

%<И= прп\дбнагw _о=тца` на'шегw _е=фре'ма 
переко'мскагw, новогоро'дскагw чудотво'рца.%>

%<С%>лу'жба _е=гw` пи'сана по се'й слу'жбjь.

%<Стiхи^ры fео'дwра, гла'съ s~: Подо'бенъ: В%>се` 
w\тло'жше:

%<_О='%>блакъ восхожде'нiе, * пре'жде положи'вый 
jа='кw вл\дка, * на _о='блацjь ле'гцjь ны'нjь соше'дъ въ 
_е=гv'петъ, * просiя'ти и=збра^нныя пронарече`, * 
восхища'_емая на _о='блацjьхъ, * jа='кw бг~ому^дрыя: * съ 
ни'миже fео'дwръ w=свяще'нный _о=те'цъ на'шъ, * сто'лпъ 
непоколеби'мый, * въ добродjь'тели неукло'нный, * 
пресвjь'тлыми сiя^нiи сiя'я хр\сто'выми, * со 
дерзнове'нiемъ мо'лится * w= душа'хъ на'шихъ.

%<_Е=%>гv'петъ пе'рвjье * де'мwнскими неи'стовяся 
же'ртвами и= страстьми`, * по'стническими ны'нjь чи'ньми 
о_у=краша'ется, * и= разли'чными добро'тами, * 
добродjь'тельми бж\ственными о_у=краша'емь показу'ется. * 
въ не'мже просiя`, * бж\ственныхъ дарw'въ тезоимени'тый, 
* fео'дwръ прп\дбный и= бг~ови'дный, и= бг~опрiя'тный, * 
и='же чу'днымъ смире'нiемъ подо'бяся хр\сту`, * со 
дерзнове'нiемъ мо'лится * w= душа'хъ на'шихъ.

%<П%>още'нiе, воздержа'нiе, * смире'нiе, терпjь'нiе, * 
w=ша'янiе sло'бы, * добродjь'тели прiя'тiе, * w\т 
ю='ности му'дрый fео'дwръ, * по'стникъ вели'кiй, * 
бг~ому'дрый показа'ся, * те'плъ бы'въ бж\ственныя любве` 
рачи'тель, * и= вся^ ви^димая ра'дуяся превзы'де чу'дный, 
жи'тельствомъ возвыша'емый, * (с. 242) бесjь'дуя бг~у, * 
со дерзнове'нiемъ мо'лится * ны'нjь w= душа'хъ на'шихъ.

%<Сла'ва, и= ны'нjь, пра'здника. Тропа'рь, гла'съ, 
а~:%>

%<П%>усты'нный жи'тель и= въ тjьлеси` а='гг~лъ, и= 
чудотво'рецъ jа=ви'лся _е=си`, бг~оно'се _о='ч~е на'шъ 
fео'дwре: посто'мъ, бдjь'нiемъ, моли'твою, нб\сная 
дарова^нiя прiи'мъ, и=сцjьля'еши неду^жныя, и= ду'шы 
вjь'рою притека'ющихъ ти`. сла'ва да'вшему тебjь` 
крjь'пость, сла'ва вjьнча'вшему тя`, сла'ва 
дjь'йствующему тобо'ю всjь^мъ и=сцjьл_е'нiя.

%<Канw'нъ, _е=гw'же краегране'сiе: П%>ою` бг~у тя` 
да'ра свяще'нна.

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть, препросла'вленный 
гд\сь, сла'внw бо просла'вися.

%<П%>jьснопjь^нiи хотя'щему твое` пjь'ти ны'нjь 
торжество`, бж\ственныхъ дарw'въ, jа='кw сы'й 
тезоимени'тъ, да'ръ пода'ждь ми` свjьтоно'сенъ, w\т 
сокро'вищъ почерпа'я неиздае'мыхъ благода'ть бж\ственную, 
всеприснопа'мятне.

%<Два'жды.%>

%<П%>оуча'яся зако'ну прилjь'жнw, _о='ч~е, чи'стому, 
ве'сь чи'стъ и= пречи'стъ бы'лъ _е=си`: всеч\стому же 
сло'ву совокупля'яся, чистоты` свjь'телъ сосу'дъ 
показа'лся _е=си`, и= w=свяще'нъ, всеблаже'нне.

%<Бг~оро'диченъ:%>

%<О_у=%>мертви'въ себе` мi'ру, жи'знь, _о='ч~е, 
равноа'гг~льну на земли` благоче'стнw проходя`, 
возсiя'вшему w\т ложе'снъ дв~и'ческихъ послjь'довалъ 
_е=си`, кр\стъ тво'й на ра'мо взе'мъ, бг~ому'дре 
преблаже'нне.

%<Пjь'снь г~. I=рмо'съ:%>

%<П%>роцвjьла` _е='сть пусты'ня, jа='кw крi'нъ, гд\си, 
jа=зы'ческая неплодя'щая цр~ковь, прише'ствiемъ твои'мъ, 
въ не'йже о_у=тверди'ся мое` се'рдце. (с. 243)

%<Jа='%>кw да'ръ люби'мь вл\дцjь, преподо'бне, твою` 
ду'шу, fео'дwре, спаса'ему, и= воздержа'нiемъ w\т 
страсте'й и=змjьне'ну прине'слъ _е=си`.

%<Два'жды.%>

%<Б%>г~у w=свяще'нъ, превозше'лъ _е=си`, всему'дре, 
зри'мыхъ чу'вство, чи'стымъ же о_у=мо'мъ бесjь'довалъ 
_е=си` о_у=му` превы'спреннему, преблаже'нне.

%<Бг~оро'диченъ:%>

%<О_у=%>дали'лся _е=си` въ пусты'ни бjь'гая, сла'вне, 
и='же w\т дв~ы просiя'вшаго бг~а сло'ва ты` прiи'мъ, w= 
не'мже и= спа'слся _е=си`, досточу'дне.

%<Конда'къ, гла'съ в~. Подо'бенъ: В%>ы'шнихъ и=щя`:

%<В%>ъ дому` бж~iи jа='кw фi'нi_ксъ процвjь'лъ _е=си`, 
плоды' же добродjь'телей гд\севи прине'слъ поще'нiемъ 
и=зря'днымъ, _о='ч~е преподо'бне: тjь'мже и= 
о_у=блажа'ешися, jа='кw безпло'тныхъ равностоя'теленъ.

%<Сjьда'ленъ, гла'съ г~. Подо'бенъ: Б%>ж\ственныя 
вjь'ры:

%<Б%>ж\ственною си'лою w=дjь'янъ, w=бнажи'лъ _е=си` 
полки` супроти'вныхъ си'лъ, бг~оно'се, и= добродjь'телей 
просiя'въ свjь'тлостiю, и=сцjьле'нiй зари` w=блиста'лъ 
_е=си`, _о='ч~е преподо'бне: хр\ста` бг~а моли`, 
дарова'ти на'мъ ве'лiю ми'лость.

%<Сла'ва, и= ны'нjь, пра'здника, и=ли` 
бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на 
преч\стая мт~и дв~о, чистото'ю а='гг~лы превозше'дшая, 
па'че всjь'хъ мене` пе'рсть бы'вша, w=скверне'на 
плотски'ми прегрjьше'ньми, w=чи'сти моли'твъ твои'хъ 
бж\ственными вода'ми, подаю'щи, ч\стая, ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~а мт~и 
на кр\стjь` зря'щи повjь'шена, и=зъ нея` безъ болjь'зни 
прозя'бшаго, мт~рски подо'бнw рыда'ющи, вопiя'ше: о_у=вы` 
мнjь`, ча'до мое`, ка'кw стра'ждеши во'лею, хотя` 
и=зба'вити w\т страсте'й безче'стiя человjь'ка;

%<Пjь'снь д~. I=рмо'съ:%>

%<П%>рише'лъ _е=си` w\т дв~ы не хода'тай, ни а='гг~лъ, 
но са'мъ, гд\си, (с. 244) вопло'щся, и= спа'слъ _е=си` 
всего' мя человjь'ка. тjь'мъ зову' ти: сла'ва си'лjь 
твое'й, гд\си.

%<К%>упносе'льникъ пахw'мiю бж\ственному бы'въ, нра^вы 
подража'лъ _е=си`, _о='ч~е бг~ому'дре fео'дwре, тогw` 
воздержа'нiя, и= правосла'вною вjь'рою о_у=подобля'емый.

%<П%>jьва'емагw цр\ства, и= бж\ственнагw сiя'нiя, 
досто'йнw получи'лъ _е=си`, jа='кw бы'въ худо'гъ, 
_о='ч~е, чистото'ю, къ прича'стiю неизрече'нныя красоты`.

%<С%>е'ла _е=fiw'пская, д_е'мwнская сw'нмища, твоегw` 
о_у=жасо'шася терпjь'нiя и= смире'нiя, и= непреста'ннагw 
во бдjь'нiихъ твоегw` стоя'нiя, досточу'дне.

%<Бг~оро'диченъ:%>

%<В%>о и=зступле'нiи главы^ си'льныхъ ссjько'шася, 
стра'хомъ рж\ства` твоегw`, бг~ороди'тельнице 
всенепоро'чная: собо'ръ же прп\дбныхъ о_у=диви'ся, 
досто'йнw бж\ственною благода'тiю.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си`, 
хр\сте` бж~е: тобо'ю бо, вл\дко, къ свjьтонача'льнику 
_о=ц~у` твоему`, w\т но'щи невjь'дjьнiя приведе'нiе 
и='мамы.

%<О_у=%>ч_е'нiя те'плjь честна^я и=мjь'въ, разори'лъ 
_е=си` всjь'хъ _е=ресе'й прел_е'стная прiя^тiя, му'дре, 
тр\оческою вjь'рою w=гражда'я ста'до твое`.

%<Два'жды.%>

%<Jа='%>кw свjь'тъ вои'стинну на земли` бы'лъ _е=си`, 
fео'дwре, житiе` непоро'чно пожи'въ, всеприснопа'мятне, 
по'стникwвъ о_у=краше'нiе, мона'шествующихъ похвала`.

%<Бг~оро'диченъ:%>

%<Т%>ече'нiемъ по'стническихъ сле'зъ напая'я се'рдце 
твое`, плодоно'сно показа'лъ _е=си` возсiя'вшему вл\дцjь 
хр\сту` w\т дв~ы ст~ы'я, fео'дwре пребога'те.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, 
мя` возведи`. (с. 245)

%<С%>вjь'тлое и= бг~оуго'дное житiе` твое`, тебjь` 
нб\сную, _о='ч~е, свjь'тлость ст~ы'хъ показа`, въ 
се'лjьхъ нб\сныхъ, fео'дwре.

%<Два'жды.%>

%<П%>обjьди'тель, w=долjьва'я, fео'дwре, лука^вствiя 
духw'въ, бы'лъ _е=си`, о_у=тjь'шителя дх~а помо'щника 
стяжа'въ, бг~опрiя'тне.

%<Бг~оро'диченъ:%>

%<_О='%>блакъ ле'гкiй _е=си`, ч\стая, на не'мже сjьдя` 
прiи'де во _е=гv'петъ вседержи'тель гд\сь, и= 
свjьти'льники преподw'бныя содjь'ла.

%<Конда'къ и= i='косъ пра'здника.%>

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw 
мучи'теля высо'къ пла'мень вознесло` _е='сть: хр\сто'съ 
же простре` бг~очести^вымъ _о=трокw'мъ ро'су духо'вную, 
сы'й бл~гослове'нъ и= препросла'вленъ.

%<Р%>азу'мнw возжела'лъ _е=си` jа='коже бг~ови'децъ, 
бж\ственную свjь'тлость ви'дjьти, fео'дwре: тjь'мже 
ви^димая вся^ w=ста'вилъ _е=си`, во мра'къ же вше'дъ 
зрjь'ти сподо'бился _е=си` непостижи'маго.

%<Два'жды.%>

%<Jа='%>да ты` sмiи'на душетлjь'ннагw, преблаже'нне 
fео'дwре ника'коже прiи'мъ, сегw` па'мять, _о='ч~е, 
погуби'лъ _е=си`, па'мять непреста'ннw бж~iю въ се'рдцы, 
блаже'нне, стяжа'въ.

%<Бг~оро'диченъ:%>

%<С%>т~ы'хъ ст~а'го, во ст~ы'хъ почива'ющаго, свя'тw 
породила` _е=си`, дв~о всенепоро'чная, за милосе'рдiе 
мно'гое чл~вjь'ка бы'вша и=зъ теб_е` воплоще'нна, пре'жде 
безпло'тнагw.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь 
дjь^йства раздjьля'ше, бж~iимъ велjь'нiемъ халд_е'и 
w=паля'ющая, вjь^рныя же w=роша'ющая, пою'щыя: 
благослови'те, вся^ дjьла` гд\сня, гд\са.

%<Т%>ы` свjьтови'денъ, свjь'ту пресвjь'тлому 
бесjь'довавъ, jа=ви'лся _е=си`, преблаже'нне fео'дwре, 
_е=дине'нiемъ же лу'чшимъ, (с. 246) па'че _е=стества` 
w=божа'емь, зовы'й ны'нjь: благослови'те, вся^ дjьла` 
гд\сня, гд\са.

%<Два'жды.%>

%<М%>у'ченикъ бы'въ тве'рдъ ко грjьху`, да'же до 
кро'ве проти'влься, бг~ому'дре fео'дwре, вjьнце'мъ 
страда'нiя твою` главу` о_у=краси'лъ _е=си`, зовы'й 
ны'нjь: благослови'те, вся^ дjьла` гд\сня, гд\са.

%<Бг~оро'диченъ:%>

%<Jа=%>ви'ся на'мъ и=зъ теб_е`, бг~ороди'тельнице, 
пра'вды свjь'тлое сл~нце, просвjьща'я вся'ч_еская заре'ю 
бж\ства`, вопло'щся вы'шнiй. _е=го'же ны'нjь 
воспjьва'емъ: бл~гослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

%<Н%>ы'нjь не въ гада'нiихъ, тебjь` хр\сто'съ ви'димь 
_е='сть, къ лицу' же па'че ви'дится лице'мъ, и='стиннымъ 
jа=вле'нiемъ, и='же сjьно'внымъ разрjь'шшымся зерца'лwмъ, 
дарw'въ тезоимени'те, сп~са и= бг~а на'шегw.

%<Два'жды.%>

%<Ж%>ела'нiе бж\ственное твое` и=спо'лнися, fео'дwре, 
jа='кw дости'гъ кончи'ну, _е='же поще'нiемъ и=здале'ча 
зря'ше со о_у=миле'нiемъ, _е=го'же и= получи'въ, жела^нiя 
о_у=ста'вилъ _е=си`, по'стникwвъ похвало`, 
мона'шествующихъ благолjь'пiе.

%<Бг~оро'диченъ:%>

%<Н%>еду'говавъ растлjь'тися преслуша'нiемъ, пе'рвый 
а=да'мъ тобо'ю, бг~ома'ти, w=бнови'ся: ты' бо воплоще'нна 
сло'ва ро'ждши безъ и=стлjь'нiя неизрече'ннw, тлю` 
и=скорени'вши, нетлjь'нiе процвjьла` _е=си`. (с. 247)



%<Слу'жба прп\дбнагw _о=тца` на'шегw _е=фре'ма 
переко'мскагw.%>

%<Стiхи^ры, гла'съ _е~. Подо'бенъ: Р%>а'дуйся:

%<П%>рп\дбне _о='ч~е _е=фре'ме, любо'вiю бж\ственною 
разжиза'емь, _о=те'чество и= ро'дъ w=ста'вилъ _е=си`, и= 
въ пусты'ню дости'гъ, и= та'мw ма'лу хлjьви'ну созда'въ, 
въ не'й до'брjь подвиза'лся _е=си`. тjь'мже и= по 
преставле'нiи твое'мъ благода'ть w\т гд\са прiя'лъ _е=си` 
чуде'съ: моли`, спасти'ся тебе` почита'ющымъ.

%<П%>рп\дбне _о='ч~е _е=фре'ме, любве` ра'ди 
о_у=чи'теля твоегw`, вся^ jа=`же на земли` преwби'дjьлъ 
_е=си`: и= въ пусты'ню всели'вся, пло'ти по'хотное 
мудрова'нiе о_у=мертви'лъ _е=си`, и= по'стническими 
труды^ твое` житiе` о_у=ясни'лъ _е=си`. w\т_ону'дуже и= 
о_у=ч_еники` собра'въ, ревну'ющыя твоему` житiю`, си'хъ 
хр\сту` приве'лъ _е=си`: _е=го'же моли`, спасти` всjь'хъ 
тебе` пою'щихъ.

%<И=`%>же непра'веднw разбо'йнически наше'дшихъ на 
_о=би'тель твою`, прп\дбне, хотя'щихъ w=скорби'ти 
о_у=ченики` твоя^, ты' же w\т ке'ллiи jа='кw тjь'хъ 
ви'дjьлъ _е=си`, то'кмw жезла` о_у=даре'нiемъ 
о_у=страши'лъ _е=си`. w\т_ону'дуже jа='кw позна'вше свое` 
безчеловjь'чное суровство`, со студо'мъ бjь'гству 
о_у=стреми'шася: хр\сту` моли'ся, спасти` ду'шы на'шя.

%<Сла'ва, гла'съ s~:%>

%<Н%>а о_у='сть вере'нды, на _о='стровjь водвори'вся, 
прп\дбне, и= въ пусты'ню безмо'лвiя вше'дъ, та'мw ке'ллiю 
созда'лъ _е=си`: въ не'йже нб\сное бога'тство стяжа'лъ 
_е=си`. слеза'ми о_у='бw постя'ся, ра'достiю пожина'еши 
труды` плодw'въ (с. 248) твои'хъ. тjь'мже _о=би'тель, 
ю='же труды^ твои'ми стяжа'лъ _е=си`, со о_у=ченики` не 
w=ста'ви, но ми'лостивнw посjьща'й: хр\сту`, _о='ч~е 
_е=фре'ме, моли'ся, спасти` ду'шы на'шя.

%<И= ны'нjь, пра'здника.%>

%<Вхо'дъ. Прокi'менъ дне`. И= чт_е'нiя г~, пи^саны 
сегw` мjь'сяца въ г~ де'нь.%>

%<На стiхо'внjь стiхи^ры, гла'съ в~. Подо'бенъ: 
Д%>о'ме _е=vфра'fовъ:

%<Jа='%>кw преходя'щую жи'знь * на земли` презрjь'въ, 
блаже'нне, * та'мw сподо'бился _е=си` о_у=лучи'ти * 
жи'знь бж\ственную: * и= тоя` сiя'нiе прiя'лъ _е=си`, 
бг~оно'се.

%<Стi'хъ: Ч%>естна` предъ гд\семъ сме'рть 
преподо'бныхъ _е=гw`.

%<Л%>юбве` ра'ди хр\сто'вы, * преподо'бне _е=фре'ме, * 
пло'ти рачи'тельное о_у=мертви'лъ _е=си` мудрова'нiе, * 
и= ду'шу w\т страсте'й свобо'дну * бг~у предста'вилъ 
_е=си`.

%<Стi'хъ: Б%>лаже'нъ му'жъ, боя'йся гд\са, въ 
за'повjьдехъ _е=гw` восхо'щетъ sjьлw`.

%<Б%>о'дренными моли'твами, * и= сле'зными 
и=стw'чники, * це'рковь вjь'рныхъ * w=богати'лъ _е=си`, * 
бг~облаже'нне _е=фре'ме.

%<Сла'ва, гла'съ и~:%>

%<М%>она'хwвъ мно'жества наста'вника тя` почита'емъ, 
_о='ч~е на'шъ _е=фре'ме: твое'ю бо стезе'ю вои'стинну 
пра'вw ходи'ти позна'хомъ. блаже'нъ _е=си` хр\сту` 
рабо'тавъ, и= вра'жiю w=бличи'лъ _е=си` си'лу, а='гг~лwвъ 
собесjь'дниче, преподо'бныхъ соприча'стниче и= 
пра'ведныхъ: съ ни'миже моли'ся гд\севи, поми'ловатися 
душа'мъ на'шымъ.

%<И= ны'нjь, пра'здника. Тропа'рь, гла'съ д~:%>

%<W\т%> ю='ности твоея` ве'сь бг~ови порабо'тился 
_е=си`, блаже'нне: и= тогw` ра'ди любве`, _о=те'чество и= 
ро'дъ w=ста'вилъ _е=си`, въ пусты'ню всели'вся, въ не'йже 
жесто'кое житiе` показа'въ, и= чуде'съ дарwва'нiя w\т 
бг~а прiя'лъ _е=си`, _е=фре'ме преподо'бне: моли` хр\ста` 
бг~а, да спасе'тъ ду'шы на'шя. (с. 249)

%<На о_у='трени, на Б%>г~ъ гд\сь, %<тропа'рь 
пра'здника два'жды.%>

%<Сла'ва, ст~а'гw: И= ны'нjь, пра'здника.%>

%<По а~-й стiхоло'гiи, сjьда'ленъ, гла'съ д~:%>

%<Ю='%>ность твою`, преподо'бне, воздержа'нiемъ 
о_у=вяди'лъ _е=си`, стра^сти тjьл_е'сныя, jа='кw 
плjь'нника ху'да связа'въ, ду'хови повину'лъ _е=си`: и= 
сегw` ра'ди, _о='ч~е _е=фре'ме, хр\сто'съ чудесы` 
пресла'внw тебе` вjьнча'етъ, _е=ди'нъ прославля'яй 
святы'хъ свои'хъ.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>мертви'ся вся` крjь'пость моя`, w\т мно'жества 
безмjь'рныхъ sw'лъ мои'хъ, и= мно'гими скорбьми` 
w=бдержи'мь, о_у=же` w\тча'яхся: но помози' ми, вл\дчце, 
_е=фре'ма блаже'ннагw предста'тельствомъ, jа='кw ра'дость 
ро'ждшая, пла'чущымъ о_у=тjьше'нiе.

%<По в~-й стiхоло'гiи, сjьда'ленъ, гла'съ _е~. 
Подо'бенъ: С%>обезнача'льное:

%<П%>о'стника гд\сня пjь'сньми почти'мъ, jа='кw 
о_у=мертви'вша вся^ прило'ги страсте'й, воздержа'нiемъ 
тве'рдымъ, и= крjь'пкимъ терпjь'нiемъ вои'стинну, и= 
посрами'вша sjьлw` сопроти'внагw всю` горды'ню, ны'нjь 
моля'щася гд\севи, поми'ловатися душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя, несказа'ненъ _о='бразъ 
рж\ства`, въ тебjь` позна'ся, приснодв~о ч\стая, 
о_у=жаса'етъ мо'й о_у='мъ, и= о_у=дивля'етъ помышле'нiе: 
сла'ва твоя`, бц\де, во всjь'хъ простре'ся, ко спасе'нiю 
ду'шъ на'шихъ.

%<По полv"еле'и, сjьда'ленъ, гла'съ д~:%>

%<Jа='%>кw со'лнце возсiя'лъ _е=си` заря'ми всему` 
мi'ру, и=здале'ча чудесы` твои'ми, чудотво'рче _е=фре'ме, 
свjьтоно'сче блаже'нне, преподо'бныхъ похвало`.

%<Два'жды.%> (с. 250)

%<Сла'ва, и= ны'нjь, бг~оро'диченъ:%>

%<В%>ъ кро'въ тво'й, дв~о, вси` прибjьга'юще, вопiе'мъ 
ти`: мольбу` прiими` w\т на'съ, и= не преста'й моля'щися 
чл~вjьколю'бцу, спасти'ся рабw'мъ твои^мъ.

%<Степ_е'нна, а~ а=нтiфw'нъ д~-гw гла'са. Прокi'менъ: 
Ч%>естна` предъ гд\семъ сме'рть преподо'бныхъ _е=гw`. 
%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми; %<_Е=v\глiе матfе'а, зача'ло м~г.%>

%<По н~-мъ _псалмjь`, стiхи'ра, гла'съ s~:%>

%<П%>рп\дбне _о='ч~е, во всю` зе'млю и=зы'де вjьща'нiе 
и=справле'нiй твои'хъ: тjь'мъ на нб~сjь'хъ w=брjь'лъ 
_е=си` мзду` трудw'въ твои'хъ, д_е'мwнскiя погуби'лъ 
_е=си` полки` и= а='гг~льскiя дости'глъ _е=си` чи'ны, 
и='хже житiю` безъ поро'ка поревнова'лъ _е=си`. 
дерзнове'нiе и=мjь'я ко хр\сту` бг~у, ми'ръ и=спроси` 
душа'мъ на'шымъ.

%<Канw'нъ пра'здника на s~: и= преподо'бнагw на и~.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою`, ра'дуяся, тоя` чудеса`.

%<С%>мири'лся _е=си` хр\ста` ра'ди, _о='ч~е, и= кр\стъ 
взе'мъ, w\т _о=те'чества и= срw'дникъ jа='кw w\т sмi'я 
бjь'галъ _е=си`. w\т_ону'дуже въ пусты'ню вше'дъ, въ 
не'йже трудолю'бнw подвиза'лся _е=си`, преподо'бне.

%<W\т%> ю='ности твоея`, _о='ч~е _е=фре'ме, о_у='мъ къ 
бг~у впери'въ, тлjь'нными нетлjь^нная jа='кw до'брый 
купе'цъ и=скупи'лъ _е=си`: тjь'мже ны'нjь соше'дшеся 
па'мять твою` почита'емъ.

%<Х%>р\сто'вымъ раче'нiемъ, _о='ч~е _е=фре'ме, па'че 
_о=гня` распала'емь, настоя^щая jа='кw ничто'же су^щая 
презрjь'лъ _е=си`: сегw` ра'ди въ покw'ища всели'лся 
_е=си`, и=дjь'же пра'ведныхъ ду'шы веселя'тся.

%<Бг~оро'диченъ:%>

%<Б%>оля'ща и=сцjьли` душе'ю же и= тjь'ломъ, вл\дчце, 
раба` (с. 251) твоего`, блаже'ннагw _е=фре'ма моле'нiемъ: 
тебе' бо предста'тельницу вси` су'щiи въ печа'ли 
стяжа'хомъ, jа='кw ро'ждшую спасе'нiе на'ше.

%<Катава'сiа пра'здника.%>

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь вjьнц_е'въ 
сла'вы сподо'би.

%<С%>на` твои'ма _о=чи'ма не да'лъ _е=си`, бл~же'нне 
_е=фре'ме, ни вjь'ждома дрема'нiя, до'ндеже сподо'бился 
_е=си` пра'ведныхъ селе'нiя, _е='же о_у=гото'ва бг~ъ, 
преподо'бне, лю'бящымъ _е=го`.

%<Б%>о'дренными твои'ми моли'твами, _о='ч~е _е=фре'ме, 
и= жесто'кимъ воздержа'нiемъ гд\су на земли` до'брjь 
о_у=годи'лъ _е=си`: сегw` ра'ди стра'шенъ врагw'мъ и= 
сла'венъ человjь'кwмъ, бы'лъ _е=си`.

%<Р%>а'йскую жи'знь и= та'мw ст~ы'хъ весе'лiе, всегда` 
во о_у=мjь` твое'мъ помина'я, преподо'бне, въ слеза'хъ и= 
воздыха'нiихъ всю` твою` жи'знь, _о='ч~е _е=фре'ме, 
проше'лъ _е=си`: сегw` ра'ди и= по сме'рти w\т хр\ста` 
чудесы` просла'вился _е=си`.

%<Бг~оро'диченъ:%>

%<И=%>сточа'еши и=сцjьле'нiй струи^ боля'щымъ, дв~о, 
всю'ду: тя' бо и=сто'чникъ показа` милосе'рдiя, вл\дчце, 
и='же ми'лости гд\сь, и=зъ теб_е` рожде'йся па'че 
о_у=ма`.

%<Сjьда'ленъ пи'санъ по а~-й стiхоло'гiи.%>

%<Пjь'снь д~. I=рмо'съ:%>

%<С%>jьдя'й въ сла'вjь на престо'лjь бж\ства`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<Ж%>итiе` твое`, _о='ч~е _е=фре'ме, чу'дно на земли` 
показа'лъ _е=си`, вели'ко поще'нiе и= смире'нiе: сегw` 
ра'ди та'мw вели'чество наслjь'довалъ _е=си`, моли`, 
спасти'ся w\т бjь'дъ пою'щымъ тя`. (с. 252)

%<С%>е'ргiа вели'кагw житiю` послjь'дуя, преподо'бне: 
тjь'мже тогw`, _е=ли'кw мо'щно, и=менова'нiе w\т житiя` 
стяжа'лъ _е=си`, _е=фре'ме пребога'те.

%<П%>осто'мъ и= моли'твами тjь'ло твое` и=знури'лъ 
_е=си`, и= сегw` ра'ди сподо'бился _е=си` ви'дjьти 
неизреч_е'нная блага^я, jа=`же ст~ы^мъ о_у=готw'вана: съ 
ни'миже, _о='ч~е _е=фре'ме, w= на'съ моли'ся.

%<Бг~оро'диченъ:%>

%<К%>ро'въ и= заступле'нiе, и= прибjь'жище бу'ди ми`, 
дв~о, рабу` твоему`, и= и=сцjьли' мя w\т безмjь'рныхъ 
sw'лъ воспjьва'ти, преч\стая: сла'ва рж\ству` твоему`.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй 
сла'вjь твое'й: ты' бо, неискусобра'чная дв~о, и=мjь'ла 
_е=си` во о_у=тро'бjь надъ всjь'ми бг~а, и= родила` 
_е=си` безлjь'тнаго сн~а, всjь^мъ воспjьва'ющымъ тя` 
ми'ръ подава'ющая.

%<Ч%>и'сто житiе` твое` w\т ю='ности потща'лся _е=си`, 
преподо'бне, сохрани'ти: тjь'мже чистоту` твою` ви'дjьвъ 
прест~ы'й дх~ъ, въ тя` всели'ся.

%<Jа='%>кw преwби'дjьвъ тлjь^нная, вjь^чная, _о='ч~е, 
сподо'бился _е=си` прiя'ти, по нело'жному словеси`, 
проси'те и= прiи'мете: и= _е='же jа='кw проси'лъ _е=си`, 
сiя^ по досто'инству прiя'лъ _е=си`.

%<М%>jь'сто, _е='же сподо'бися прiя'ти честны^я мо'щи 
твоя^, преподо'бне, w=святи'ся, и= по мнw'гимъ страна'мъ 
прославля'емо _е='сть, jа='кw въ себjь` мо'щи твоя^ 
и=мjь'етъ.

%<Бг~оро'диченъ:%>

%<Н%>е преста'й моля'щи, _е=го'же родила` _е=си`, 
бг~оневjь'сто, jа='кw сп~са и= вл\дку, разрjьше'нiе 
пода'ти ско'рбемъ и= болjь'знемъ, къ ра'дости 
нетлjь'ннjьй мя` возведи`, проща'я ми` согрjьш_е'нiя.

%<Пjь'снь s~. I=рмо'съ:%>

%<Б%>ж\ственное сiе` и= всеч\стно'е соверша'юще 
пра'зднество, бг~ому'дрiи, бг~ома'тере, прiиди'те, 
рука'ми воспле'щимъ, w\т нея` ро'ждшагося бг~а сла'вимъ. 
(с. 253)

%<Т%>вое` вели'кое житiе` и= чистоту`, къ си^мъ же 
безмjь'рное смире'нiе прови'дjьвъ прест~ы'й дх~ъ, сла'вна 
тя`, _о='ч~е, всjь^мъ показа`. тjь'мже w\т сегw` житiя` 
ко _о='ному вjь'ку преше'дъ, получи'лъ _е=си` съ 
пра'ведными весе'лiе.

%<Д%>не'сь начина'ема свяще'нная па'мять твоя`, 
преподо'бне _е=фре'ме, весели'тъ о_у=ченики` твоя^, 
воспjьва'ющыя любо'вiю по'двиги твоя^, и= честно'е 
о_у=спе'нiе сла'вящыя торжеству'юще: и=`хже моли'твами 
твои'ми, _о='ч~е, соблюди`.

%<Р%>азбw'йницы пе'рвjье прише'дше тебе` w=скорби'ти, 
преподо'бне, но ты` тjь'хъ разумjь'въ лука'вство, 
воздви'гнути тjь^мъ дре'во ре'клъ _е=си`, немогу'щымъ же 
мнw'гимъ тебjь` _е=ди'ному проти'витися. тjь'мже jа='кw 
посра'млени про'чее со стра'хомъ w\тбjьжа'ша, па'че 
побjьжде'ни бы'вше, не'жели побjьди'ша.

%<Бг~оро'диченъ:%>

%<Т%>вою` пода'ждь ми` по'мощь, и= и=зба'ви мя`, 
вл\дчце, w\т бjь'дъ и= скорбе'й, и= прегрjьше'нiй мои'хъ: 
jа='же всjь'хъ ро'ждшая и=збавле'нiе.

%<Конда'къ, гла'съ и~. Подо'бенъ: В%>збра'нной:

%<А='%>гг~льскому житiю` поревнова'въ, преподо'бне, 
вся^ земна^я w=ста'вивъ, ко хр\сту` прите'клъ _е=си`, и= 
тогw` за'повjьдьми w=гра'ждся, jа=ви'лся _е=си` сто'лпъ 
непоколеби'мь w\т вра'жiихъ напа'данiй. тjь'мъ зове'мъ 
ти`: ра'дуйся, _е=фре'ме, свjьти'ло пресвjь'тлое.

%<I='косъ:%>

%<И='%>же въ ме'ртвеннjьмъ тjь'лjь, а='гг~льскому 
о_у=подо'блься житiю` па'че _е=стества`, и= съ тjь'ми на 
нб~сjь'хъ лику'я, прiиди'те, вси` вjь'рнiи, воспое'мъ 
преподо'бнаго _е=фре'ма: то'й бо jа='кw о_у=ме'ты вмjьни` 
мiрска^я вся^ кра^сная, jа='кw да нб\сныхъ получи'тъ, 
вше'дъ на го'ру, jа='коже дре'вле мwv"се'й, и= вели'кiй 
и=лiа`, посто'мъ w=чи'щся, сподо'бися ви'дjьти тр\оческую 
свjь'тлость, не во мра'цjь, ни въ ви'хрjь, но во свjь'тjь 
благода'ти бж~iя. тjь'мъ и= чуде'съ лучы` и=спуща'я (с. 
254) свjь'тлw, и= рjь'ки и=сцjьле'нiя и=сточа'я вjь^рнымъ 
w\т гро'ба, jа='кw неду'гwвъ и=сцjьли'тель, ра'дуйся, 
_о='ч~е _е=фре'ме, свjьти'ло пресвjь'тлое.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=ц~_е'въ гд\сь и= бг~ъ, 
благослове'нъ _е=си`.

%<И=%>сточа'етъ чудеса` честна'я ра'ка твоя`, 
преподо'бне, преиз\ъwби'лующи благода'тiю, вjь'рою 
приходя'щымъ здра'вiе да'руетъ, хр\сту` w\т души` 
вопiю'щымъ: благослове'нъ _е=си`, гд\си, бж~е _о=т_е'цъ 
на'шихъ.

%<Д%>р_е'внимъ _о='нjьмъ вели^кимъ _о=тц_е'мъ, въ 
постjь` провозсiя'вшымъ, житiю` подо'бяся, преподо'бне, 
въ пусты'ню всели'лся _е=си`, и= та'мw въ поще'нiихъ 
мнw'га лjь^та пребы'лъ _е=си`.

%<Jа='%>кw и='стиннагw и= кро'ткагw пастыренача'льника 
хр\ста`, неsло'бивое _о=вча`, _о='ч~е _е=фре'ме, бы'лъ 
_е=си`: тjь'мже неsло'бивъ, къ хотя'щымъ тебе` w=sло'бити 
бы'лъ _е=си`, хр\сто'ви вопiя`: бж~е, бл~гослове'нъ 
_е=си`.

%<Бг~оро'диченъ:%>

%<W=%>бощр_е'ны болjь^зни ра'нъ мои'хъ, w\т 
безмjь'рныхъ мои'хъ прегрjьше'нiй, вл\дчце, веду'тъ въ 
сме'рть душе'вную и= тjьле'сную: но и=схи'ти, jа='кw 
си'льна, вся'кихъ скорбе'й и= неду'гwвъ.

%<Пjь'снь и~. I=рмо'съ:%>

%<_О='%>троки бл~гочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ 
пjь'ти тебjь`: гд\са по'йте, дjьла`, и= превозноси'те 
_е=го` во вся^ вjь'ки.

%<И=%>зъ мла'да, преподо'бне _о='ч~е, потща'лся _е=си` 
твою` со'вjьсть, и= се'рдце съ душе'ю чи'стою гд\севи 
предста'вити. тjь'мже и= хр\сто'съ чудесы` тебе` 
прославля'етъ, тому` вопiю'ща: гд\са воспjьва'йте, 
дjьла`, и= превозноси'те _е=го` во вся^ вjь'ки.

%<Н%>ы'нjь пусты'ня весе'лiемъ, _о='ч~е, красу'ется, 
и=му'щи (с. 255) мо'щи твоя^ въ себjь`, _е=фре'ме 
преподо'бне: о_у=ченицы' же твои` твоему` житiю` 
ревну'юще, w= твое'й па'мяти ра'дующеся, творцу` 
вопiю'тъ: гд\са воспjьва'йте, дjьла`, и= превозноси'те 
_е=го` во вся^ вjь'ки.

%<В%>ъ пусты'ни, прп\дбне, и=дjь'же селе'нiе и=мjь'лъ 
_е=си`, та'мw прече'стенъ хра'мъ въ сла'ву хр\сто'ву 
воздви'глъ _е=си`, въ не'мъ прославля'тися преч\стому 
тогw` и='мени, и= всjь^мъ вопи'ти: гд\са воспjьва'йте, 
дjьла`, и= превозноси'те _е=го` во вся^ вjь'ки.

%<Бг~оро'диченъ:%>

%<С%>вjь'щниче свjь'та трисо'лнечнагw су'щи, заре'ю 
бл~гоутро'бiя твоегw` тму` w\тими` прегрjьше'нiй мои'хъ, 
бг~ороди'тельнице, и=збавле'нiе ну'ждныхъ болjь'зней 
подаю'щи вjь'рою пою'щему и= превознося'щему преч\стое 
твое` рж\ство`.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` 
бг~ома'тере, и= да вопiе'тъ: ра'дуйся, всеблаже'нная 
бц\де, чи'стая приснодв~о.

%<W\т%> пусты'ннагw житiя` къ премi'рному и= вjь'чному 
житiю` jа='кw преше'дъ, бл~же'нне, не преста'й моля` 
и=зба'вителя, w\т разли'чныхъ напа'стей и= бjь'дъ 
и=зба'вити, любо'вiю честно'е твое` о_у=спе'нiе ны'нjь 
пjь'сньми сла'вящихъ.

%<П%>jьвц_е'въ и='скреннею любо'вiю пою'щихъ, и= 
вjь'рою тебjь` пjь'нiе хвале'нiя принося'щихъ, 
преблаже'нне _е=фре'ме, w\т вся'кихъ бjь'дъ и= скорбе'й 
и=збавля'й: да тя` вси` любо'вiю велича'емъ.

%<W\т%> ру'къ мои'хъ недосто'йныхъ ма'лое сiе` 
пjь'сненное хвале'нiе, принося'щагw ти` съ любо'вiю 
прiими`, блаже'нне _е=фре'ме: не бо` возмого'хъ проти'ву 
твоегw` вели'чества о_у=краси'ти, но ма'лое сiе` jа='кw 
вели'ко прiими`, да тебе` всегда` велича'емъ въ 
пjь'снехъ. (с. 256)

%<Бг~оро'диченъ:%>

%<П%>jь'нiе съ пjь'снiю и= хвале'нiе и=сплете'нное w\т 
болjь'зненныя души` приношу` съ любо'вiю тебjь` ро'ждшей 
хр\ста`, _е=стество'мъ бг~а: _е=го'же благопрiя'тнw 
прiи'мши, прош_е'нiя моя^, бц\де, и=спо'лни, и= 
моли'твами твои'ми соблюди`.

%<Свjьти'ленъ, два'жды:%>

%<А='%>гг~льскагw житiя` жела'я, о_у=дали'лъ _е=си` 
себе` въ пусты'няхъ, и= стра^сти покори'въ плотскi^я, 
ра'венъ а='гг~лwмъ jа=ви'лся _е=си`, _о='ч~е на'шъ 
бг~оно'се _е=фре'ме.

%<Бг~оро'диченъ:%>

%<Д%>ержа'внымъ твои'мъ покро'вомъ, w\т врагw'въ 
навjь'та на'съ, ч\стая, твои'хъ ра^бъ соблюди` всjь'хъ 
невре'дныхъ: тя' бо _е=ди'ну и='мамы прибjь'жище въ 
ну'ждахъ.

%<На хвали'техъ стiхи^ры на д~, гла'съ и~. По\д: _W%> 
пресла'внагw чудесе`!

%<П%>рп\дбне _о='ч~е _е=фре'ме, * ты` и='го хр\сто'во 
на ра'мо взе'мъ, * до'блественнjь наи'тiе вра'жiе 
попра'лъ _е=си`. * сегw` ра'ди тя` вjь'рнiи вси` 
почита'емъ, _w преблаже'нне, * мона'шествующихъ похвало`: 
* тjь'мже хр\ста` непреста'ннw моли`, * спасти` ду'шы 
на'шя.

%<В%>jь'рою соше'дшеся вси`, * jа='кw по'стника тя` 
хр\сто'ва почита'емъ, _е=фре'ме: * ра'дуяся о_у='бw 
ше'ствовалъ _е=си` въ пусты'ню непроходи'мую, му'дре, * 
наста'вникъ бы'лъ _е=си` че'стенъ. * тjь'мже тебjь` мы` 
вjь'рою взыва'емъ, блаже'нне, * по'стникwвъ похвало`: * 
w= на'съ моли'ся ко гд\су, * поми'ловатися душа'мъ 
на'шымъ.

%<П%>рп\дбне _о='ч~е на'шъ, * бу'дущiя ра'ди жи'зни, * 
при _е='зерjь на _о='стровjь переко'мjь всели'лся _е=си`, 
* ника'коже боя'ся неви'димыхъ врагw'въ, * мно'гажды 
толца^нiя творя'щихъ къ тебjь`: * ты' же моли'твами си'хъ 
безъ вjь'сти твори'лъ _е=си`. * _w терпjьли'вый душе'ю! 
въ пу'стjь мjь'стjь, * чу'дное _о=вча`, хр\ста` а='гнца 
па'стыря и=мjь'я: * тjь'мже тя` вjь'рою вси` чти'мъ и= 
о_у=блажа'емъ. (с. 257)

%<Сла'ва, гла'съ то'йже. Самогла'сенъ:%>

%<Н%>а нб~о теку'щую возше'дъ колесни'цу, чу'дне, 
добродjь'телей, дости'глъ _е=си` кра'йнее житiе` 
воздержа'нiемъ, и=зъ пусты'ни смотря'я вы'шнягw 
i=ер\сли'ма красоты^: и= болjь'зненнымъ по'двигомъ 
досто'йнw по'ч_ести прiе'мъ, съ небе'сными ра'дуешися 
чинонача^лiи, пребл~же'нне, вjь'чныхъ благи'хъ 
наслjь'дникъ, и= цр\ствiя жи'тель бы'въ. моли'ся, 
преподо'бне _е=фре'ме, сп~су всjь'хъ, о_у=мири'ти мi'ръ 
и= спасти` ду'шы на'шя.

%<И= ны'нjь, пра'здника.%>

%<Славосло'вiе вели'кое. На лiтургi'и слу'жба 
преподо'бническая.%>


