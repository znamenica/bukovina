<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 238)

%<Мjь'сяца тогw'же въ д~_i-й де'нь.%>

%<Ст~ы'хъ му'ч_еникъ, наза'рiа, герва'сiа, прота'сiа и= 
келсi'а:%>

%<И= прп\дбныя мт~ре на'шея параске'vи.%>

%<С%>лу'жба _е=я` пи'сана по се'й слу'жбjь.

%<На Г%>д\си, воззва'хъ, %<стiхи^ры ст~ы'хъ, гла'съ д~. 
По\д: Jа='%>кw до'бля:

%<И=`%>же вjь'ры свидjь'тел_е по'двигъ соверши'вше, * 
побjь'ды вjьне'цъ прiя'ша, * доблему'дренный наза'рiй, * и= 
вели'кiй прота'сiй, * съ келсi'емъ му'дрымъ, * бг~ому'дрый 
герва'сiй. * и=`хже воспои'мъ jа='кw дw'блiя w=ру'жники, * 
jа='кw вы'шнягw цр\ствiя наслjь'дники, * и= jа='кw 
самовw'льная закол_е'нiя.

%<П%>росвjьти'вся смы'сломъ свjьтозаре'нiя дх~а, * 
свяще'нный наза'рiе, * па'че со'лнца во тмjь` су'щымъ 
возсiя'лъ _е=си` душа'мъ, * бж\ственною бл~года'тiю * 
поуча'я, просвjьща'я, * наставля'я свjьтлjь'йше, * 
_е=ди'наго гд\са и= вjь'ровати и= чти'ти, * воплоще'нна w\т 
дв~ы пресла'внw, * и= земны^я w=сiя'вшаго.

%<С%>ъ наза'рiемъ возсiя` * приснопа'мятный келсi'й, * 
и= сла'вный прота'сiй, и= герва'сiй, * доблему'дреннw 
пострада'вше, * и= вся^ полки` де'мwнскiя * му'жески на 
земли` побjьди'вше. * тjь'мъ то'чатъ и=сцjьле'нiй струи^, * 
и= сердца` напая'ютъ бога'тнw благочести'выхъ * бж\ственною 
бл~года'тiю.

%<Д%>а восхва'лится наза'рiй, * и= да почти'тся 
прота'сiй, * и= бж\ственный келсi'й, и= герва'сiй, * и=`же 
благосла'внw пострада'вше, * и= ле'сть о_у=ма'ливше, * и= 
а='гг~льскимъ ликw'мъ свяще'ннw причита'еми, * и= w=божа'еми 
по прича'стiю бж\ственному, * и= побjь'ды вjьнцы` * w\т 
дла'ни живонача'льныя прiе'мше. (с. 239)

%<Jа='%>кw тече'нiе соверши'вше, * и= вjь'ру соблю'дше, 
* страда'нiя вjьнцы` о_у=вязо'стеся, * и= а='гг~лwмъ 
сочета'стеся, * свjь'тлw хра'брствовавше, * и= льсти'ваго 
врага` w= хр\стjь` попра'вше, * бж\ственнiи му'ч_еницы. * 
сегw` ра'ди согла'снw соше'дшеся, свjьтоно'сную ва'шу 
па'мять * соверша'емъ веселя'щеся.

%<Б%>г~ому'дрый наза'рiй, * бж\ственнымъ 
проповjь'данiемъ * гра'ды проходя` просвjьти`: * _е=го'же 
подража'въ келсi'й, * сла'ву стяжа` бж\ственныхъ 
страда'л_ецъ, * попра'въ льсти'ваго. * сiя^ вси` похвала'ми 
почти'мъ, * jа='кw sвjь'зды и= свjьти^ла су'щымъ во тмjь`, * 
и= врачи` ду'шъ на'шихъ.

%<Сла'ва, гла'съ и~:%>

%<Ж%>_е'ртвы слов_е'сныя, наза'рiа, и= герва'сiа, 
прота'сiа и= келсi'а похва'лимъ, jа='кw все` мучи'телей 
неи'стовство со i='дwлы о_у=праздни'ша. тjь'мъ моли'твами 
и='хъ, хр\сте` бж~е, ми'ръ мi'ру да'руй, и= душа'мъ на'шымъ 
ве'лiю ми'лость.

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: М%>у'ч_еницы гд\сни:

%<Н%>е терплю`, ча'до, ви'дящи тя` на дре'вjь 
о_у=сну'вша, бо'дрость всjь^мъ подаю'щаго. jа='кw да дре'вле 
преступле'нiя плодо'мъ, сно'мъ поги'бельнымъ о_у=сну'вшымъ, 
бж\ственную и= спаси'тельную бо'дрость пода'си, дв~а 
гл~го'лаше пла'чущи, ю='же велича'емъ.

%<На стiхо'внjь _о=ктw'иха. Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ 
вjьнцы` прiя'ша нетлjь^нныя w\т теб_е` бг~а на'шегw: и=му'ще 
бо крjь'пость твою`, мучи'телей низложи'ша, сокруши'ша и= 
де'мwнwвъ немwщны'я де'рзwсти. тjь'хъ моли'твами спаси` 
ду'шы на'шя.

%<Сла'ва, и= ны'нjь, бг~оро'диченъ: а='ще среда`, и=ли` 
пято'къ, кр\стобг~оро'диченъ.%> (с. 240)



%<На о_у='трени, _о='ба канw'на _о=ктw'иха: и= ст~ы'хъ, 
канw'нъ на д~, _е=гw'же краегране'сiе:%>

%<В%>jь'рнw воспою` му'ченики вjьнценw'сныя. 
%<I=w'сифово.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся, свjь'тлw 
торжеству'я, и= воспою`, ра'дуяся тоя` чудеса`.

%<В%>jь'рнw пострада'вше, и= по'двигъ сконча'вше, 
побjь'ды вjьнце'мъ о_у=вязо'стеся, бж\ственнiи му'ч_еницы: 
бж\ственную ва'шу па'мять тjь'мъ пра'зднуемъ веселя'щеся.

%<В%>jь'триломъ вперя'еми дх~а бж\ственнагw, пучи'ну 
немо'креннw преидо'сте, му'ченицы сла'внiи, муче'нiй, и= 
ны'нjь къ бж\ственному приста'нищу вы'шнiя свjь'тлости 
всели'стеся.

%<К%>р\сто'мъ jа='коже броня'ми w=дjь'яни, блаже'ннiи, 
врага` безпло'тнаго пора'товасте въ тjь'лjь, томл_е'нiя 
многоплет_е'нная и= сме'рть непра'ведную претерпjь'вше.

%<Бг~оро'диченъ:%>

%<_Е=%>ди'ну вмjьсти'вшую превjь'чнаго гд\са во 
о_у=тро'бjь, всенепоро'чную _о=трокови'цу воспои'мъ, jа='кw 
бы'сть нб~съ простра'ннjьйши, бг~а воплоти'вши бл~гости 
ра'ди.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя, духо'внw 
о_у=тверди`, въ бж\ственнjьй твое'й сла'вjь, вjьнц_е'въ 
сла'вы сподо'би.

%<Jа='%>кw гро'здiе бж\ственнiи бы'сте вiногра'да 
бж\ственнагw и='стиннw, страда'нiя и=злива'юще вiно` на'мъ, 
му'ч_еницы, духо'внw веселя'щее всjь'хъ сердца` бл~года'тiю.

%<К%>рjь'пкw проти'вился _е=си` гони'телю, наза'рiе 
му'чениче хр\сто'въ, повелjьва'ющу м_е'рзскимъ тебjь` 
богw'мъ жре'ти, пребога'те, jа='кw а='гня заколе'нiю гото'въ 
бы'лъ _е=си`, сла'вне. (с. 241)

%<Х%>вале'нiя вси` согла'сiе воспои'мъ дне'сь вjь'рнw, 
наза'рiю, герва'сiю, прота'сiю и= келсi'ю, и='стины 
свидjь'тел_емъ бы'вшымъ въ дс~jь.

%<Бг~оро'диченъ:%>

%<З%>ако'на проwбразова'ше ски'нiя тя` бы'ти хотя'щую, 
ч\стая, бж~iе свяще'нное жили'ще: и=зъ негw'же w=чище'нiе 
на'ше, ст~ы'ню да'руяй всjь^мъ на'мъ, прiи'детъ.

%<Сjьда'ленъ, гла'съ и~. Подо'бенъ: П%>рему'дрости.

%<Н%>аза'рiевы стра^сти и= гон_е'нiя, прота'сiевы 
болjь^зни и= ра^ны чту'ще, герва'сiа хва'лимъ, и= келсi'а, 
ст~ы'я тр\оцы сосу'ды честны^я, свjь^тлыя sвjь'зды, 
вjь'рныхъ предстw'лпiя, нече'стiя и='стиннiи потреби'тел_е, 
и= столпи` вjь'ры, и= о_у=твержде'нiе непоколеби'мо, и=`мже 
вjь'рою возопiи'мъ: моли'те хр\ста` бг~а, грjьхw'въ 
w=ставле'нiе дарова'ти чту'щымъ любо'вiю святу'ю па'мять 
ва'шу.

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж\ства`, и= 
jа='кw мл\днца дои'ши зижди'теля и= гд\са. тjь'мъ 
а='гг~льскiй и= человjь'ческiй ро'дъ досто'йнw сла'вимъ 
прест~о'е рж\ство` твое`, и= согла'снw вопiе'мъ ти`: моли` 
хр\ста` бг~а, согрjьше'нiй w=ставле'нiе дарова'ти, 
покланя'ющымся вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя, а='гница зря'щи 
на кр\стjь`, восклица'ше пла'чущи, и= го'рькw рыда'ющи, 
вопiя'ше: мi'ръ о_у='бw ра'дуется, прiе'мля и=збавле'нiе, 
о_у=тро'ба же моя` гори'тъ, зря'щи твое` распя'тiе, _е='же 
терпи'ши за милосе'рдiе ми'лости. долготерпjьли'ве гд\си, 
ми'лости бе'здно, и= и=сто'чниче неисчерпа'емый, 
о_у=милосе'рдися, и= да'руй согрjьше'нiй w=ставле'нiе, 
вjь'рою пою'щымъ бж\ств_енныя стра^сти твоя^. (с. 242)

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<П%>а'че смы'сла ст~ы'хъ му'ч_еникъ твои'хъ любо'вь 
превосхо'дитъ вся^ помышл_е'нiя, сло'ве, бор_е'нiя и= 
му'жеств_енныя по'двиги, и= натрижн_е'нiя, jа=`же пода'лъ 
_е=си` зако'ннw и=`мъ пострада'вшымъ.

%<_Е=%>ди'нъ ра'зумъ, въ ра'зныхъ о_у=раня'еми 
тjьлесjь'хъ, хр\стw'вы _о=ру^жницы преизли'шнw показа'ша, 
_е=ди'наго бг~а въ три'знищи и=сповjь'даша, и= многобо'жiя 
ле'сть jа='вjь погуби'ша.

%<Н%>аза'рiа, прота'сiа, герва'сiа и= келсi'а, честны'хъ 
му'ченикwвъ, а='гг~ли боре'нiю подиви'шася, ка'кw въ пло'ти 
безпло'тному сплета'ющеся, низложи'ша сего` на зе'млю 
му'жественнjьйше.

%<Jа='%>кw до'блiи во'ини, jа='кw непобjьди'мiи 
му'ч_еницы, jа='кw хр\стw'вы _о=ру^жницы, и= jа='кw 
благоче'стiя побw'рницы, нб\сная сел_е'нiя наслjь'довасте, 
и= ликw'мъ а='гг~льскимъ всегда` свеселя'щеся.

%<Бг~оро'диченъ:%>

%<Н%>е и=стощи'въ _о=ч~ескихъ пребж\ственный, преч\стая 
бц\де, нjь'дръ, въ нjь'дрjьхъ твои'хъ пречи'стыхъ сjьди'тъ, 
бж\ственное сjьда'лище всjь^мъ бл~госты'нею готовля'я, и= 
сла'ву при'снw пребыва'ющую.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя`, ми'ръ 
подава'ющая.

%<Р%>а'намъ тjь'ло твое`, наза'рiе, приwбщи'ся, 
о_у='замъ много_обра'зныхъ му'къ: мv'ро благово'нное тjь'мъ 
и=сточа'етъ (с. 243) на'мъ, w=благово'нствующее ду'шы, 
вjь'рою несомнjь'нною тя` почита'ющихъ, всехва'льне.

%<К%>ропле'ньми крове'й твои'хъ погаси'лъ _е=си` 
о_у='глiе многобо'жiя, страстоте'рпче: бж\ственныхъ чуде'съ 
_о=гне'мъ же, всему'дре, ти'ну страсте'й лю'тыхъ пожига'еши, 
бж~iею бл~года'тiю сп~совою, наза'рiе.

%<Ц%>вjь'ты дыха'ющiи, воню` бж~iя зна'нiя, бг~озна'нiя 
sла'чники, ра^йская древеса` благоплw'дная, предw'брыя и= 
свjьтоза^рныя почти'мъ мч~ники, и= вjь'рнw о_у=блажи'мъ.

%<Д%>а пое'тся наза'рiй, да велича'ется келсi'й, ку'пнw 
съ прота'сiемъ, до'блiй да похва'лится вjь'рою герва'сiй, 
цр~кве непрекло'ннiи столпи`, и= w=снова^нiя неруши^мая 
бы'вшiи.

%<Бг~оро'диченъ:%>

%<_О=%>ру'жiе, дре'вле _е=де'мъ стрегу'щее, плещы` 
вjь^рнымъ подае'тъ, ч\стая, зна'м_енаннымъ честно'ю кро'вiю, 
пре'жде и=сточи'вшеюся w\т ре'бръ, копiя` прободе'нiемъ, 
и=зъ теб_е` возсiя'вшаго.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ.

%<Т%>воя^ ш_е'ствiя на вода'хъ бы'ша, всебл~же'нне 
наза'рiе, и= не позна'шася си^мъ слjьды` твоя^ въ ду'сjь, 
_е=гw'же си'лою вся^ враги` посрами'лъ _е=си`.

%<Т%>jьле'съ стра^сти неисцjь^льныя, бж~iею бл~года'тiю 
и=сцjьли'лъ _е=си`, мч~ниче наза'рiе, мv'ро благово'нное 
и=сточа'еши же, твои^мъ честны^мъ моще'мъ приближа'ющымся.

%<Jа='%>вjь бж\ственный прота'сiй, вели'кiй же съ ни'мъ 
герва'сiй, бога'тство привре'менное и= могу'тство попра'вше, 
вjь'чныя сла'вы сподо'бишися.

%<Бг~оро'диченъ:%>

%<З%>ако'ны _е=ди'на w=бнови'ла _е=си` _е=стества`, 
дв~о, ро'ждши (с. 244) бг~а безсме'ртнаго, въ пло'ть 
ме'ртвенную w=дjь'явшася, да м_е'ртвыя w=живи'тъ бла'гостiю.

%<Конда'къ, гла'съ в~. Подо'бенъ: В%>ы'шнихъ и=щя`:

%<С%>вjьти'льницы свjь'тлiи jа='вльшеся бж\ственнiи 
му'ч_еницы, тва'рь свjь'томъ чуде'съ w=заря'ете, неду'гwвъ 
разрjьша'юще глубо'кую но'щь всегда`, и= хр\сту` _е=ди'ному 
бг~у моля'щеся непреста'ннw w= всjь'хъ на'съ.

%<I='косъ:%>

%<Jа='%>кw свjьтоза'рнiи и= бж\ственнiи свjьти'льницы, 
свjь'ту вели'кому предстоя'ще при'снw, бг~облаже'ннiи 
му'ч_еницы, и= w\тту'ду и=спуща'емыми невече'рнягw бж~ества` 
сiя^нiи, всегда` просвjьща'еми и= w=божа'еми, вjь'рою 
па'мять ва'шу соверша'ющыя бж\ственную просвjьти'те, и= 
w=мраче'нiя и= страсте'й и= бjь'дъ и= sло'бы и=зба'вите, 
моля'щеся непреста'ннw w= всjь'хъ на'съ.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, благослове'нъ 
_е=си`.

%<Н%>а ка'мени бж\ственнагw зна'нiя о_у=тверди'вше 
стwпы`, сла'внiи, серде'цъ ва'шихъ вра'жiими о_у=хищре'ньми 
не преврати'сте, воспjьва'юще: препjь'тый _о=тц_е'въ гд\си 
и= бг~ъ, бл~гослове'нъ _е=си`.

%<С%>вjь'тъ невече'рнiй страда'вшымъ кро'вiю ва'мъ 
возсiя`, и= весе'лiе jа='вjь ва'съ прiя'тъ великомч~ницы, 
воспjьва'ющихъ: препjь'тый _о=т_е'цъ гд\сь и= бг~ъ, 
бл~гослове'нъ _е=си`.

%<W=%>святи'сте преусе'рднw проходя'ще гра'ды, 
блаже'ннiи, и=сповjь'дающе хр\ста` предъ мучи'тели, и= 
всjь^мъ и=сцjьл_е'нiя подаю'ще тре'бующымъ, благода'тiю дх~а 
всест~а'гw.

%<Бг~оро'диченъ:%>

%<С%>вjьтлjь'йшую пала'ту w=брjь'тъ бг~ъ о_у=тро'бу 
твою`, (с. 245) въ сiю` всели'ся, сы'ны содjь'ловая свjь'та, 
всенепоро'чная, зову'щыя: _о=т_е'цъ на'шихъ бж~е, 
бл~гослове'нъ _е=си`.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<О_у='%>тренююще къ возсiя'вшему и=зъ дв~ы пресла'внw 
вели'кому сл~нцу му'ч_еницы непобjьди'мiи, свjь'тъ бы'сте, 
и= пре'лести тму` бл~года'тiю разори'сте: гд\са по'йте, 
вопiю'ще, дjьла`, и= превозноси'те _е=го` во вся^ вjь'ки.

%<Р%>и'мъ дре'вле по'двиги твоя^ проповjь'даетъ, 
наза'рiе многострада'льне: кwнстантiногра'дъ пое'тъ чудеса`, 
свящ_е'нныя твоя^ мо'щи вjь'рою содержа'я, гд\са по'йте, 
вопiю'щiй, дjьла`, и= превозноси'те _е=го` во вся^ вjь'ки.

%<Б%>ж\ственный наза'рiй и=сточа'я мv'ра благода'ти, 
повелjьва'етъ всjь^мъ притека'ющымъ вjь'рою почерпа'ти, на 
просвjьще'нiе и= w=чище'нiе, взыва'ющымъ: гд\са по'йте 
дjьла`, и= превозноси'те _е=го` во вся^ вjь'ки.

%<В%>а'съ, дw'блiя страстоте'рпцы, наза'рiа, келсi'а, 
прота'сiа, па'ки же герва'сiа, моле'бники ко гд\су 
крjьпча'йшыя и=му'ще, любо'вiю зове'мъ: гд\са по'йте дjьла`, 
и= превозноси'те _е=го` во вся^ вjь'ки.

%<Бг~оро'диченъ:%>

%<П%>ло'тiю соедини'вся тебjь` по существу`, всjь^мъ 
_е='же бы'ти подая'й, всего' мя w=бнови`, всего` назда` 
w=бветша'вшаго, преч\стая, преступле'ньми. тjь'мъ тя` дв~у 
пое'мъ, и= превозно'симъ во вся^ вjь'ки.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву 
всели'ла _е='сть: ты' же, дв~о бц\де, прозябе'нiемъ 
чревоноше'нiя, мi'рови благослове'нiе процвjьла` _е=си`. 
тjь'мъ тя` вси` велича'емъ. (с. 246)

%<К%>рjь'постiю вжиля'еми хр\ста`, разо'ршагw sло'бу 
губи'теля, преклони'вше сему` вы'ю, коне'цъ мече'мъ 
прiя'сте, разрjь'шшеся w\т пло'ти, великоимени'тiи: тjь'мъ 
досто'йнw блажи'ми _е=сте`.

%<К%>расни` jа='звами плотски'ми бы'сте, и= а='гг~лwмъ 
о_у=подо'бистеся: ны'нjь же предстоите` всjь'хъ ра'дующеся 
при'снw красотjь`, прича'стiемъ jа='вjь о_у=добря'еми, 
краснjь'йше, всечестнi'и.

%<З%>на'меньми и= чудесы` ва'съ о_у=краси`, и= пре'жде 
конца` всеприснопа'мятнiи, и= по концjь` вл\дка, наза'рiе, 
прота'сiе, келсi'е, герва'сiе, непобjьди'мiи мч~ницы, тjь'мъ 
досто'йнw о_у=блажа'етеся.

%<W=%>святи'шася любо'вiю ва'шею вся'ч_еская, 
соверша'ющи па'мять дне'сь: ра'дуются мч~ницы, и= вси` 
пр\оро'цы съ на'ми пра'зднуютъ, съ ни'миже w= на'съ 
моли'теся бл~годjь'телю, всебл~же'ннiи.

%<Бг~оро'диченъ:%>

%<Г%>ла'съ ти` бж\ственнагw гаврiи'ла прино'симъ 
веселя'щеся, _о=трокови'це преч\стая: ра'дуйся 
w=бра'дованная, му'ченикwвъ, а=п\слwвъ похвало`, и= всjь'хъ 
вjь'рныхъ спасе'нiе, дв~о мт~и, неискусобра'чная.

%<Свjьти'ленъ. Подо'бенъ: Д%>х~омъ во ст~и'лищи:

%<П%>ретерпjь'лъ _е=си` jа='кw безпло'тенъ нестерпи^мыя 
му^ки, наза'рiе бл~же'нне, мч~никwвъ сла'ва, съ герва'сiемъ 
му'дрымъ, прота'сiемъ же ку'пнw и= бж\ственнымъ келсi'емъ. 
тjь'мъ вjь'рою чти'мъ всепра'зднственную ва'шу и= честну'ю 
па'мять.

%<Бг~оро'диченъ:%>

%<П%>а'че о_у=ма` рж\ства` твоегw` пресла'вное чу'до, 
о_у=дивля'етъ вся'къ смы'слъ, и= земны'хъ и= а='гг~лъ: дв~а 
бо су'щи родила` _е=си`, и= дв~а пребыла` _е=си`, jа='кw 
пре'жде рж\ства` дв~о. _w стра'шнагw та'инства! _w рж\ства` 
ди'внагw! _w чревоноше'нiя пресла'внагw! (с. 247)



%<Слу'жба прп\дбныя параске'vи.%>

%<Ве'черъ, каfi'сма _о=бы'чная. На Г%>д\си, воззва'хъ, 
%<стiхи^ры на s~. И= на о_у='трени канw'нъ на s~. А='ще ли 
настоя'тель и=зво'литъ, и=ли` гдjь` прилучи'тся хра'мъ 
прп\дбныя параске'vи, тогда` пое'мъ: Б%>лаже'нъ му'жъ: %<и= 
стiхи^ры, на и~: и= стiхо'вну. И= на о_у='трени пое'мъ 
jа='коже и= про'чымъ ст~ы^мъ, и=му'щымъ полv"еле'й.%>

%<Стiхи^ры, гла'съ s~. Подо'бенъ: В%>се` w\тло'жше:

%<В%>озсiя'ла _е=си` параске'vо, * добродjь'тельми и= 
видjь'нiемъ * на тве'рди jа='кw по'стница вjь'рна, * 
всесвjь'тлыми и= сла'вными заря'ми, * вся^ w\тгоня'еши 
w=мрач_е'нiя _е=ретi'ч_еская, * и= просвjьща'еши вjь'рою и= 
любо'вiю * прилjьжа'щыя твои^мъ о_у=че'нi_емъ. * тjь'мже 
свjьтоно'сный тво'й пра'здникъ * соверша'емъ любо'вiю, * 
хр\сту` со дерзнове'нiемъ моли'ся * w= душа'хъ на'шихъ.

%<Т%>руды^ по'стническими * твою` ду'шу воwружи'ла 
_е=си`, * и= плотска^я о_у=вяди'ла _е=си` взыгра^нiя, * и= 
о_у='мъ, сла'вная, содjь'лала _е=си` * бж\ственныя тр\оцы 
жили'ще: * и= возвы'силася _е=си`, _w параске'vо, * и=дjь'же 
нетлjь'нiе, * и= поко'й прв\дныхъ: * съ ни'миже ны'нjь 
ра'дуешися, * и= во сла'вjь предстои'ши хр\сту`, * со 
дерзнове'нiемъ моля'ся * w= душа'хъ на'шихъ.

%<Б%>ж\ственныхъ сле'зъ твои'хъ теч_е'нiи, параске'vо, * 
все` потопи'ла _е=си` * де'мwнское w=полче'нiе, * jа='кw 
не'мощно су'що, * твои'ми всегда` къ бг~у манов_е'нiи, * и= 
си'льными восхожд_е'нiи: * и= го'рдое возноше'нiе на зе'млю 
низве'ргла _е=си`, * и= возвы'силася _е=си` въ нб\сныя и= 
благолjь^пныя _о=би'т_ели: * въ ни'хже со а='гг~лы 
водворя'ешися, * предстоя'щи хр\сту`, * со дерзнове'нiемъ 
моли'ся * w= душа'хъ на'шихъ. (с. 248)

%<И='ны стiхи^ры, гла'съ и~ подо'бенъ то'йже:%>

%<Ж%>иву'щи по сме'рти, * параске'vо блаже'нная, * 
посjьща'еши вся^ * съ вjь'рою притека'ющыя къ ра'цjь твое'й: 
* w\т лю'тыхъ страсте'й * покрыва'еши всегда`, и= w\т бjь'дъ 
и=збавля'еши, * подава'еши же и=сцjьл_е'нiя моли'твами 
твои'ми, * и= спаса'еши w\т де'мwнскагw нахожде'нiя * 
чту'щыя святу'ю па'мять твою`, * прося'щи w\т бг~а * 
дарова'ти проще'нiе прегрjьше'нiй.

%<А='%>гг~лъ земны'й * на земли` jа=ви'лася _е=си`, * 
житiе` безпло'тное въ земнjь'мъ тjь'лjь показа'ла _е=си`: * 
_о=тца' бо и= ма'тере дале'че w\тбjь'гши, * причта'лася 
_е=си` ко хр\сту` жениху` твоему`, * въ черто'зjь нб\снjьмъ 
* бг~оневjь'сто живу'щи, * въ каллiкра'тiи и='маши селе'нiе 
крjь'пко, * и=дjь'же и=сцjьл_е'нiя подае'ши * съ вjь'рою 
притека'ющымъ ти`, * и= чуде'съ бл~года'ть * всjь^мъ 
и=сточа'еши.

%<Д%>ре'вле о_у='бw w=дождя'ше бг~ъ * i=и~льтянwмъ 
ма'нну съ нб~се`: * дне'сь же и=му'щымъ и='мя твое` честно'е 
* сугу'ба быва'ше пшени'ца, * въ раздая'нiе тре'бующымъ. * 
и= на'съ ны'нjь въ твое'й па'мяти, * прп\дбная параске'vо, * 
хлjь'ба нб\снагw сподо'би * прiя'ти бл~года'ть, * въ 
благодаре'нiе чуде'съ твои'хъ: * да ра'дость душа'мъ и= 
спасе'нiе получи'мъ * во святjь'й па'мяти твое'й.

%<Сла'ва, гла'съ а~:%>

%<Т%>ы` сле'зными и=злiя^нiи плотски'хъ страсте'й 
ражж_е'нiя о_у=гаси'вши, и= бж\ственнагw раче'нiя _о='гнь 
возгнjь'щши, w=зари'лася _е=си` цр~я` хр\ста` безсме'ртiемъ: 
и= тому` сочта'лася _е=си` до'брая дjь'во, и= съ ни'мъ въ 
черто'гъ разу'мный ны'нjь возшла` _е=си`, параске'vо, 
моли'ся w= душа'хъ на'шихъ.

%<И= ны'нjь, бг~оро'диченъ по гла'су, и=ли` 
кр\стобг~оро'диченъ.%>

%<Подо'бенъ: П%>рехва'льнiи му'ч_еницы:

%<З%>аколе'нiе твое` непра'ведное, хр\сте`, * дв~а 
зря'щи, * и= пла'чущи вопiя'ше ти`: * ча'до сладча'йшее, * 
ка'кw безъ (с. 249) пра'вды о_у=мира'еши; * ка'кw на дре'вjь 
ви'сиши, * и='же всю` зе'млю повjь'шей на вода'хъ; * не 
w=ста'ви мене` _е=ди'ну, * бл~годjь'телю многоми'лостиве, * 
мт~рь и= рабу` твою`, молю'ся.

%<А='ще же пое'ши полv"еле'й. И= ны'нjь, бг~оро'диченъ: 
В%>семi'рную сла'ву: %<Вхо'дъ. Прокi'менъ дне`. Чт_е'нiя 
три`, прп\дбнич_еская. Пи'саны сегw` мjь'сяца въ пе'рвый 
де'нь, са'ввjь ви'шерскому.%>

%<На стiхо'внjь стiхи^ры, гла'съ д~. Подо'бенъ: 
З%>ва'нный свы'ше:

%<О_у=%>язви'вшися жела'нiемъ бж\ственнымъ * прп\дбная 
ма'ти параске'vо, * вся^ су'_етная преле'стнагw житiя` 
возненави'дjьвши, * хр\сту` послjь'довала _е=си` * горя'щимъ 
ду'ха жела'нiемъ, * мудрова'нiе плотско'е * о_у=мертви'вши 
воздержа'нiемъ, * и= и='стиннымъ о_у=миле'нiемъ, * и= 
соверше'ннымъ смире'нiемъ, * и= прiя'ла _е=си` w\т бг~а 
да'ръ чудотворе'нiй неизрече'нныхъ: * _е=го'же моли`, * 
спасти` и= просвjьти'ти ду'шы на'шя.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<А='%>гг~льское возжелjь'вши житiе`, * прп\дбная мт~и 
параске'vо, * мимотеку'щее сiе` житiе` * jа='кw со'нъ 
вмjьни'ла _е=си`, подвиза'ющися воздержа'нiемъ, * и= 
прилjь'жными моли'твами, * и= поще'нiемъ и= бдjь'нiемъ, * и= 
низулега'нiемъ и= чистото'ю, * сосу'дъ преч\стъ jа=ви'лася 
_е=си` дх~а бж\ственнагw, * и= свjь'тлыхъ и= неизрече'нныхъ 
чуде'съ да'ръ w\т бг~а прiя'ла _е=си`: * _е=го'же, 
всебл~же'нная ма'ти, моли`, * спасти` и= просвjьти'ти ду'шы 
на'шя.

%<Стi'хъ: Б%>л~же'ни вси` боя'щiися гд\са, ходя'щiи въ 
путе'хъ _е=гw`.

%<Н%>астоя'щагw житiя` сегw` * преле'стнагw и= 
маловре'меннагw, * и= ско'рw мимотеку'щагw * вся^ w\тве'ргла 
_е=си`, * и= пла'мень _о=гня` стра'стнагw о_у=гаси'ла 
_е=си`, * непреста'ннымъ о_у=миле'нiемъ, * и= соверше'ннымъ 
смире'нiемъ, * и= прилjь'жнымъ моле'нiемъ, * безпло'тныхъ 
чи'ны дости'гла _е=си`, * и= зри'ши w\ткрове'ннымъ лице'мъ 
сла'ву бж~iю: * _е=го'же, прп\дбная параске'vо, моли`, * 
спасти` и= просвjьти'ти ду'шы на'шя. (с. 250)

%<Сла'ва, гла'съ в~:%>

%<W\т%> ко'рене блага'гw и=зрасте` ши'покъ, и='же w\т 
младе'нчества твоегw` возлюби'ла _е=си` хр\ста`, параске'vо, 
бл~года'тiю па'че не'же млеко'мъ воспита'на бы'вши, и= на 
ка'мени стоя'щи пло'ть твою` и=знури'ла _е=си`, и= къ бг~у 
возвы'сившися ра'зумомъ, и= гд\сне созда'лася _е=си` 
добротjь'тельми жили'ще, и= съ нб\сными ликовству'еши, 
хр\сто'ва бы'вши _о=би'тель, моли` спасти'ся душа'мъ 
на'шымъ.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: _Е=%>гда` w\т дре'ва:

%<_Е=%>гда` нескве'рная а='гница ви'дjь своего` а='гнца, 
на заколе'нiе jа='кw чл~вjь'ка во'лею влеко'ма, пла'чущи 
глаго'лаше: безча'дствовати мя` ны'нjь тщи'шися, хр\сте`, 
ро'ждшую тя`. что` сiе` сотвори'лъ _е=си`, и=зба'вителю 
вся'ческихъ; _о=ба'че воспjьва'ю и= сла'влю твою`, ю='же 
па'че о_у=ма` и= сло'ва, кра'йнюю бл~гость, чл~вjьколю'бче.

%<Тропа'рь, гла'съ д~:%>

%<П%>усты'нное и= безмо'лвное житiе` возлюби'вши, и= во 
слjь'дъ хр\ста` жениха` твоегw` о_у=се'рднw поте'кши, и= 
тогw` благо'е и='го во ю='ности твое'й взе'мши, кр\стнымъ 
зна'менiемъ къ мы'сл_еннымъ врагw'мъ му'жески воwружи'вшися, 
по'стническими пw'двиги, посто'мъ и= моли'твами и= сле'зными 
ка'плями, о_у='глiе страсте'й о_у=гаси'ла _е=си`, 
достосла'вная параске'vо: и= ны'нjь въ нб\снjьмъ черто'зjь 
съ му'дрыми дjь'вами предстоя'щи хр\сту`, моли` w= на'съ 
почита'ющихъ честну'ю па'мять твою`.

%<Сла'ва, и= ны'нjь, бг~оро'диченъ: _Е='%>же w\т вjь'ка 
о_у=тае'ное:



%<На о_у='трени, на Б%>г~ъ гд\сь, %<тропа'рь ст~ы'я, 
два'жды.%>

%<Сла'ва, и= ны'нjь, бг~оро'диченъ.%>

%<По а~-мъ стiхосло'вiи сjьда'ленъ, гла'съ д~. По\д: 
С%>ко'рw предвари`:

%<Ж%>ениха` возлюби'вши творца` и= бг~а, жениха' же (с. 
251) тлjь'ннаго w=ста'вила _е=си`, честна'я параске'vо, и=`, 
ра'дующися, претерпjь'ла _е=си` пw'стныя по'двиги: тjь'мже 
и= вjьнцы` нося'щи, къ бж\ственному черто'гу возшла` _е=си`, 
и=спроша'ющи всjь^мъ грjьхw'въ w=ставле'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, со прп\дбною того` непреста'ннw моли`, 
w=ставле'нiе прегрjьше'нiй, и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<По в~-мъ стiхосло'вiи сjьда'ленъ, гла'съ а~:%>

%<Н%>епоро'чная а='гница честна'я, гд\севи сочта'ся 
та'инственнw въ ч\стjьмъ житiи`, добро'тою бг~ода'нною себе` 
о_у=краси'вши. тjь'мже и= прiя'тъ бл~года'ть и=сцjьле'нiя, 
о_у=врачу'ющи стра^сти притека'ющихъ къ не'й, си'лою 
духо'вною.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>т~рь тя` бж~iю мо'лимъ вси`, дв~у вои'стинну и= по 
рж\ствjь` jа='вльшуюся, любо'вiю прибjьга'ющiи къ твое'й 
бла'гости: тебе' бо и='мамы грjь'шнiи предста'тельницу, 
тебе` стяжа'хомъ въ напа'стехъ спасе'нiе, _е=ди'ну 
всенепоро'чную.

%<Посе'мъ, Х%>вали'те и='мя гд\сне.

%<_Псало'мъ и=збра'нный прп\дбническъ. Припjь'въ:%>

%<О_у=%>блажа'емъ тя`, прп\дбная ма'ти параске'vо, и= 
чте'мъ святу'ю па'мять твою`, ты' бо мо'лиши за на'съ 
хр\ста` бг~а на'шего.

%<По полv"еле'и сjьда'ленъ, гла'съ и~:%>

%<П%>ред\ъизбра'нная w\т бг~а, прп\дбная ма'ти 
параске'vо, житiя` треволне'нiй, и= мяте'жа мiрска'гw 
стра'стныхъ помышле'нiй и=збjь'гши, ко приста'нищу житiя` 
дости'гла _е=си`, и= со а='гг~лы пjьсносло'вящи и=зба'вителя 
хр\ста` бг~а, моли` непреста'ннw w= на'съ, да бл~года'ть и= 
ми'лость да'руетъ на'мъ, чту'щымъ любо'вiю святу'ю па'мять 
твою`.

%<Два'жды.%> (с. 252)

%<Сла'ва, и= ны'нjь, бг~оро'диченъ:%>

%<Р%>а'дуйся, а='гг~ломъ ра'дость мi'ра прiе'мшая. 
ра'дуйся, ро'ждшая творца` твоегw` и= гд\са. ра'дуйся, 
сподо'бльшаяся бы'ти мт~и бж~iя.

%<Та'же степ_е'нна, а~ а=нтiфw'нъ, д~-гw гла'са: 
Прокi'менъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ. %<Стi'хъ: В%>ъ це'рквахъ бл~гослови'те бг~а, гд\са 
w\т и=стw'чникъ i=и~левыхъ. %<В%>ся'кое дыха'нiе: 
%<_Е=v\глiе матfе'а, зача'ло р~д. По н~-мъ _псалмjь`, 
стiхи'ра, гла'съ и~:%>

%<В%>ся'къ я=зы'къ да подви'жится къ похвале'нiю 
хр\сто'вы кра'сныя невjь'сты, чи'стыя голуби'цы, 
позлаще'нныя дх~омъ ст~ы'мъ: та' бо, возлюби` пусты'нное 
житiе`, бы'сть а='гг~лwмъ собесjь'дница, дjь'вственная 
похвала`, ю='же а='гг~ли восхвали'ша, и= человjь'честiи 
ро'ди блажа'ще вопiе'мъ: ра'дуйся, засту'пнице су'щымъ въ 
бjьда'хъ, и= w=бурева'_емымъ приста'нище, пребл~же'нная 
параске'vо: ты' бо послjь'довала _е=си` твоему` жениху` 
хр\сту`, подаю'щему мi'ру ве'лiю ми'лость.

%<Канw'нъ бц\ды, со i=рмосо'мъ на s~. И= прп\дбныя в~ 
канw'на, на и~.%>

%<Гла'съ и~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

%<М%>оегw` ра'зума твои'ми моли'твами мра'къ w\тжени`, 
параске'vо прп\дбная, да воспою` сла'вную твою` па'мять, и= 
свjьтоно'сную, и= бл~же'нную, пjь'сньми.

%<Jа='%>кw рjька` о_у=стреми'ся w\т сiw'на, сла'вная 
параске'vо, напои'ла _е=си` sjьлw` бж\ственными струя'ми 
вjь'рныхъ со'нмы, вопiю'щи: гд\севи пои'мъ пjь'снь но'вую.

%<Б%>ж\ственными сiя^нiи ду'шу твою` w=зари'вши, 
параске'vо, сладостра'стiе пло'ти воздержа'нiя попали'ла 
_е=си` _о=гне'мъ, пою'щи и='стинную пjь'снь хр\сту`.

%<Бг~оро'диченъ:%>

%<С%>вjь'тлыми луча'ми твоегw` сн~а, бц\де, просвjьти` 
(с. 253) w=мраче'нную мою` ду'шу, и= страсте'й смуще'нiе 
твои'ми, ч\стая, о_у=кроти` хода'тайствы.

%<И='нъ. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<Л%>ику'ющи, ма'ти, на нб~сjь'хъ, и= твоему` жениху` 
хр\сту` предстоя'щи при'снw, со а='гг~лы, и= пр\орw'ки, и= 
со а=п\слы, и= со жена'ми прп\дбными w= на'съ моли'ся.

%<П%>о'стъ возлюби'вши и= чи'стое смире'нiе, дjь'во, 
бг~а и='стиннаго возвесели'ла _е=си`: тому` непреста'ннw w= 
на'съ моли'ся.

%<Р%>а'достный ти` хр\сто'въ гла'съ прiи'де, на земли` 
мольбу` дjь'ющей, ма'ти честна'я, и= ра'дости напо'лнилася 
_е=си`, сего` пjь'сньми за ны` моля'щи.

%<Бг~оро'диченъ:%>

%<Ч%>и'ни тя` а='гг~льстiи и= человjь'честiи, 
безневjь'стная дв~о, хва'лятъ непреста'ннw: зижди'теля бо 
и='хъ jа='кw младе'нца, на руку` тво_е'ю понесла` _е=си`.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

%<Т%>ы` и=спо'лнилася _е=си`, му'драя ма'ти параске'vо, 
бж\ственнагw дх~а, и= jа=ви'лася _е=си` пита'ющи бога'тнw 
благоче'стiя сла'достiю, живо'тнымъ сло'вомъ, зря'щыя къ 
тебjь`.

%<W\т%> повелjь'нiй бж\ственнагw сiя'нiя, просвjьти'ла 
_е=си` вся^, бл~же'нная параске'vо, w\тгна'вши всю` 
_е=ретi'ческую sло'бу, жизнода'вцу хр\сту` воспjьва'ющи: 
свя'тъ _е=си` гд\си.

%<Н%>а го'ру бж\ственныхъ добродjь'телей востекла` 
_е=си` параске'vо, и= во _о='блакъ видjь'нiй прини'кши, 
сочета'лася _е=си` съ бг~омъ, разу^мныя скрижа^ли прiи'мши 
зако'на бл~года'тнагw.

%<Бг~оро'диченъ:%>

%<С%>е` лjь'ствица i=а'кwвля, ю='же ви'дjь и=ногда` 
о_у=твержде'ну, (с. 254) на не'йже о_у=твержда'шеся бг~ъ, 
свjьтоно'сна, ч\стая, jа=ви'ся дjь'вствующи.

%<И='нъ. I=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й.

%<И=%>спроси`, параске'vо, невjь'сто хр\сто'ва сла'вная, 
грjьхw'въ проще'нiе пода'ти, вjь'рою хва'лящымъ тя`.

%<Б%>jь'гающи о_у=дали'лася _е=си`, и= всели'лася _е=си` 
въ пусты'ни и= гора'хъ при'снw, и= верте'пjьхъ, бг~у 
о_у=гожда'ющи.

%<W=%>брjьла` _е=си`, _е=го'же возлюби'ла _е=си` w\т 
души`, пречестна'я параске'vо, въ широтjь` пусты'ни 
сокро'вище потае'ное.

%<Бг~оро'диченъ:%>

%<Т%>ебе` вси` стяжа'хомъ прибjь'жище, и= стjь'ну на'шу, 
хр\стiа'не, и= тя` сла'вимъ немо'лчнw, мт~и безневjь'стная.

%<Сjьда'ленъ, гла'съ д~:%>

%<Jа=%>ви'лася _е=си` прп\дбная параске'vо, цр~кви 
jа='кw и=но'е со'лнце, w=заря'ющи сiю` мо'лнiями чуде'съ 
твои'хъ, и= просвjьща'ющи вjь'рою вопiю'щыя ти`: ра'дуйся, 
по'стницъ похвало`, и= дjь'въ о_у=добре'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>реч\стjьи ру'цjь твои`, дв~ома'ти, просте'рши, 
покры'й о_у=пова'ющыя на тя`, и= сн~у твоему` зову'щыя: 
всjь^мъ пода'ждь, хр\сте`, ми'лwсти твоя^.

%<Кр\стобг~оро'диченъ:%>

%<Н%>а дре'вjь ви'дящи воздви'жена сн~а твоего`, 
преч\стая, о_у=тро'бою мт~рнею разтерза'ема, жа'лостнw 
взыва'ла _е=си`: о_у=вы` мнjь`, ка'кw заше'лъ _е=си`, 
свjь'те мо'й безлjь'тный;

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, w= 
гд\сjь пра'зднующи.

%<П%>още'нiемъ, прп\дбная параске'vо, себе` w=чи'стивши, 
вся` (с. 255) свjь'та и=спо'лнилася _е=си`, и= вся` 
бг~овмjь'стна показа'лася _е=си`, и= вся` jа=ви'лася _е=си` 
дх~у соприча'стна.

%<Г%>ла'домъ о_у=моря'ющи лю'тjь, sло'е ю='ности 
и=гра'нiе, параске'vо блаже'нная, и= по'стнич_ескiя терпи'ши 
болjь^зни, w\т со'вjьсти чи'сты w= гд\сjь веселя'щися.

%<W=%>блиста'вши, сла'вная, житiя` и=справл_е'нiи, 
w=бощрена` jа=ви'лася _е=си` jа='кw хр\сто'въ ме'чь, 
ссjьца'ющи де'мwнская о_у=хищр_е'нiя бж\ственнымъ дх~омъ 
о_у=крjьпля'ема.

%<Бг~оро'диченъ:%>

%<С%>вjьти'льникъ всесвjь'тлый, бж\ственная трапе'за, 
бж~iе селе'нiе, кiвw'тъ, и= же'злъ процвjь'тши въ мi'рjь 
хр\ста`, ты` jа=ви'лся _е=си`, мт~и дв~о.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

%<Н%>ескве'рно зерца'ло и= свя'то по'мысломъ себе` 
сотво'рши, jа='кw свjьти'ло при'снw сiя'ющи посредjь` 
по'стницъ, сла'вная.

%<В%>ъ тjьле'сномъ w=бнаже'нiи, со'лнечнымъ попале'нiемъ 
сгара'ла _е=си` за любо'вь жениха` твоегw`: и= мра'за 
студе'ность претерпjь'ла _е=си`.

%<В%>сено'щнымъ бдjь'нiемъ, и= моли'твами крjь'пкими и= 
стена'ньми, пло'ти о_у=вяди'ла _е=си` движ_е'нiя, 
преблаже'нная ма'ти.

%<Бг~оро'диченъ:%>

%<Х%>р\ста`, _е=го'же родила` _е=си`, преч\стая дв~о, 
того` о_у=моли`, рабw'мъ твои^мъ дарова'ти прегрjьше'нiй 
w=ставле'нiе.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

%<С%>вjьтопода'тельными твои'ми блиста'ньми, параске'vо, 
мра'чную тму` потреби'ла _е=си` _е=ретi'ческую: и= 
бг~озна'нiя свjь'томъ w=зари'вшися, просвjьща'ещи мi'ра 
концы`.

%<Т%>ебе` вси` засту'пницу и=му'ще, досто'йнw сла'вимъ, 
(с. 256) параске'vо: ты' бо jа=ви'лася _е=си` а='гг~лwвъ 
собесjь'дница, и= дjь'въ о_у=краше'нiе, ма'ти прп\дбная.

%<Jа=%>ви'лася _е=си`, ма'ти параске'vо, свjьтоза'рна, 
заблу'ждшихъ путеводи'тельница, вла'ющихся прави'тельница, 
и= коле'блющихся въ лю'тыхъ тве'рдость, и= стjьна` 
неруши'ма.

%<Бг~оро'диченъ:%>

%<Д%>обро'та i=а'кwвля, ю='же возлюби` бг~ъ, и= 
всели'тися и=збра`, земны'хъ сла'ва, и= прибjь'жище 
грjьша'щихъ, бц\де, ты` jа=ви'лася _е=си`.

%<И='нъ. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты' 
бо _е=си` бг~ъ на'шъ, ра'звjь теб_е` и=но'гw не вjь'мы.

%<Д%>не` и= мi'ра сопроти^вная вjь'дящи, жела'нiя 
люботво'рца де'мwна люби'ти не восхотjь'ла _е=си`.

%<М%>ня` преwдолjь'ти твое'й любви` и= чистотjь`: но 
смjь'хъ jа=ви'ся козньми` прелука'вый.

%<П%>огребо'ша твое` тjь'ло, jа='коже нетлjь'емо: ты' бо 
jа='кw безпло'тна пожила` _е=си`, бг~оневjь'стная.

%<Бг~оро'диченъ:%>

%<Д%>в~у по рж\ствjь` пое'мъ тя`, бц\де, ты' бо бг~а 
пло'тiю мi'ру родила` _е=си`.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей 
бу'рею, въ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

%<С%>iя'еши jа='кw со'лнце, бг~оза'рны лучы^, 
преблаже'нная параске'vо, чуде'съ и=спуща'ющи, похваля'ющымъ 
твоя^ пw'стныя труды`, и= ди^вныя по'двиги.

%<П%>речи'стую вл\дчцу бц\ду похваля'ющи че'стнw, 
я=зы'комъ твои'мъ, бг~ому'драя параске'vо, воспjь'вши 
словеса` свjьтоза^рная, вjь'рныхъ со'нмища му'дрjь сердца` 
о_у=маща'ющи.

%<Н%>апи'санный всеч\стны'й и= ст~ы'й _о='бразъ любе'знw 
лобыза'еши, безбо'жныхъ же писа^нiя потребля'еши, и= тjь'хъ 
(с. 257) бг~ом_е'рзская и= безбw'жная повелjь^нiя 
поплева'еши, и= возвjьща'еши че'сть и= поклоне'нiе _о='браза 
хр\сто'ва.

%<Бг~оро'диченъ:%>

%<В%>ся^ хотjь'нiемъ свои'мъ соста'вивый бг~ъ, и= 
содержа'й вся'ч_еская, w=писа'нiемъ тjьлесе` на твои'хъ 
рука'хъ держи'тся, преч\стая, и='же бж\ственнымъ существо'мъ 
неwпи'санный.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw i=w'на: 
w\т тли`, бж~е, возведи' мя.

%<М%>iрскi^я мwлвы` попра'ла _е=си`, мi'ра содjь'телю 
предстои'ши, возлетjь'вши кри'лы златоукра'шенными, мт~и, 
w\т трудw'въ поще'нiя и= моли'твъ, бг~облаже'нная.

%<Б%>г~оуго'днагw твоегw` ра'ди житiя`, пречестна'я, 
jа='кw да'ръ w=свяще'нъ _о=те'честву подае'шися твоему`, 
параске'vо, къ за'паду прише'дши, всесла'вная.

%<Н%>есказа'нно житiе` и=змла'да возжелjь'вши, неви'дима 
бо бо въ земли` потаена`, восходя'щи, прп\дбная, на 
о_у=дивле'нiе бы'сть, бг~у jа='вльшу тя`.

%<Бг~оро'диченъ:%>

%<Д%>а и=збу'демъ w\т лю'тыхъ прегрjьше'нiй моли'твами 
твои'ми, бц\де ч\стая, и= да о_у=лучи'мъ бж~iе сiя'нiе, и=зъ 
теб_е` неизрече'ннw воплоще'ннагw сн~а бж~iя.

%<Конда'къ, гла'съ s~:%>

%<С%>вяту'ю вси` засту'пницу су'щымъ въ бjьда'хъ, 
благоче'стнw воспои'мъ параске'vу всечестну'ю: та' бо житiе` 
w=ста'вльши тлjь'нное, и= нетлjь'емое прiя'тъ во вjь'ки: 
сегw` ра'ди сла'ву w=брjь'те, чуде'съ бл~года'ть, бж~iимъ 
велjь'нiемъ.

%<I='косъ:%>

%<П%>рiиди'те, по'стническое сосло'вiе, прiиди'те 
чистоты` рачи'тел_е, прiиди'те празднолю'бцы, вся'къ 
во'зрастъ, (с. 258) пjь'сньми духо'вными похва'лимъ 
пустыннолю'бную го'рлицу, по'стникwвъ похвалу`, дjь'въ 
о_у=краше'нiе, молча'льникwвъ о_у=добре'нiе, печа'льныхъ 
о_у=тjь'шительницу, боля'щихъ посjьти'тельницу, и= су'щымъ 
въ бjьда'хъ скоропослу'шную помо'щницу, бг~ому'друю 
параске'vу, точа'щую всjь^мъ и=сцjьл_е'нiя: w=брjь'те бо 
благода'ть чуде'съ бж~iимъ велjь'нiемъ.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ 
преподw'бнымъ _о=трокw'мъ, халд_е'и же w=паля'ющее велjь'нiе 
бж~iе, мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

%<И=%>справля'ющи ты` сло'во жениха` хр\ста`, тому` 
невозвра'тнымъ жела'нiемъ послjь'довала _е=си`, 
гд\соимени'тая параске'vо, вопiю'щи: бл~гослове'нъ бг~ъ 
_о=т_е'цъ на'шихъ.

%<Д%>обро'ты тлjь'ющiя, параске'vо прп\дбная, небрегла` 
_е=си`, смотря'ющи та'мw су'щагw воздая'нiя, и= прiя'ла 
_е=си` сла'ву нестарjь'ющуюся, бж~iю красоту` и= весе'лiе.

%<Р%>jь'ки твои'хъ слове'съ медото'чныхъ, параске'vо, 
человjь'кwмъ ду'шы весе'лiя бж\ственнагw и=сполня'еши, 
хвалосло'вящымъ пjь'сньми бг~а препросла'вленнаго.

%<Бг~оро'диченъ:%>

%<Н%>а тебjь` содjь'яся вели'кое, дв~ома'ти, та'инство: 
сн~ъ бж~iй и=зъ чре'ва твоегw` воплоти'ся, и= всjь^мъ 
jа=ви'ся, _е=му'же веселя'щеся пое'мъ: _о=тц_е'въ бж~е, 
бл~гослове'нъ _е=си`.

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<З%>а'йде jа='коже со'лнце, прп\дбная ма'ти, 
просвjьща'еши же чудесы`, вjь'рою те'плою и= любо'вiю 
пою'щихъ: бл~гослове'нъ бг~ъ _о=т_е'цъ на'шихъ.

%<И=%>спо'лнишася вся^ страны^ твоегw` благоуха'нiя, во 
(с. 259) w=брjь'тенiе моще'й твои'хъ, и=`мже вjь'рою пjь'ти 
повелjьва'еши, прп\дбная: бл~гослове'нъ бг~ъ _о=т_е'цъ 
на'шихъ.

%<W=%>брjьта'ешися, ма'ти, хромы^мъ и=справле'нiе: и='бо 
ного'ю болjь'вый, скака'я вопiя'ше, зовы'й немо'лчнw: 
бл~гослове'нъ бг~ъ _о=т_е'цъ на'шихъ.

%<Бг~оро'диченъ:%>

%<С%>е`, ю='же прорече`, дв~о, дх~омъ ст~ы'мъ вели'кiй 
и=са'iа, во чре'вjь бг~а заче'нши, родила` _е=си`: и= 
бл~гослове'нъ, преч\стая, пло'дъ твоегw` чре'ва.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и= 
пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

%<П%>о зако'нjь _о='ч~и, зако'нъ _о=те'ческiй, 
всебл~же'нная, и='стиннw нося'щи, де'мwнская ли'ца 
поплева'ла _е=си`, гд\сне воwбраже'нiе благоче'стнw 
лобыза'ющи, _е='же прiи'мъ въ мi'рjь jа=ви'вшася w\т дв~ы 
_о=трокови'цы: _е=го'же превозно'симъ во вjь'ки.

%<О_у='%>мъ бж\ственъ, и= дх~а прест~а'гw гу'сль 
всесочета'нна, славi'й добропjь'снивый, вjь'рныхъ похвала` 
верхо'вная, правосла'вiя сто'лпе, и= о_у=твержде'нiе 
му'дрое, цр~ко'вное пра'вило, мона'хинь сла'ва, и= всjь'хъ 
прп\дбныхъ о_у=добре'нiе jа=ви'лася _е=си`, пою'щи хр\ста` 
во вjь'ки.

%<М%>v"рополо'жница дх~а прест~а'гw, ма'ти, показа'лася 
_е=си`, и=злiя'нiемъ мv'ра благово'нныхъ твои'хъ и= му'дрыхъ 
о_у=че'нiй, потребля'ющи пре'лести sлосмра'дную тлю`, и= 
благово'нствуя нра'вомъ твои'мъ, параске'vо, честну'ю 
цр~ковь зову'щи непреста'ннw: пjь'сньми тя` превозно'симъ 
хр\сте`, во вjь'ки.

%<Бг~оро'диченъ:%>

%<Б%>ж~iя гора` ту'чная, _е=я'же пра'_оц~ъ дв~дъ 
о_у=ясни'въ дре'вле поя` пр\оро'чески, ты` jа=ви'лася _е=си` 
дв~о, w\т нея'же w\тсjьче'ся ка'мыкъ краеуго'льный 
хр\сто'съ, и= сокруши` крjь'пость i='дwльскую: того` 
непреста'ннw пое'мъ, и= превозно'симъ во вjь'ки. (с. 260)

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи, 
хвали'те и= превозноси'те во вся^ вjь'ки.

%<О_у=%>крjь'пльшися о_у=мо'мъ, безпло'тныхъ жела'нiемъ, 
вдала` _е=си` тjь'ло посту`, и= живе'ши во вjь'ки.

%<П%>ребога'тая въ жена'хъ jа=ви'ся, бл~же'нная 
параске'vо, пою'щи творцу`: тя` превозно'симъ во вjь'ки.

%<С%>у'щу разсла'бленному въ лjь^та мнw'га, честна'я, 
и=сцjьл_е'нiя подаде` неду'га: тjь'мъ тя` воспjьва'ше 
прп\дбная во вjь'ки.

%<Бг~оро'диченъ:%>

%<С%>оше'дшаго съ нб~съ, и= въ ложесна` дв~и'ч_еская 
все'льшася гд\са, по'йте и= превозноси'те _е=го` во вjь'ки.

%<Пjь'снь f~. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно. 
_е=го'же велича'юще, съ нб\сными вw'и тя` о_у=бл~жа'емъ.

%<П%>осо'бствующу тя` по хр\сто'вjь цр~кви, 
человjькоубi'йца зрjь'ти не могi'й, и=скуш_е'нiя тебjь` 
простира'етъ: _о=ба'че непрекло'нна пребы'вши, мы'сл_еннымъ 
врагw'мъ проти'вилася _е=си` до'блественнw, покланя'ющися 
_о='бразу хр\сто'ву, бг~ому'драя параске'vо.

%<О_у=%>кра'шена несказа'нною, бг~ому'драя, до'блестiю, 
и= о_у=пещре'на сiя'ньми свjьтлjь'йшими, ра'достнw, 
пребл~же'нная, предстои'ши престо'лу зижди'теля бг~а, 
и=дjь'же пра'зднующихъ гла'съ, бг~ому'драя параске'vо.

%<Т%>вои'хъ по'двигwвъ досто'йную прiя'ла _е=си` 
по'честь, и= вjьнцено'сица ны'нjь на нб~сjь'хъ со а='гг~лы 
ликовству'ющи, и=дjь'же пр\оро'ческiй со'нмъ, и= а=п\стwлъ, 
и= му'ч_еникъ вои'стинну вw'инства мнw'га, и=дjь'же 
патрiа'рхwвъ ликостоя^нiя, помина'й на'съ, прп\дбная ма'ти 
параске'vо. (с. 261)

%<Бг~оро'диченъ:%>

%<П%>обо'рствующи лю'демъ вjь^рнымъ бо бранjь'хъ, 
во'инству на'шему на сопроти^вныя да'ждь побjь^ды, 
бг~ороди'тельнице, покрыва'ющи w\т вся'кагw навjь'та 
врагw'въ, мт~и бг~а сло'ва неискусобра'чная ч\стая, да 
твоего` сн~а пою'ще, тя` велича'емъ.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли^ки тя` велича'юще.

%<Н%>е преста'й моля'щи хр\ста`, ма'ти прп\дбная, 
и=зба'вити ны` w\т бjь'дъ рабы^ твоя^, и=`же w\т души` 
пою'щыя тя` и= велича'ющыя.

%<К%>расота` дjь'въ jа=ви'лася _е=си`, прп\дбная, jа='кw 
а='гг~льскому житiю` поревнова'ла _е=си`: не преста'й 
моля'щи w= _о=те'чествjь твое'мъ.

%<С%>очета'лася _е=си` со безпло'тными ликостоя^нiи, и= 
вл\дцjь предстои'ши ра'дующися, съ му'дрыми дjь'вами, сему` 
моля'щися w= мi'рjь.

%<Бг~оро'диченъ:%>

%<Р%>а'дости и=спо'лни мя` и= весе'лiя, дв~о, jа='кw 
прiи'мши вину` ра'дости: ты' бо и=сточи'ла _е=си` всjь^мъ 
ра'дованiе.

%<Свjьти'ленъ. Подо'бенъ: Ж%>_ены` о_у=слы'шите:

%<Jа='%>кw бж\ственный свjь'тъ, параске'vо, пjь'сненнw 
цр~кви jа=ви'лася _е=си`, красото'ю сiю` w=зари'вши 
свjь'томъ лица` твоегw`, предо'брая невjь'сто хр\сто'ва: къ 
нему'же непреста'ннw моли'ся w= всjь'хъ на'съ.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>ре'вле дарова'нную ми` ри'зу ба'нею креще'нiя 
w=скверни'въ стра'стнымъ блуже'нiемъ, о_у=жаса'юся 
_о=кая'нный, ча'съ помышля'я вои'стинну бж\ственнагw суда`, 
дв~о всенепоро'чная, предста'ни тогда`, и= и=зба'ви мя` 
стра'шнагw преще'нiя.

%<На хвали'техъ стiхи^ры на д~, гла'съ и~. По\д: _W%> 
пресла'внагw чудесе`!

%<Г%>ряди'те вси`, бг~ому'дрiи, * w\т земли` да'льнiя, * 
ра'цjь (с. 262) прикосну'вшеся преподо'бныя, * и= прош_е'нiя 
своя^ w\т души` принося'ще, * прiими'те и=збавле'нiе * w\т 
страсте'й разли'чныхъ: * и=нi'и же грjьхw'въ разрjьше'нiе, * 
и= къ бг~у присвое'нiе, * и= вся'ку по'льзу на'мъ ко 
спасе'нiю.

%<Два'жды.%>

%<П%>още'нiя пу'ть воспрiе'мши, * жите'йскiя бу'ри 
и=збjь'гши, * параске'vо сла'вная, * _о='во о_у='бw съ 
му'дрыми дjь'вами, * свjьтоно'сна вошла` _е=си` во дворы` 
гд\са твоегw`: * _о='во же о_у=невjь'стившися _е=му`, * 
и=сточа'еши и=сцjьл_е'нiя притека'ющымъ къ тебjь`, * и= w\т 
душе'вныхъ неду^гъ и=збавля'еши, * и=`же къ бг~у твои'ми 
моли'твами.

%<Н%>аде'ждею хр\сто'вою и= вjь'рою возмо'гши, * 
стяжа'нiя роди'телей w\тбjь'гши, * и= со безпло'тными 
лику'еши, * прп\дбная ма'ти параске'vо сла'вная. * тjь'мже 
и=сцjьле'нiе то'чиши по сме'рти: * твоя^ бо мо'щи 
показа'шася вся'кимъ благоуха'нiемъ и=спо'лнены, * _е='же 
хр\сто'съ тебjь` дарова`, _е=го'же возлюби'ла _е=си`, * 
_е=го'же возжелjь'ла _е=си`, * и= то'й тя` просла'ви, 
прп\дбная.

%<Сла'ва, гла'съ и~:%>

%<_О=%>те'чество и= сро'дство и= и=мjь'нiе w=ста'вльши, 
параске'vо, и= неч_е'стiя вся^ мiрска^я возненави'дjьвши, 
бг~а _е=ди'наго возлюби'ла _е=си`, _е=му'же и= поще'нiемъ 
о_у=невjь'стилася _е=си`, и= была` _е=си` ст~а'гw дх~а 
жили'ще, w\т негw'же свjьтоли'тiемъ просвjьти'вшися, того` 
моли` спасти` ду'шы на'шя.

%<И= ны'нjь, бг~оро'диченъ: В%>л\дчце, прiими` мл~тву 
ра^бъ твои'хъ:

%<Славосло'вiе вели'кое. И= w\тпу'стъ. А='ще ли не 
пое'мъ полv"еле'а, тогда` пое'мъ стiхо'вну во _о=ктw'ихjь.%>

%<Сла'ва, прп\дбнjьй, гла'съ в~:%>

%<П%>рп\дбная ма'ти параске'vо, и=змла'да себе` саму'ю 
возложи'вши хр\сту` бг~у, и= w\т негw` о_у=крjьпля'ема, 
плотскi^я стра^сти покори'ла _е=си`, и= ху'ждшее порабо'тила 
_е=си` лу'чшему: тjь'мже и= вjьне'цъ триплете'нный прiя'ла 
_е=си`, моли` спасти` ду'шы на'шя. (с. 263)

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _Е=%>гда` w\т дре'ва:

%<_Е=%>гда` нескве'рная а='гница ви'дjь своего` а='гнца, 
на заколе'нiе jа='кw чл~вjь'ка во'лею влеко'ма, пла'чущи 
глаго'лаше: безча'дствовати мя` ны'нjь тщи'шися, хр\сте`, 
ро'ждшую тя`: что` сiе` сотвори'лъ _е=си`, и=зба'вителю 
вся'ческихъ; _о=ба'че воспjьва'ю и= сла'влю твою` па'че 
о_у=ма` и= сло'ва кра'йнюю бла'гость, чл~вjьколю'бче.

%<На лiтургi'и, бл~ж_е'нна, w\т пе'рвагw канw'на пjь'снь 
г~: и= w\т втора'гw пjь'снь s~. Прокi'менъ, гла'съ д~: 
Д%>и'венъ бг~ъ во ст~ы'хъ свои'хъ, бг~ъ i=и~левъ. %<А=п\слъ 
къ гала'тwмъ, зача'ло с~и: Б%>ра'тiе, пре'жде прише'ствiя 
вjь'ры: %<А=ллилу'iа. Т%>ерпя` потерпjь'хъ гд\са и= вня'тъ 
ми`. %<_Е=v\глiе матfе'а зача'ло р~д: Р%>ече` гд\сь при'тчу 
сiю`: о_у=подо'бися цр\ствiе нб\сное десяти'мъ дjь'вамъ: 
%<Прича'стенъ: Р%>а'дуйтеся прв\днiи w= гд\сjь.


