<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 637)

%<Мjь'сяца тогw'же въ к~д-й де'нь.%>

%<Слу'жба бж~iей мт~ри, ст~ы'я ра'ди i=кw'ны _е=я`, 
и=мену'емыя всjь'хъ скорбя'щихъ ра'дости.%>

%<На ма'лjьй вече'рни, на Г%>д\си воззва'хъ, %<стiхи^ры, 
гла'съ д~:%>

%<Н%>еwбори'мую стjь'ну стяжа'вше вjь'рнiи бц\ду мр~i'ю, 
прiиди'те, поклони'мся и= припаде'мъ къ не'й: дерзнове'нiе 
бо и='мать къ ро'ждшемуся и=з\ъ нея`, и= мо'лится и= 
сп~са'етъ w\т гнjь'ва и= сме'рти ду'шы на'шя.

%<В%>е'лiя си'ла чуде'съ твои'хъ, ч\стая: и=збавля'еши 
бо w\т бjь'дъ, и= сп~са'еши w\т сме'рти, и= восхища'еши w\т 
напа'стей неча'емыхъ, и= скw'рби разрjьша'еши, и= 
согрjьш_е'нiя человjь'кwвъ w\те'млеши. (с. 638)

%<Т%>ебе` вjь^рнымъ покро'въ показа` и='же вся'ческихъ 
бг~ъ, вопло'щься w\т крове'й твои'хъ, преч\стая, и= 
предста'тельницу и= побо'рницу су'щымъ въ ну'ждахъ и= 
w=бстоя'нiихъ, и= въ бу'ри приста'нище бл~гоути'шное: ты` 
о_у=`бо сп~си` w\т вся'кiя ско'рби и= туги` вся^ 
притека'ющыя къ бж~е'ственному покро'ву твоему`.

%<И=%>зба'ви на'съ w\т ну'ждъ на'шихъ, мт~и хр\ста` 
бг~а, ро'ждшая всjь'хъ творца`, да вси` вопiе'мъ ти`: 
ра'дуйся, _е=ди'но предста'тельство ду'шъ на'шихъ.

%<Сла'ва, и= ны'нjь, гла'съ _е~:%>

%<С%>т~jь'йшую херувi^мъ и= вы'шшую серафi^мъ, 
преч\стая, бц\ду тя` и=сповjь'дающе, и='мамы грjь'шнiи 
засту'пницу, и= w=брjьта'емъ во вре'мя напа'стей сп~се'нiе. 
тjь'мже не преста'й w= на'съ моля'щи, держа'во и= 
прибjь'жище душа'мъ на'шымъ.

%<С%>вjь'те ти'хiй: %<Прокi'менъ дне`. С%>подо'би, 
гд\си:

%<На стiхо'внjь стiхи^ры, гла'съ _е~:%>

%<Т%>е'плая предста'тельнице и= непобjьди'мая, 
о_у=пова'нiе и=звjь'стное и= непосты'дное, стjьно` и= 
покро'ве и= приста'нище прибjьга'ющымъ къ тебjь`, приснодв~о 
чт\сая, сн~а твоего` и= бг~а моли`, о_у=мире'нiе да'ти 
мi'рови, и= сп~се'нiе, и= ве'лiю мл\сть.

%<Стi'хъ: П%>омяну` и='мя твое` во вся'комъ ро'дjь и= 
ро'дjь.

%<С%>ко'рый тво'й покро'въ и= по'мощь и= мл\сть покажи` 
на рабы^ твоя^, и= во'лны, ч\стая, о_у=кроти` су'етныхъ 
помыслw'въ, и= па'дшую мою` ду'шу возста'ви, бц\де: вjь'мъ 
бо, вjь'мъ, дв~о, jа='кw мо'жеши, _е=ли^ка хо'щеши.

%<Стi'хъ: С%>лы'ши, дщи`, и= ви'ждь, и= приклони` 
о_у='хо твое`. (с. 639)

%<Т%>ебе`, чт\сую дв~у нескве'рную, _е=ди'ну и='мамъ 
стjь'ну непреwбори'му, прибjь'жище и= покро'въ крjь'покъ, и= 
w=ру'жiе сп~се'нiя: да мя` не пре'зриши w\тча'яннаго, 
наде'ждо ненад_е'жнымъ, скорбя'щымъ ра'досте и= 
заступле'нiе.

%<Сла'ва, и= ны'нjь, гла'съ то'йже:%>

%<Б%>л~жи'мъ тя`, бц\де дв~о, и= сла'вимъ тя` вjь'рнiи 
по до'лгу, гра'дъ непоколеби'мый, стjь'ну неwбори'мую, 
тве'рдую предста'тельницу и= прибjь'жище ду'шъ на'шихъ.

%<Тропа'рь, гла'съ д~:%>

%<К%>ъ бц\дjь прилjь'жнw ны'нjь притеце'мъ грjь'шнiи и= 
смире'ннiи, и= припаде'мъ, въ покая'нiи зову'ще и=з\ъ 
глубины` души`: вл\дчце, помози`, на ны` милосе'рдовавши: 
потщи'ся, погиба'емъ w\т мно'жества прегрjьше'нiй: не 
w\тврати` твоя^ рабы^ тщы`, тя' бо и= _е=ди'ну наде'жду 
и='мамы.

%<Сла'ва, и= ны'нjь: и='%>нъ тропа'рь, гла'съ то'йже:

%<Н%>е о_у=молчи'мъ никогда`, бц\де, си^лы твоя^ 
глаго'лати недосто'йнiи: а='ще бо ты` не бы` предстоя'ла 
моля'щи, кто` бы на'съ и=зба'вилъ w\т толи'кихъ бjь'дъ; кто' 
же бы сохрани'лъ доны'нjь свобw'дны; не w\тсту'пимъ, 
вл\дчце, w\т теб_е`: твоя^ бо рабы^ сп~са'еши при'снw w\т 
вся'кихъ лю'тыхъ.

%<И=%> w\тпу'стъ.

%<На вели'цjьй вече'рни:%>

%<Б%>л~же'нъ му'жъ:

%<На Г%>д\си воззва'хъ, %<стiхи^ры, на и~. Гла'съ в~.%>

%<В%>сjь^мъ предста'тельствуеши, бл~га'я, прибjьга'ющымъ 
съ вjь'рою въ держа'вный тво'й покро'въ: и=но'гw бо не (с. 
640) и='мамы грjь'шнiи къ бг~у въ бjьда'хъ и= ско'рбехъ 
при'снw и=збавле'нiя, w=бремене'ни грjьхи^ мно'гими, мт~и 
бг~а вы'шнягw. тjь'мже ти` припа'даемъ: и=зба'ви w\т 
вся'кагw w=бстоя'нiя рабы^ твоя^.

%<В%>сjь'хъ скорбя'щихъ ра'досте, и= w=би'димыхъ 
засту'пнице, и= а='лчущихъ пита'тельнице, стра'нныхъ 
о_у=тjьше'нiе, w=бурева'емыхъ приста'нище, больны'хъ 
посjьще'нiе, немощны'хъ покро'ве и= засту'пнице, же'злъ 
ста'рости, мт~и бг~а вы'шнягw ты` _е=си`, преч\стая: 
потщи'ся, мо'лимся, сп~сти'ся рабw'мъ твои^мъ.

%<Гла'съ д~:%>

%<Р%>а'дуйся, бг~ома'ти преч\стая: ра'дуйся, вjь^рнымъ 
наде'ждо, ра'дуйся, мi'ру w=чище'нiе: ра'дуйся, 
и=збавля'ющая w\т вся'кихъ скорбе'й рабы^ твоя^. ра'дуйся, 
приста'нище w=бурева'_емымъ: ра'дуйся, всемi'рный свjь'те. 
ра'дуйся, о_у=тjь'шительнице и= засту'пнице хр\стiа'нъ: 
ра'дуйся, прибjь'жище и= сп~се'нiе всjь'хъ бл~жа'щихъ тя`, 
бг~оневjь'сто.

%<Р%>а'дуйся, добро'то i=а'кwвля, ю='же и=збра` бг~ъ, 
ю='же возлюби`, две'рь сп~са'емыхъ, кля'твы разрjьше'нiе, 
всебл~гослове'нная, чре'во бг~овмjьсти'мое, па'дшихъ 
возведе'нiе, ст~jь'йшая херувi^мъ и= тва'рей преиму'щая, 
_о=гнезра'чный пр\сто'ле вл\дчнiй, всемi'рная ра'досте и= 
сла'во, колесни'це сло'ва, w='блаче, и=з\ъ негw'же возсiя` 
сл~нце, су'щымъ во тмjь` подая` ве'лiю мл\сть.

%<Гла'съ и~:%>

%<Р%>а'дуйся, а='гг~лwвъ ра'досте: ра'дуйся, 
человjь'кwвъ сла'во: ра'дуйся, вjь'рныхъ наде'ждо и= 
предста'тельство, (с. 641) стjьно` и= заступле'нiе, вл\дчце 
бг~ома'ти преч\стая, jа='же бг~а пло'тiю неискусому'жнw 
ро'ждшая, и=зба'вителя мi'ру: не пре'зри рабы^ твоя^, но 
мольба'ми твои'ми w\т w=держа'щихъ на'съ и=зба'ви 
и=скуше'нiй и= бjь'дъ и= w=бстоя'нiй, всjь'хъ скорбя'щихъ 
ра'досте, _е=ди'на хр\стiа'нъ прибjь'жище.

%<Р%>а'дуйся, бц\де всепjь'тая: ра'дуйся, и=сто'чниче, 
живо'тъ вjь^рнымъ и=сточа'яй. ра'дуйся, всjь'хъ вл\дчце и= 
гп\сже` тва'ри, бл~гослове'нная: ра'дуйся, всенепоро'чная, 
препросла'вленная. ра'дуйся, всепреч\стая: ра'дуйся, купино` 
неwпали'мая. ра'дуйся, горо` ст~а'я: ра'дуйся, са'де 
живоно'сный. ра'дуйся, раю` w=душевле'нный: ра'дуйся, мт~и 
дв~о. ра'дуйся, бг~оневjь'сто.

%<Р%>а'дуйся, бц\де, мт~и хр\сто'ва: ра'дуйся, _е=ди'на 
наде'ждо, человjь'кwвъ заступле'нiе. ра'дуйся, свjь'щниче 
свjь'та пресвjь'тлый: ра'дуйся, свjьще` w=сщ~е'нная. 
ра'дуйся, _о=гнезра'чный черто'же сло'ва: ра'дуйся, 
бж~е'ственное селе'нiе. ра'дуйся, ра'дости и=сто'чниче, 
и=сточа'яй во'ды бл~года'ти притека'ющымъ къ тебjь`.

%<Р%>а'дуйся, вселе'нныя похвало`: ра'дуйся, хра'ме 
гд\снь. ра'дуйся, горо` прiwсjьне'нная: ра'дуйся, всjь'хъ 
прибjь'жище. ра'дуйся, свjь'щниче златы'й: ра'дуйся, сла'во 
правосла'вныхъ чт\сна'я. ра'дуйся, мр~i'е, мт~и хр\ста` 
бг~а: ра'дуйся, раю`. ра'дуйся, бж~е'ственная трапе'зо: 
ра'дуйся, сjь'не. ра'дуйся, ста'мно всезлата'я: ра'дуйся, 
всjь'хъ о_у=пова'нiе.

%<Сла'ва, и= ны'нjь, гла'съ s~:%>

%<П%>рiиди'те, празднолю'бныхъ собо'ри, прест~у'ю дв~у 
бг~о_отрокови'цу о_у=бл~жи'мъ: ра'дости бо и= сп~се'нiя (с. 
642) хода'таица бы'сть мi'рови, jа='кw ро'ждшая хр\ста` 
бг~а. сiю' бо _о=ц~ъ пребезнача'льный, w\т всjь'хъ родw'въ 
_е=ди'ну и=збра'нную, дще'рь себjь` и=менова`: сн~ъ 
собезнача'льный и= соприсносу'щный въ мт~рь и=збра`: дх~ъ же 
ст~ы'й jа='кw преч\стую невjь'сту себjь` бг~олjь'пнw 
сочета`. сiю`, jа='кw бг~оизбра'нную и= бл~гослове'нную въ 
жена'хъ, вы'шнiя си^лы немо'лчными пjь'сньми велича'ютъ, 
гаврiи'ла и=му'щя чинонача'льника: бл~года'тная, ра'дуйся, 
съ тобо'ю гд\сь. Сiю` патрiа'рси, пр\оро'цы и= вси` ст~i'и 
со пр\оро'комъ дв~домъ ра'достными гла'сы вjьнчава'ютъ: 
предста` цр~и'ца w=десну'ю теб_е`, вл\дко, ря^сны златы'ми 
w=дjь'яна и= преукраше'на бж~е'ственными бл~голjь'потами. 
Сiю`, jа='кw держа'вную засту'пницу ро'да на'шегw, и= мы` 
недосто'йнiи воспои'мъ, глаго'люще: ра'дуйся, цр~кве чу'дное 
о_у=краше'нiе и= всему` мi'ру преди'вный покро'ве: ра'дуйся, 
вjь^рнымъ лю'демъ посо'бiе на бране'хъ и= во'инwмъ 
крjь'посте: ра'дуйся, покро'ве, похвало` и= ра'досте всjь'хъ 
земноро'дныхъ: ра'дуйся, бж~е'ственное о_у=тjьше'нiе всjь'хъ 
скорбя'щихъ и= w=би'димыхъ: ра'дуйся, w=бра'дованная, съ 
тобо'ю гд\сь, подая'й мi'рови тобо'ю ве'лiю мл\сть.

%<Вхо'дъ. Прокi'менъ дне`, и= чт_е'нiя г~.%>

%<Бытiя` чте'нiе.%>

[Глава` к~и] %<В%>зы'де i=а'кwвъ w\т студенца` 
кля'твеннагw, и= и='де въ харра'нъ. И= w=брjь'те мjь'сто, и= 
спа` та'мw: за'йде бо со'лнце. И= взя'тъ w\т ка'менiя 
мjь'ста тогw`, и= положи` возгла'вiе себjь`, и= спа` на 
мjь'стjь _о='номъ. И= со'нъ ви'дjь: и= се` лjь'ствица 
о_у=твержде'на на земли`, (с. 643) _е=я'же глава` досяза'ше 
до небе'съ, и= а='гг~ли бж~iи восхожда'ху и= низхожда'ху по 
не'й. Гд\сь же о_у=твержда'шеся на не'й, и= рече`: а='зъ 
бг~ъ а=враа'мовъ _о=тца` твоегw` и= бг~ъ i=саа'ковъ, не 
бо'йся: земля`, и=дjь'же ты` спи'ши на не'й, тебjь` да'мъ 
ю=`, и= сjь'мени твоему`. И= бу'детъ сjь'мя твое` jа='кw 
песо'къ земны'й, и= распространи'тся на мо'ре, и= лi'ву, и= 
сjь'веръ, и= на восто'ки: и= возбл~гословя'тся w= тебjь` 
вся^ колjь^на земна^я, и= w= сjь'мени твое'мъ. И= се` а='зъ 
съ тобо'ю сохраня'яй тя` на вся'комъ пути`, а='може а='ще 
по'йдеши, и= возвращу' тя въ зе'млю сiю`: jа='кw не и='мамъ 
тебе` w=ста'вити, до'ндеже сотвори'ти ми` вся^, _е=ли^ка 
глаго'лахъ тебjь`. И= воста` i=а'кwвъ w\т сна` своегw`, и= 
рече`: jа='кw _е='сть гд\сь на мjь'стjь се'мъ, а='зъ же не 
вjь'дjьхъ. И= о_у=боя'ся, и= рече`: jа='кw стра'шно мjь'сто 
сiе`: нjь'сть сiе`, но до'мъ бж~iй, и= сiя` врата` нб\сная.

%<Пр\оро'чества i=езекi'илева чте'нiе.%>

[Главы^ м~г и= м~д] %<Т%>а'кw глаго'летъ гд\сь: бу'детъ 
w\т дне` _о=сма'гw и= про'чее, сотворя'тъ i=ер_е'и на 
_о=лтари` всесожже'нiя ва'шегw и= jа=`же сп~се'нiя ва'шегw: 
и= прiиму' вы, глаго'летъ а=дwнаi` гд\сь. И= w=брати' мя на 
пу'ть вра'тъ ст~ы'хъ внjь'шнихъ, зря'щихъ на восто'ки: и= 
сiя^ бя'ху затвор_е'на. И= рече` гд\сь ко мнjь`: врата` сiя^ 
затвор_е'на бу'дутъ, и= не w\тве'рзутся, и= никто'же 
про'йдетъ сквозjь` и='хъ: jа='кw гд\сь бг~ъ i=и~левъ 
про'йдетъ и='ми, и= бу'дутъ затвор_е'на. Jа='кw и=гу'менъ 
ся'детъ въ ни'хъ снjь'сти хлjь'бъ: по пути` _е=ла'мскихъ 
вра'тъ вни'детъ, и= по пути` _е=гw` и=зы'детъ. И= введе' мя 
по пути` вра'тъ (с. 644) ст~ы'хъ су'щихъ къ сjь'веру, пря'мw 
хра'му: и= ви'дjьхъ, и= се` и=спо'лнь сла'вы хра'мъ гд\сень.

%<При'тчей чте'нiе.%>

[Глава` f~] %<П%>рему'дрость созда` себjь` до'мъ, и= 
о_у=тверди` столпw'въ се'дмь: закла` своя^ же'ртв_енная, и= 
раствори` въ ча'ши свое'й вiно`, и= о_у=гото'ва свою` 
трапе'зу. Посла` своя^ рабы^, созыва'ющи съ высо'кимъ 
проповjь'данiемъ на ча'шу, глаго'лющи: и='же _е='сть 
безу'менъ, да о_у=клони'тся ко мнjь`. И= тре'бующымъ о_у=ма` 
рече`: прiиди'те, jа=ди'те мо'й хлjь'бъ, и= пi'йте вiно`, 
_е='же раствори'хъ ва'мъ. W=ста'вите безу'мiе, и= жи'ви 
бу'дете: и= взыщи'те ра'зума, да поживете`: и= и=спра'вите 
ра'зумъ въ вjь'дjьнiи. Наказу'яй sлы^я прiи'метъ себjь` 
безче'стiе, w=блича'яй же нечести'ваго w=поро'читъ себе`: 
w=блич_е'нiя бо нечести'вому ра^ны _е=му`. Не w=блича'й 
sлы'хъ, да не возненави'дятъ тебе`: w=блича'й прему'дра, и= 
возлю'битъ тя`. Да'ждь прему'дрому вину`, и= прему'дршiй 
бу'детъ: сказу'й прв\дному, и= приложи'тъ прiима'ти. Нача'ло 
прему'дрости стра'хъ гд\сень, и= совjь'тъ ст~ы'хъ ра'зумъ: 
разумjь'ти бо зако'нъ по'мысла _е='сть бл~га'гw. Си'мъ бо 
w='бразомъ мно'гое поживе'ши вре'мя, и= приложа'тся тебjь` 
лjь^та живота`.

%<На лiтi'и стiхи^ры, гла'съ и~:%>

%<П%>редста'тельнице вjь'рныхъ, бг~ороди'тельнице, 
скорбя'щихъ ра'досте и= пла'чущихъ вели'кое о_у=тjьше'нiе, 
моли` сн~а твоего` хр\ста` бг~а на'шего, со а='гг~лы и= 
а=п\слы и= всjь'ми ст~ы'ми, и=зба'вити на'съ, въ ча'съ 
и=спыта'нiя, (с. 645) лю'тагw w=сужде'нiя, да тобо'ю 
сп~се'нiе о_у=лучи'вше, во вjь'ки сла'вимъ тя` 
пребл~гослове'нную.

%<В%>jь'рою притека'ю къ покро'ву твоему`, 
бг~ороди'тельнице преч\стая: w\т напа'стей и= бjь'дъ, и= 
страсте'й томле'нiя, и= бjьсо'вскагw w=sлобле'нiя сп~си' мя, 
jа='кw мл\сти и=му'щи пучи'ну, и= сп~се'нiя jа='вльшися 
хода'таица, вл\дчце, jа='же бг~а ро'ждши мл\стиваго, 
_е=ди'наго всеще'драго и= многобл~гоутро'бнаго.

%<К%>ра'сную тя`, всеч\стая, _е=ди'ну w\т вjь'ка 
w=брjь'тъ добро'ту i=а'кwвлю пребезнача'льное сло'во, и= 
всели'вся въ тя` бл~гоутро'бiя ра'ди, w=бнови` 
человjь'ческое _е=стество`: _е=го'же моли` непреста'ннw, w\т 
вся'кихъ бjь'дъ и= скорбе'й и=зба'витися на'мъ, тя` ра'дость 
и= сп~се'нiе мi'ра почита'ющымъ.

%<Н%>б\сную две'рь и= кiвw'тъ, всест~у'ю го'ру, 
свjьтоза'рный _о='блакъ воспои'мъ, нб\сную лjь'ствицу, 
слове'сный ра'й, _е='vино и=збавле'нiе, вселе'нныя всея` 
вели'кое сокро'вище, jа='кw сп~се'нiе въ не'й содjь'лася 
мi'рови и= w=ставле'нiе дре'внихъ согрjьше'нiй. сегw` ра'ди 
вопiе'мъ _е='й: моли` сн~а твоего` и= бг~а, прегрjьше'нiй 
w=ставле'нiе дарова'ти, бл~гоче'стнw покланя'ющымся тебjь` 
и= съ весе'лiемъ торжеству'ющымъ тво'й всечестны'й 
пра'здникъ, сла'во и= ра'досте на'ша, бг~ома'ти 
бл~гослове'нная.

%<Сла'ва, и= ны'нjь, гла'съ _е~:%>

%<В%>оструби'мъ трубо'ю пjь'сней: прекло'нши бо ся 
свы'ше всецр~и'ца мт~и дв~а, бл~гослове'ньми 
о_у=вjьнчава'етъ воспjьва'ющыя ю=`. правосла'внiи да 
стеку'тся, и= цр~и'цjь да воспле'щутъ въ пjь'снехъ, цр~я` 
ро'ждшей, сме'ртiю (с. 646) w=держи^мыя пе'рвjье, 
разрjьши'ти человjьколю'бнw бл~говоли'вшаго. па'стырiе и= 
о_у=чи'телiе, до'брагw па'стыря преч\стую мт~рь соше'дшеся 
восхва'лимъ, нб~съ простра'ннjьйшую, w=душевле'нный гд\сень 
кiвw'тъ, _о=гнезра'чный вл\дчень пр\сто'лъ, маннопрiе'мную 
злату'ю ста'мну, заключе'нную сло'ва две'рь, всjь'хъ 
хр\стiа'нъ прибjь'жище. и= вси` лю'дiе, пjь'сньми 
бл~гоглаго'ливыми похваля'юще ю=`, си'це рце'мъ: мт~и сло'ва 
бж~iя, сподо'би смир_е'нныя ны` нб\снагw цр\ствiя, ничто'же 
бо невозмо'жно хода'тайству твоему`.

%<На стiхо'внjь стiхи^ры. Гла'съ в~:%>

%<Jа='%>кw всjь'хъ вы'шшу су'щую нб\сныхъ и= земны'хъ, 
херувi^мъ сла'внjьйшую и= всея` тва'ри честнjь'йшую, тебе` 
засту'пницу и= покро'въ держа'венъ хр\стiа'нскому ро'ду 
хр\сто'съ дарова`, покрыва'ти и= сп~са'ти лю'ди согрjь'шшыя, 
къ тебjь` прибjьга'ющыя: тjь'мже прибjь'жище всjь^мъ тебе` 
воспjьва'емъ, вл\дчце, и= честны'й и= бл~гознамени'тый тво'й 
пра'здникъ, w=бра'дованная ра'досте всjь'хъ, пра'зднуемъ 
свjь'тлw, хр\ста` моля'ще дарова'ти на'мъ тобо'ю ве'лiю 
мл\сть.

%<Гла'съ _е~:%>

%<Стi'хъ:%> Слы'ши, дщи`, и= ви'ждь, и= приклони` 
о_у='хо твое`.

%<В%>оспои'мъ, лю'дiе, свjь'тлw дв~дскую пjь'снь 
_о=трокови'цjь бг~оневjь'стjь, мт~ри всjь'хъ цр~я` хр\ста`: 
предста` цр~и'ца w=десну'ю теб_е`, вл\дко, ря^сны златы'ми 
w=дjь'яна и= преукраше'на бж~е'ственными лjь'потами. сiю' бо 
и=збра'нную въ жена'хъ па'че всегw` мi'ра о_у=добри'въ, 
бл~гоизво'ли роди'тися и=з\ъ нея`, вели'кiя ра'ди мл\сти: и= 
(с. 647) сiю` помо'щницу лю'демъ свои^мъ дарова`, стро'ити 
и= покрыва'ти w\т всjь'хъ бjь'дъ рабы^ своя^, _е=ди'ну 
бл~гослове'нную.

%<Гла'съ з~.%>

%<Стi'хъ:%> Лицу` твоему` помо'лятся бога'тiи лю'дстiи.

%<Г%>ора` _е=си` вели'ка и= пресла'вна, па'че горы` 
сiна'йскiя, бц\де: та'я бо, не терпя'щи сни'тiя сла'вы бж~iя 
во _о='бразjьхъ и= сjь'нехъ, _о=гне'мъ возгара'шеся, и= 
гро'ми и= мw'лнiя та'мw бы'ша: ты' же во чре'вjь твое'мъ 
бж~iе сло'во, ве'сь бж~е'ственный _о='гнь су'щее, неwпа'льнw 
носи'ла _е=си`, ма'нiемъ нося'щаго вся^. тjь'мже не 
преста'й, вл\дчце, рабы^ твоя^ при'снw мл\стiю посjьща'ти: 
прiя'ла бо _е=си` w\т сн~а твоегw` и= бг~а да'ръ стро'ити и= 
покрыва'ти хр\стоимени'тое ста'до твое`.

%<Сла'ва, и= ны'нjь, гла'съ д~:%>

%<П%>ри'зри на мол_е'нiя твои'хъ ра^бъ, всенепоро'чная, 
о_у=толя'ющи лю^тая на ны` воста^нiя, вся'кiя ско'рби на'съ 
и=змjьня'ющи: тя' бо _е=ди'ну тве'рдое и= и=звjь'стное 
о_у=твержде'нiе и='мамы, и= твое` предста'тельство 
стяжа'хомъ, да не постыди'мся, вл\дчце, тя` призыва'ющiи: 
потщи'ся на о_у=моле'нiе тебjь` вjь'рнw вопiю'щихъ: 
ра'дуйся, вл\дчце, всjь'хъ по'моще, ра'досте и= покро'ве, и= 
сп~се'нiе ду'шъ на'шихъ.

%<Тропа'рь, гла'съ д~: К%>ъ бц\дjь прилjь'жнw ны'нjь 
притеце'мъ: %<два'жды, и= другi'й: Н%>е о_у=молчи'мъ 
никогда`, бц\де: _е=ди'нощи. %<Пи'сани на ма'лjьй 
вече'рни.%> (с. 648)



%<На о_у='трени, на Б%>г~ъ гд\сь, %<пе'рвый тропа'рь, 
два'жды.%>

%<Сла'ва, и= ны'нjь: вторы'й тропа'рь.%>

%<По а~-мъ стiхосло'вiи сjьда'ленъ, гла'съ _е~:%>

%<О_у=%>толи` болjь^зни многовоздыха'ющiя души` моея`, 
о_у=толи'вшая вся'ку сле'зу w\т лица` земли`: ты' бо 
человjь'кwвъ болjь^зни w\тгоня'еши, и= грjь'шныхъ скw'рби 
разрjьша'еши: тебе' бо вси` стяжа'хомъ наде'жду и= 
о_у=твержде'нiе, прест~а'я мт~и дв~о.

%<Сла'ва, и= ны'нjь: то'йже.%>

%<По в~-мъ стiхосло'вiи сjьда'ленъ, гла'съ s~:%>

%<О_у=%>пова'нiе мi'ра, бл~га'я бц\де дв~о, твое` и= 
_е=ди'ное стра'шное предста'тельство про'симъ: 
о_у=милосе'рдися на лю'ди безпомw'щныя, и= моли` мл\стиваго 
бг~а и=зба'витися душа'мъ на'шымъ w\т вся'кагw преще'нiя, 
_е=ди'на бл~гослове'нная.

%<Сла'ва, и= ны'нjь: то'йже.%>

%<На полv"еле'и велича'нiе:%>

%<Д%>осто'йно _е='сть велича'ти тя`, бц\де, честнjь'йшую 
херувi^мъ и= сла'внjьйшую без\ъ сравне'нiя серафi^мъ.

%<По полv"еле'и сjьда'ленъ, гла'съ s~:%>

%<П%>реложе'нiе скорбя'щихъ, премjьне'нiе боля'щихъ 
_е=си`, бц\де всепjь'тая: сп~си` гра'дъ тво'й и= лю'ди, 
бори'мыхъ о_у=мире'нiе, w=бурева'емыхъ тишино`, _е=ди'на 
предста'тельнице вjь'рныхъ.

%<Сла'ва, и= ны'нjь: то'йже.%>

%<Та'же, степ_е'нна, а~-й а=нтiфw'нъ д~-гw гла'са.%> (с. 
649)

%<Прокi'менъ, гла'съ д~: П%>омяну` и='мя твое` во 
вся'комъ ро'дjь и= ро'дjь.

%<Стi'хъ: С%>лы'ши, дщи`, и= ви'ждь, и= приклони` 
о_у='хо твое`.

%<В%>ся'кое дыха'нiе:

%<_Е=v\глiе w\т луки`, зача'ло д~: В%>о дни^ _о='ны 
воста'вши мр~iа'мъ:

%<_Псало'мъ н~. Сла'ва: М%>л~твами бц\ды: %<И= ны'нjь, 
то'йже. П%>оми'луй мя`, бж~е:

%<И= стiхи'ра, гла'съ s~:%>

%<А=%>рха'гг~льски воспои'мъ, вjь'рнiи, нб\сный черто'гъ 
и= две'рь запеча'тану вои'стинну: ра'дуйся, _е=я'же ра'ди 
w\трасте` на'мъ сп~съ всjь'хъ хр\сто'съ, жизнода'вецъ и= 
бг~ъ: низложи`, вл\дчце, мучи'т_ели, безбw'жныя враги` 
на'шя, руко'ю твое'ю, преч\стая, о_у=пова'нiе хр\стiа'нъ.

%<Канw'на два`. Пе'рвый канw'нъ, гла'съ д~.%>

%<Пjь'снь а~.%>

%<I=рмо'съ: W\т%>ве'рзу о_у=ста` моя^ и= напо'лнятся 
дх~а, и= сло'во w\тры'гну цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` чудеса`.

%<К%>у'ю ти` досто'йную пjь'снь принесе'тъ на'ше 
неможе'нiе; то'чiю w=бра'довательную, _е='йже на'съ 
гаврiи'лъ та'йнw научи'лъ _е='сть: ра'дуйся, бц\де дв~о, 
мт~и неневjь'стная.

%<Р%>а'дуйся, бл~года'ти и=сто'чниче: ра'дуйся, 
лjь'ствице и= две'рь нб\сная: ра'дуйся, свjь'щниче, и= 
ста'мно злата'я и= горо` несjько'мая, jа='же жизнода'вца 
хр\ста` мi'рови ро'ждшая.

%<В%>сея` моея` жи'зни предста'тельнице, w\т бjь'дъ 
мно'гихъ и=зба'ви мя`, да бл~года'рственный гла'съ (с. 650) 
воспjьва'ю ти`, бг~оневjь'сто преч\стая, и= бу'дущiя мя` 
и=схити` му'ки.

%<Jа='%>же всjь^мъ о_у=до'бь послу'шная въ ско'рби, и= 
въ печа'ли помога'ющая, бц\де бл~га'я, бл~года'ть пода'ждь 
пjь'ти тя` дерза'ющымъ, вл\дчце, скорбя'щихъ ра'досте.

%<М%>ногобога'тную бл~года'ть стяжа'вши, вл\дчце, 
дерзнове'нною твое'ю мл~твою пресла'внw и=з\ъми' мя w\т 
напа'стей, о_у=бо'гаго раба` твоего`, скорбя'щихъ ра'досте.

%<Jа='%>же _е=ди'на въ напа'стехъ и= ско'рбехъ 
защища'ющая, под\ъ кро'въ тво'й, преч\стая, прибjьга'ющихъ 
те'плjь, прiими` jа='кw пребл~га'я, jа=`же w\т се'рдца 
мол_е'нiя.

%<И='нъ канw'нъ, гла'съ и~.%>

%<Пjь'снь а~.%>

%<I=рмо'съ: П%>ои'мъ гд\севи, прове'дшему лю'ди своя^ 
сквозjь` чермно'е мо'ре, jа='кw _е=ди'нъ сла'внw 
просла'вися.

%<М%>о'ря жите'йскагw волна'ми потопля'емь и= напа'стьми 
лю'тыми w=держи'мь, ко приста'нищу о_у=стреми'хся 
невла'емому, покро'ву твоему`: тjь'мже мя` и=зба'ви, бц\де, 
w\т лю'тыхъ.

%<П%>оложи' тя приста'нище су'щымъ въ бjьда'хъ, ч\стая, 
бг~ъ, и='же w\т теб_е` бл~говоли'вый воспрiя'ти пло'ть. 
тjь'мже ти` припа'дающе взыва'емъ: да'руй по'мощь твою` 
рабw'мъ твои^мъ.

%<_Е=%>ди'на бл~гослове'нная и= бг~ора'дованная, jа='же 
ра'дость человjь'кwмъ ро'ждши неизрече'нную, печа^ли w\тими` 
души` моея`, молю'ся, и= возвесели` се'рдце мое`.

%<И=%>зба'ви мя`, преч\стая, бjьсо'вскiя пре'лести, 
w=sлобле'нiя же и= вре'да и= и=скуше'нiя, да вjь'рою тя` 
сла'влю, су'щую по бз~jь засту'пницу и= покро'въ мо'й. (с. 
651)

%<Jа='%>же ненадjь'ющихся наде'жда, па'дшихъ 
и=справле'нiе, печа'льныхъ о_у=тjьше'нiе, свjь'тъ 
бж~е'ственный ро'ждшая, ду'шу мою` су'щую во тьмjь` 
просвjьти`.

%<Jа='%>кw гаврiи'лъ дв~jь, прiиди'те, вjь'рнiи, и= мы` 
вопiе'мъ бл~гоговjь'йнw: вои'стинну о_у=кра'шена _е=си`, 
ч\стая, ро'ждшая ра'дость: ра'дуйся, бл~гослове'нная.

%<Катава'сiа: W\т%>ве'рзу о_у=ста` моя^.

%<Пjь'снь г~:%>

%<I=рмо'съ: Т%>воя^ пjьсносло'вцы, бц\де, живы'й и= 
незави'стный и=сто'чниче, ли'къ себе` совоку'пльшыя, 
духо'внw о_у=тверди` въ бж~е'ственнjьй твое'й сла'вjь, 
вjьнц_е'въ сла'вы сподо'би.

%<О_у=%>твержде'нiе бу'ди и= прибjь'жище и= покро'въ, 
дв~о бг~ороди'тельнице, вjь'рою къ тебjь` прибjьга'ющымъ и= 
бж~iю тя` мт~рь и=сповjь'дающымъ.

%<К%>рjь'пость моя`, и= ра'дость и= весе'лiе, и= стjьна` 
тве'рдая, и= предста'тельница ты` _е=си`, всенепоро'чная, 
и=скуше'нiй и= бjь'дъ и=збавля'ющи мя`.

%<М%>и'лостивнымъ и= кро'ткимъ твои'мъ _о='комъ, 
бг~ороди'тельнице, зря'щи мя` во w=бстоя'нiи и= ско'рби 
w=держи'ма, вско'рjь свободи`: тя' бо призыва'ю на по'мощь.

%<К%>ропи'ши и=сцjьле'нiй струи^ боля'щымъ, дв~о, 
всю'ду: тя' бо и=сто'чника показа` милосе'рдiя, вл\дчце, 
и='же мл\сти гд\сь, и=з\ъ теб_е` рожде'йся па'че о_у=ма`.

%<И=%>сто'чникъ мл\сти, подая'й скорбя'щымъ 
о_у=тjьше'нiе, ты` _е=си`: тjь'мже, вл\дчце, и= мнjь` 
мл~твенныхъ твои'хъ во'дъ и=сто'чникъ и=сточи`, и= о_у=гаси` 
страсте'й пе'щь. (с. 652)

%<W\т%>ча'явся по'мощи вся'кiя, къ тебjь`, 
пренепоро'чная, держа'внjьй храни'тельницjь и= покро'ву 
притеко'хъ: не w\три'ни о_у=`бо мене` w\т бж~е'ственнагw 
покро'ва твоегw`.

%<И='нъ.%>

%<I=рмо'съ: Т%>ы` _е=си` о_у=твержде'нiе притека'ющихъ 
къ тебjь`, гд\си, ты` _е=си` свjь'тъ w=мраче'нныхъ, и= 
пое'тъ тя` ду'хъ мо'й.

%<Т%>ы` _е=си` земноро'дныхъ о_у=пова'нiе и= по'мощь и= 
ра'дость, покро'въ и= прибjь'жище, вл\дчце мт~и живота`. 
тjь'мже тя` мо'лимъ: твою` по'мощь низпосли` всjь^мъ 
пою'щымъ тя`, преч\стая.

%<И='%>же тобо'ю и=зба'вльшеся w\т бjь'дъ и= теб_е` 
ра'ди ра'дость получи'вше, мт~и безневjь'стная, jа='кw 
пода'тельницу бл~гу'ю и= засту'пницу бл~гохва'льну вси` 
прославля'емъ.

%<Б%>л~гослове'нъ пло'дъ чре'ва твоегw`, дв~о бц\де, 
всjь'хъ ра'досте: ра'дость бо всему` мi'ру родила` _е=си` и= 
весе'лiе, разгоня'ющее печа'ль грjьхо'вную, бг~оневjь'сто.

%<Т%>я` храни'тельницу, прест~а'я, въ напа'стехъ 
стяжа'хъ: тебе` по бз~jь мою` предста'тельницу и='мамъ 
неусы'пну: тебе` да w=бря'щу, преч\стая, и=збавля'ющую мя` 
въ де'нь суда` вся'кагw w=сужде'нiя.

%<В%>озвели'чи мл\сть и= заступле'нiе, преч\стая, 
твои'хъ мл~твъ на мнjь`, и= и=зба'ви мя` w\т напа'стей и= 
скорбе'й, ра'дость мi'ру ро'ждшая.

%<Jа='%>же ра'дости прiе'мшая и=сполне'нiе, прiими` w\т 
на'съ ра^бъ твои'хъ цjьлова'нiе а=рха'гг~лово: ра'дуйся, 
ра'дость ро'ждшая мi'ру: ра'дуйся, ста'мно, и=з\ъ нея'же (с. 
653) ма'нна нб\сная всjь^мъ вjь^рнымъ дарова'ся: ра'дуйся, 
бл~гослове'нная.

%<Сjьда'ленъ, гла'съ з~:%>

%<Р%>а'дуйся, сл~нца _о='блаче мы'сленнагw и= 
неизрече'ннагw, вл\дчце: ра'дуйся, всесвjь'тлая свjьще`: 
ра'дуйся, свjь'щниче всезлаты'й: тобо'ю, прест~а'я, _е='vа 
и=зба'вися w\т кля'твы. но jа='кw и=му'щая дерзнове'нiе ко 
бл~гопремjь'нному твоему` и= бг~у, мт~рнею мл~твою, не 
w=скудjь'й w= на'съ моли'тися, преч\стая.

%<Сла'ва, и= ны'нjь: то'йже.%>

%<Пjь'снь д~.%>

%<I=рмо'съ: С%>jьдя'й въ сла'вjь на пр\сто'лjь 
бж~ества`, во _о='блацjь ле'гцjь прiи'де i=и~съ 
пребж~е'ственный, нетлjь'нною дла'нiю, и= сп~се` зову'щыя: 
сла'ва, хр\сте`, си'лjь твое'й.

%<Н%>аде'ждо ненаде'жныхъ, помо'щнице ни'щихъ, 
пла'чущихъ о_у=тjьше'нiе, согрjьша'ющихъ w=чище'нiе, 
руководи'тельнице заблу'ждшихъ, боля'щихъ цjьле'бнице и= 
и=справле'нiе па'дающихъ, вл\дчце, сп~си` рабы^ твоя^.

%<Н%>е неприча'стни _е=смы`, вл\дчце, твоегw` 
заступле'нiя въ ско'рбехъ: тjь'мже и= ны'нjь на'мъ помози` 
вско'рjь, лю'тjь w=бурева'_емымъ ру'ку простира'ющи, ч\стая: 
бу'ди мл\стива болjь'знемъ на'шымъ, мт~и бж~iя, ра'дость 
ско'рую подаю'щи.

%<В%>ся` бл~га'я и= те'плая засту'пница су'щи 
грjь'шникwмъ и= смир_е'ннымъ, бг~ороди'тельнице преч\стая 
вл\дчце, w\т бjь'дъ и= скорбе'й и= грjьхw'въ сп~са'й рабы^ 
твоя^.

%<П%>ресла'вную твою` мт~рь, хр\сте`, прiими` моля'щуюся 
w= мi'рjь, ми'лостивнw тебjь` зову'щую: сн~е мо'й, прiими` 
мольбу` мою` и= о_у=ти'ши гнjь'въ належа'щiй земли`. (с. 
654)

%<К%>ро'въ и= заступле'нiе и= прибjь'жище бу'ди ми`, 
дв~о, рабу` твоему`, и= и=зба'ви мя` w\т безмjь'рныхъ sw'лъ, 
воспjьва'ти тя`, преч\стая: сла'ва неизрече'нному рж\ству` 
твоему`.

%<Н%>аде'жда и= щи'тъ и= о_у=твержде'нiе ты` мнjь` 
_е=си`, бл~га'я, и= лю'тыхъ и=збавле'нiе, и= просвjьще'нiе 
души` мое'й, и= хвала` и= стjьна` и= держа'ва.

%<И='нъ.%>

%<I=рмо'съ: И=%>з\ъ горы` прiwсjьне'нныя, сло'ве, 
пр\оро'къ _е=ди'ныя бц\ды, хотя'ща воплоти'тися, бг~ови'днw 
о_у=смотри`, и= со стра'хомъ славосло'вяше си'лу твою`.

%<W\т%> вели'кихъ и= разли'чныхъ прегрjьше'нiй же и= 
напа'стей всегда` сп~са'еши мя`: тjь'мже тя` jа='кw ро'ждшую 
гд\са молю`, и= къ тебjь` прибjьга'ю, непобjьди'мjьй по'мощи 
скорбя'щымъ: w\т бjь'дъ и=зведи` мольба'ми твои'ми.

%<Б%>ж~е мо'й милосе'рде, бж~е чл~вjьколю'бче, воли'телю 
мл\сти, ны'нjь на мя` и=злi'й твою` мл\сть: мо'литъ тя` 
наде'жда и= засту'пница моя`, мт~и твоя`.

%<М%>л\сть твою` и= милосе'рдiе на рабы^ твоя^, ч\стая, 
простри`, при'снw моля'щыя тя`, вся'кiя ско'рби и= му'ки 
и=збавля'ющи мл~твами твои'ми.

%<Р%>а'дуйся, кра'сная пала'то сло'ва, дjь'вственный 
черто'же цр~я`: ра'дуйся, похвало` всjь'хъ безпло'тныхъ: 
ра'дуйся, человjь'кwвъ ра'досте и= по'моще и= о_у=пова'нiе.

%<С%>п~се'нiе пода'ждь ми` душе'вное и= тjьле'сное, 
пренепоро'чная, и= неду'гующему да'руй цjьльбу` и= лю'тыхъ 
и=збавле'нiе. (с. 655)

%<W=%> содjь'янiихъ мои'хъ лука'выхъ и= прегрjьше'нiихъ 
мно'гихъ кто` возмо'жетъ о_у=моли'ти судiю`, а='ще не ты`, 
ч\стая, _е=ди'на согрjьша'ющихъ засту'пнице;

%<Пjь'снь _е~.%>

%<I=рмо'съ: О_у=%>жасо'шася вся'ч_еская w= 
бж~е'ственнjьй сла'вjь твое'й: ты' бо, неискусобра'чная 
дв~о, и=мjь'ла _е=си` во о_у=тро'бjь над\ъ всjь'ми бг~а, и= 
родила` _е=си` безлjь'тнаго сн~а, всjь^мъ воспjьва'ющымъ тя` 
ми'ръ подава'ющая.

%<Т%>ы` крjь'пость моя`, ты` похвала` и= ра'дованiе и= 
храни'тельница ми` _е=си`, и= заступле'нiе и= прибjь'жище, 
и= предста'тельница непобjьди'ма, прест~а'я бц\де дв~о: 
тjь'мже сп~си` раба` твоего`.

%<С%>п~си' мя, вл\дчце, и=з\ъ глубины` напа'стей и= 
скорбе'й, и= печа'лей и= страсте'й тjьле'сныхъ, и= въ 
тишинjь` бж~е'ственнjьй сохрани` ду'шу мою`.

%<М%>оли'твеннице нело'жная, о_у=пова'нiе хр\стiа'нъ, 
w=бра'дованная, прiими` мольбы^ w\т на'съ, прилjь'жнw 
призыва'ющихъ и= моля'щихся тебjь`.

%<П%>окро'въ мо'й _е=си` ты` и= при'сное хвале'нiе, _w 
вл\дчце бц\де: ника'коже бо презира'еши къ тебjь` 
прибjьга'ющихъ.

%<Д%>о'мъ тя` сла'вы, го'ру бж~iю ст~у'ю, ч\стая, 
невjь'сту, черто'гъ, хра'мъ w=сщ~е'нiя, сн~ъ бж~iй, въ тя` 
всели'выйся, и= ра'й сла'дости присносу'щныя на'мъ содjь'ла.

%<С%>тjь'ну неwбори'му, ч\стая, мл~тву твою` стяжа'вше, 
вопiе'мъ ти`: о_у=милосе'рдися, _w вл\дчце, и= ви^димыя и= 
неви^димыя враги` прожени`. (с. 656)

%<И='нъ.%>

%<I=рмо'съ: М%>ра'къ души` моея` разжени`, свjьтода'вче 
хр\сте` бж~е, началоро'дную тьму` и=згна'въ бе'здны, и= 
да'руй ми` свjь'тъ повелjь'нiй твои'хъ, сло'ве, да 
о_у='тренюя сла'влю тя`.

%<Д%>обро'ту тя` i=а'кwвлю возлюби` бг~ъ, дв~о 
_о=трокови'це, о_у=краша'я вся^ тобо'ю, w=мрачи'вшыяся 
преступле'нiемъ пе'рвjье.

%<Д%>у'шу мою` сохрани` jа='кw зjь'ницу _о='ка под\ъ 
кро'вомъ крилу^ тво_е'ю, бл~га'я преч\стая, и= w\т духw'въ 
лука'выхъ томле'нiя и= муче'нiя и=зба'ви.

%<И=%>зба'вльшеся тобо'ю прама'тернiя печа'ли, 
бг~ороди'тельнице, о_у=тjьше'нiя и=спо'лнени бы'хомъ, 
весе'лiе всjь^мъ ро'ждшая и= всемi'рную ра'дость: тjь'мже, 
всепjь'тая, твоя^ пjьсносло'вцы w\т бjь'дъ твои'ми мл~твами 
соблюди`.

%<Б%>л~годари'мъ тя`, и=зба'вльшеся тобо'ю грjьхw'въ 
мно'гихъ и= не'мощей и= болjь'зней и= неду^гъ лю'тыхъ, 
преч\стая вл\дчце: наде'жда бо _е=си` тверда` твои^мъ 
вjь^рнымъ рабw'мъ.

%<С%>ъ бж~е'ственнымъ соше'дшеся гаврiи'ломъ, возопiи'мъ 
бц\дjь вjь'рнw: ра'дуйся, дв~о ст~а'я, бл~года'тная, гд\сь 
съ тобо'ю, и='же теб_е` ра'ди потреби'въ печа'ль, подаде` 
мi'ру ра'дованiе.

%<Б%>оля'щую ду'шу мою` и=сцjьли`, ро'ждшая всjь'хъ 
взе'млющаго неду'ги, преч\стая вл\дчце.

%<Пjь'снь s~.%>

%<I=рмо'съ: Б%>ж~е'ственное сiе` и= всечестно'е 
соверша'юще пра'зднество, бг~ому'дрiи, бг~ома'тере, 
прiиди'те, рука'ми воспле'щимъ, w\т нея` ро'ждшагося бг~а 
сла'вимъ. (с. 657)

%<Б%>оля'щихъ цjьли'тельницу, па'дающихъ воста'нiе, 
согрjьша'ющихъ w=чище'нiе, бц\де, тебе` молю`, со слеза'ми 
припа'даю, и= зову' ти: jа='кw сильна`, сама' мя сп~си` 
погиба'ющаго.

%<Т%>ы` _е=си` стjьна` неруши'ма, ты` _е=си` покро'въ 
тве'рдъ, бц\де бл~га'я, ты` _е=си` предста'тельница крjьпка` 
рабу` твоему`: сегw` ра'ди призыва'ю тя` при'снw, и= 
притека'ю къ покро'ву твоему`.

%<М%>i'рови ра'дость су'щи, бц\де ч\стая, ра'дуйся, 
тебjь`, дв~о, зове'мъ со а='гг~ломъ вjь'рнw: твоея` ра'дости 
сподо'би ны`, и= печа'ль на'шу разори`.

%<С%>ла'дость а='гг~лwвъ, скорбя'щихъ ра'дость, 
хр\стiа'нъ предста'тельница ты` _е=си`, дв~о мт~и гд\сня: 
заступи` на'съ, и= и=зба'ви вjь'чныхъ му'къ.

%<В%>ъ де'нь печа'ли, _е=гда` и='мамъ тjьле'сныхъ соу'зъ 
разрjьши'тися, предста'ни ми`, бг~ороди'тельнице, и= 
w=бдержа'нiя бjьсо'вскагw и=схити`.

%<П%>ри'зри, вл\дчце, на мя` смире'ннаго, и= па'че 
наде'жды сп~си' мя: ты' бо _е=си` о_у=пова'нiе и= покро'въ 
ми`, жи'знь и= свjь'тъ се'рдцу моему`, бц\де, и= 
о_у=твержде'нiе.

%<И='нъ.%>

%<I=рмо'съ: С%>одержи'ма мя` прiими`, чл~вjьколю'бче, 
грjьхи^ мно'гими, и= припа'дающа щедро'тамъ твои^мъ, jа='кw 
пр\оро'ка, гд\си, и= сп~си' мя.

%<В%>ъ нощи` и= во дни`, jа='вjь и= вта'й, под\ъ тво'й 
прибjьга'емъ кро'въ, преч\стая дв~о, и=`же тя` вjь'рнw 
славосло'вящiи.

%<В%>ъ напа'стехъ засту'пницу тя` и='мамы тве'рду, въ 
ско'рбехъ крjь'пкое сп~се'нiе, поко'й въ печа'лехъ, въ 
бjьда'хъ по'мощь, приснодв~о. (с. 658)

%<Д%>обро'та честны'хъ ст~ы'хъ а='гг~лъ, ра'дованiе 
человjь^къ всjь'хъ ты` _е=си` бц\де дв~о: ты' мя къ животу` 
наста'ви.

%<П%>ала'та цр~я` сла'вы и= _о=гнезра'чный была` _е=си` 
пр\сто'лъ, дв~о, херувi^мъ превы'шши и= серафi^мъ: тjь'мже 
тя` вся'кое дыха'нiе сла'витъ, jа='кw мт~рь зижди'теля.

%<Р%>а'дуйся, клеще` о_у='гля бж~е'ственнагw: ра'дуйся, 
пр\оро'кwвъ печа'ть и= а=п\слwвъ похвало`, преч\стая бц\де, 
_е=я'же ра'ди w\т и=стлjь'нiя свободи'хомся.

%<Б%>е'здну щедро'тъ ро'ждши, бц\де дв~о, ско'рбныхъ 
житiя` ду'шу мою` сп~си`, и= ра'дости дх~о'вныя дв_е'ри 
w\тве'рзи ми`: на тя' бо _е=ди'ну наде'жду возложи'хъ.

%<Конда'къ, гла'съ s~:%>

%<Н%>е и='мамы и=ны'я по'мощи, не и='мамы и=ны'я 
наде'жды, ра'звjь теб_е`, вл\дчце: ты` на'мъ помози`: на 
тебе` надjь'емся и= тобо'ю хва'лимся: твои' бо _е=смы` 
раби`, да не постыди'мся.

%<I='косъ:%>

%<П%>ростри` дла^ни твоя^, и='миже всjь'хъ вл\дку jа='кw 
младе'нца прiя'ла _е=си`, за мно'жество бл~гости: не 
w=ста'ви на'съ, всегда` надjь'ющихся на тя`, бо'дренною 
твое'ю мл~твою, и= неисче'тною просты'нею о_у=ще'дри на'съ, 
и= пода'ждь душа'мъ на'шымъ милосе'рдiе твое`, во вjь'ки 
и=сточа'ющи: тебе' бо и='мамы грjь'шнiи засту'пницу w\т 
находя'щихъ на ны` бjь'дъ и= sw'лъ: но jа='кw и=му'щи 
милосе'рдiя щедрw'ты, о_у=скори` на мл~тву и= потщи'ся на 
о_у=моле'нiе, предста'тельствующи при'снw, бц\де, чту'щихъ 
тя`. (с. 659)

%<Пjь'снь з~.%>

%<I=рмо'съ: Н%>е послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=тц_е'въ гд\сь и= бг~ъ, 
бл~гослове'нъ _е=си`.

%<С%>трастьми` престарjь'вся и= неwсла'бными напа'стьми 
и= скорбьми`, и= доспjь'въ къ за'падwмъ житiя` моегw`, 
добродjь'телемъ неприча'стенъ, лjь'ностiю снjьде'нъ бы'въ, 
вопiю` ти`, вл\дчце: о_у=тjьше'нiе земны^мъ, поми'луй мя`.

%<Р%>а'дуйся, и=сто'чниче присноживо'тныя воды`: 
ра'дуйся, раю` пи'щный: ра'дуйся, стjьно` вjь'рныхъ: 
ра'дуйся, неискусобра'чная: ра'дуйся, всемi'рная ра'досте, 
_е='юже на'мъ возсiя` хвали'мый _о=тц_е'въ бг~ъ и= 
препросла'вленъ.

%<В%>сjь^мъ су'щымъ въ мi'рjь засту'пница _е=си`, и= 
стjьна` хр\стiа'нwмъ, и= прибjь'жище непосты'дно, ч\стая 
мр~i'е. тjь'мже вjь'рою тя` чту'ще, вопiе'мъ хр\сту`: 
_о=т_е'цъ на'шихъ бж~е, бл~гослове'нъ _е=си`.

%<_W%> бл~гоутро'бiя твоегw`, дв~о ч\стая! рjьши'ши бо 
безмjь^рныя печа^ли и= напа^сти, призыва'ющымъ въ ну'ждjь и= 
w=бстоя'нiи: тjь'мже и= ны'нjь помози`, бл~гослове'нная, тя` 
восхваля'ющымъ.

%<_Е=%>ди'но о_у=пова'нiе и= по'мощь вjь^рнымъ су'щи, 
бг~ороди'тельнице, потщи'ся помощи` рабw'мъ твои^мъ, 
погружа'_емымъ скорбьми`, и= въ болjь'знехъ су'щымъ, и= 
прибjьга'ющымъ къ тебjь` съ любо'вiю души`.

%<Р%>а'дованiе бл~года'рственное тебjь` прино'симъ, мт~и 
бж~iя, jа='кw вои'стинну тобо'ю и=зба'влени вся'кагw sла'гw 
начина'нiя, и= согла'снw тебjь` пое'мъ: бл~гослове'на 
_е=си`. (с. 660)

%<И='нъ.%>

%<I=рмо'съ: Б%>ж~iя снизхожде'нiя _о='гнь о_у=стыдjь'ся 
въ вавv"лw'нjь и=ногда`: сегw` ра'ди _о='троцы въ пещи`, 
ра'дованною ного'ю jа='кw во цвjь'тницjь лику'юще, поя'ху: 
бл~гослове'нъ _е=си`, бж~е _о=т_е'цъ на'шихъ.

%<В%>одвори'хомся въ ве'черъ въ пла'чи печа'лей и= 
ча'янiи sлы'хъ, но твои'мъ бг~олjь'пнымъ кро'вомъ, дв~о, 
w=боже'ни бы'вше, w=брjьто'хомъ ра'дость зау'тра: ты' бо 
сп~сла` _е=си` на'съ.

%<Jа='%>кw бж~е'ственное прибjь'жище, покро'въ тво'й, 
вл\дчце, вси` стяжа'вше къ бг~у, въ напа'стехъ и= гоне'нiихъ 
и= грjьсjь'хъ къ тебjь` прибjьга'емъ, и= тобо'ю и=змjьне'нiе 
прiе'млемъ, преч\стая.

%<Г%>рjь'шникwвъ прибjь'жище, низве'рженныхъ 
и=справле'нiе ты` _е=си`, вл\дчце: сегw` ра'ди притека'ю къ 
покро'ву твоему`, сп~си' мя, бг~оневjь'сто.

%<В%>ъ недоумjь'нiи и= печа'ли сы'й и= въ бjьда'хъ, 
преч\стая, тя` призыва'ю те'плjь w\т се'рдца моегw`: 
предвари` и= и=зба'ви мя`, и= пода'ждь, ч\стая, мнjь` 
о_у=тjьше'нiе.

%<Б%>л~гослове'нная дв~о, ра'досте скорбя'щихъ всjь'хъ 
вjь'рныхъ, w\т вся'кагw и=скуше'нiя и= печа'ли и= sло'бы 
зави'дящихъ мнjь` и=з\ъми`, и= w\т грjь^хъ и= разли'чныхъ 
неду^гъ мя` и=зба'ви.

%<В%>ся` _е=си` свjьтоно'сна, свjь'тъ незаходи'мый, 
дв~о, прiе'мши, и= просвjьща'ющи, ч\стая, вjь'рою тебjь` 
вопiю'щыя: бл~гослове'нъ, преч\стая, пло'дъ твоегw` чре'ва.

%<Пjь'снь и~.%>

%<I=рмо'съ: _О='%>троки бл~гочести^выя въ пещи` рж\ство` 
бг~оро'дичо сп~сло` _е='сть: тогда` о_у='бw w=бразу'емое, 
ны'нjь же дjь'йствуемое, (с. 661) вселе'нную всю` 
воздвиза'етъ пjь'ти тебjь`: гд\са по'йте, дjьла`, и= 
превозноси'те _е=го` во вся^ вjь'ки.

%<Р%>а'дуйся, пр\сто'ле сла'вный бж~iй: ра'дуйся, 
вjь'рныхъ стjьно`, _е='юже су'щымъ во тмjь` возсiя` свjь'тъ 
хр\сто'съ, тебе` блажа'щымъ и= вопiю'щымъ: вся^ дjьла` 
гд\сня, гд\са по'йте и= превозноси'те во вся^ вjь'ки.

%<П%>ое'мъ тя`, преч\стая и= мт~и бж~iя: и= кто` не 
сла'витъ тя` вои'стинну бл~гу'ю, су'щую наде'жду ду'шъ 
на'шихъ; тjь'мже, преч\стая, и= мою` мольбу` прiими`.

%<Т%>ы` _е=си` сп~се'нiе всjь'хъ человjь'къ, jа='же бг~а 
ро'ждшая неизрече'ннw: ты` _е=си` вjь'рныхъ сп~си'тельница, 
бц\де, и= слjьпы'хъ наста'вница, и= па'дающихъ 
и=справле'нiе. тjь'мже тя` восхваля'юще, хр\сту` зове'мъ: 
бл~гослови'те, вся^ дjьла`, гд\са, по'йте и= превозноси'те 
_е=го` во вся^ вjь'ки.

%<С%>труи^ и=сцjьле'нiй на'мъ всегда`, вjь^рнымъ, 
ч\стая, и=сточа'еши: тjь'мже незави'стную бл~года'ть 
взе'млюще, воспjьва'емъ рж\ство` твое`, ч\стая, и= 
превозно'симъ во вся^ вjь'ки.

%<Н%>а тя` возложи'хъ, вл\дчце, се'рдце и= ду'шу и= 
тjь'ло: не и='мамъ бо и=ны'я наде'жды, ра'звjь теб_е`, 
_е='юже получу` мл\сть. тjь'мже пода'ждь ми` бога'тую твою` 
бл~года'ть.

%<Н%>а мольбу` мою` ны'нjь о_у=милосе'рдися, и= ра'дость 
въ печа'ли мjь'сто да'руй ми`, да пою' тя, вл\дчце, и= 
вопiю` сн~у твоему`: бл~гослови'те, вся^ дjьла` гд\сня, 
гд\са.

%<И='нъ.%>

%<I=рмо'съ: Н%>а горjь` ст~jь'й просла'вльшася, и= въ 
купинjь` _о=гне'мъ приснодв~ы мwv"се'ови та'йну jа='вльшаго, 
гд\са по'йте и= превозноси'те во вся^ вjь'ки. (с. 662)

%<В%>ся` _е=си` ч\стая и= бж~е'ственныя сла'вы 
и=спо'лнена, бли'жняя моя`, рече` дх~ъ бж~iй, тя` 
провозвjьща'я, преч\стая. ю='же пjь'сньми воспjьва'емъ, 
пою'ще: тебjь` подоба'етъ ра'доватися, бг~а чл~вjь'ка 
ро'ждшей.

%<А='%>гг~лwвъ похвало` и= человjь'кwвъ сп~се'нiе, и= 
спору'чница бу'ди ми`, мт~и бж~iя: jа='кw да w=бращу'ся и= 
прiиму` разрjьше'нiе пре'жде согрjьше'нныхъ, въ вjь'дjьнiи 
и= не въ вjь'дjьнiи.

%<Т%>я` по бз~jь о_у=пова'нiе сп~се'нiя въ напа'стехъ 
и=му'ще вjь'рнiи, взыва'емъ: вся^ дjьла` гд\сня, гд\са 
по'йте и= превозноси'те _е=го` во вjь'ки.

%<П%>рiими` пjь'снь w\т худы'хъ о_у=сте'нъ, дв~о 
всепjь'тая, вопiю'щихъ ти`: ра'дуйся, боля'щымъ тjьлес_е'мъ 
врачевство` и= w\тча^яннымъ душа'мъ сп~се'нiе.

%<В%>ъ болjь'знехъ и= напа'стехъ w=держи'мыя не пре'зри, 
бл~га'я: но мольбу` худу'ю о_у=слы'шавши, свободи` на'съ w\т 
скорбе'й вели'кихъ, да вjь'рнw твою` мл\сть и= заступле'нiе, 
ч\стая, воспjьва'емъ.

%<С%>тоя'щихъ о_у=твержде'нiе _е=си` и= па'дшихъ 
и=справле'нiе, дв~о: тjь'мже мя` па'дшаго возста'ви, да тя` 
сла'влю бл~гослове'нную и= w=бра'дованную.

%<Пjь'снь f~.%>

%<I=рмо'съ: В%>ся'къ земноро'дный да взыгра'ется дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` бг~ома'тере, 
и= да вопiе'тъ: ра'дуйся, всебл~же'нная бц\де, ч\стая 
приснодв~о.

%<Р%>а'дуйся, мр~i'е, вели'кое всея` тва'ри чу'до: 
ра'дуйся, дщи` о_у='бw дв~дова, гд\сня же мт~и: ра'дуйся, 
пjь'нiе (с. 663) гаврiи'лово: ра'дуйся, прибjь'жище и= 
о_у=твержде'нiе и= по'мощь всjь^мъ, прест~а'я, су'щымъ на 
земли` грjь'шникwмъ.

%<Ю='%>же и=зво'лилъ _е=си`, вл\дко, прiими` ми'лостивнw 
моли'твенницу мт~рь твою` w= на'съ, и= твоея` бл~гости 
вся'ч_еская и=спо'лнятся: да тя` вси` jа='кw бл~годjь'теля 
велича'емъ.

%<_W%> дв~о бл~га'я! _w мi'ра ра'досте и= прибjь'жище! 
_w храни'лище вjь'рныхъ и= и=збавле'нiе скорбе'й! ты` 
предста'ни ми` въ ча'съ сме'рти, и= и=зба'ви w\т бjьсw'въ, 
и='щущихъ поглоти'ти мя`.

%<Т%>ы` _е=си` а='гг~лwвъ ра'дость, ты` _е=си` 
прв\дникwвъ добро'та, ты` _е=си` вjь'рныхъ наде'жда, ты` 
_е=си` соблюде'нiе на'ше: ты` _е=си` мо'стъ, къ жи'зни 
нестарjь'ющейся преводя'й вjь'рою и= любо'вiю тя` 
велича'ющыя.

%<_W%> мт~и вся'ческихъ творца`, всесвjь'тлая 
печа'льныхъ о_у=тjь'хо, w=скорбля'емыхъ предста'тельнице и= 
немощны'хъ засту'пнице, сохрани' мя, бл~га'я, w\т бjь'дъ и= 
прилw'гъ вра'жiихъ.

%<_Е=%>ди'на боля'щихъ посjьще'нiе, _е=ди'на па'дшихъ 
и=справле'нiе, вл\дчце, _е=ди'на къ бг~у руководи'тельнице 
и= вхо'де, _е=ди'на хода'таице вjь'чныхъ бл~гъ, поми'луй мя` 
_е=ди'наго, па'че всjь'хъ согрjьши'вшаго.

%<И='нъ.%>

%<I=рмо'съ: Б%>л~гослове'нъ гд\сь бг~ъ i=и~левъ, 
воздви'гнувый ро'гъ сп~се'нiя на'мъ въ дому` дв~довjь, 
_о='трока своегw`: въ ни'хже посjьти` на'съ восто'къ съ 
высоты`, и= напра'вилъ ны` _е='сть на пу'ть ми'ра. (с. 664)

%<Р%>а'дости на'мъ вjь'чныя и= жи'зни jа=ви'лася _е=си` 
преесте'ственнjь, бг~ороди'тельнице, хода'таица, чт\сая, 
сп~са всjь'хъ ро'ждшая, w\т лица` земна'гw вся'ку сле'зу 
jа='вjь w\те'мшаго и= всjь^мъ ра'дость пода'вшаго.

%<Р%>а'дость и= весе'лiе и= ра'дованiе бж~е'ственное, 
дв~о неискусому'жная, на'мъ о_у=мно'жися бж~iе: се' бо, 
пла'чущiися лю'тjь, ра'дуемся мл~твами твои'ми.

%<П%>од\ъ твое` милосе'рдiе прибjьга'ющiи вjь'рою 
и=збавля'ются ско'рбныхъ бjь'дъ житiя`: тjь'мже и= а='зъ ко 
твоему` покро'ву прибjьго'хъ, бц\де.

%<_Пс%>алмы^ тя` воспjьва'емъ, бл~года'тная, и= 
немо'лчнw, _е='же ра'дуйся, прино'симъ: ты' бо и=сточи'ла 
_е=си` всjь^мъ ра'дость.

%<И=%>ска'пающая бж~е'ственную сла'дость, всjь'хъ 
сла'дость ро'ждшая, ду'шу мою` о_у=слади`, jа='домъ 
sмiи'нымъ w=горче'нную, w\тчужда'ющи мя` го'рькагw вре'да 
всегда` хода'тайствомъ твои'мъ, предста'тельнице и= ра'досте 
вjь'рныхъ, вл\дчце.

%<Б%>л~гословя` бл~гословлю' тя, преч\стая, и= велича'ю 
те'плjь: бл~гослови' мя о_у=`бо твоего` пjьвца`, и= 
вся'ческихъ ну'ждныхъ и= печа'льныхъ и=зба'ви, и= сохрани` 
твои'ми дла'ньми непобjьди'ма.

%<Свjьти'ленъ.%>

%<Подо'бенъ:%> Черто'гъ тво'й:

%<П%>од\ъ кро'въ тво'й, дв~о гп\сже`, прибjьга'емъ вси` 
ро'ди человjь'честiи: просвjьти' ны свjь'томъ рж\ства` 
твоегw` грjь^шныя рабы^ твоя^, моля'щыяся прилjь'жнw, и= 
покланя'ющыяся тебjь`, и= прося'щыя о_у=мире'нiя мi'рови и= 
душа'мъ на'шымъ ве'лiя мл\сти.

%<Три'жды.%> (с. 665)

%<На хвали'техъ стiхи^ры на д~, гла'съ в~:%>

%<П%>рiиди'те, возра'дуемся держа'внjьй засту'пницjь 
ро'да на'шегw, цр~и'цjь бц\дjь, прiиди'те къ ти'хому и= 
чу'дному _е=я` покро'ву веселя'щеся. да'руетъ бо бц\да 
вjь^рнымъ _о=би^льныя да'ры цjьл_е'бныя w\т неистощи'магw 
и=сто'чника мл\сти: тмы` и=збавля'етъ на'съ и=скуше'нiй и= 
бjь'дъ и= w=бстоя'нiй, бл~гоче'стнw и= бг~опрiя'тнw 
прославля'ющихъ и= чту'щихъ ю=`, jа='кw всебл~гослове'нную 
и= преч\стую мт~рь хр\ста` бг~а. тjь'мже ра'достнw къ не'й 
воззове'мъ: ра'дуйся, пала'то сло'ва: ра'дуйся, невjь'сто 
неневjь'стная: ра'дуйся, ра'досте на'ша: ра'дуйся, мт~и 
живота`, бл~гослове'нъ пло'дъ чре'ва твоегw`.

%<Р%>а'дуйся, всебл~гослове'нная мр~i'е, мт~и хр\сто'ва: 
ра'дуйся, су'щая ра'досте всегw` мi'ра: ра'дуйся, всебл~га'я 
хр\стiа'нwмъ помо'щнице: ра'дуйся, w=би'димыхъ засту'пнице: 
ра'дуйся, неду'гующымъ ско'рое и= и=звjь'стное прибjь'жище: 
ра'дуйся, си^рымъ и= вдови'цамъ бж~е'ственное о_у=тjьше'нiе: 
ра'дуйся, всjь'хъ ни'щихъ покро'ве и= пита'тельнице: 
ра'дуйся, всjь^мъ су'щымъ въ бjьда'хъ ско'рое и=збавле'нiе: 
ра'дуйся, бг~оневjь'сто вл\дчце, о_у=пова'нiе хр\стiа'нъ.

%<Р%>а'дуйся, всjь'хъ хр\стiа'нъ наде'ждо и= покро'ве, 
бг~ома'ти всенепоро'чная, всея` тва'ри честнjь'йшая, 
нб\сныхъ и= земны'хъ сла'внjьйшая: всjь'хъ бо родила` _е=си` 
творца` и= бг~а. но, _w вл\дчце, прiими` ми'лостивнw 
мол_е'нiя на^ша, и= сп~са'й на'съ всегда`, jа='кw бл~га'я и= 
мл\стивая: да съ весе'лiемъ лобыза'емъ прест~у'ю твою` 
i=кw'ну, и= при'снw ра'дующеся восхваля'емъ и= (с. 666) 
велича'емъ тя`, w=бра'дованная ра'досте вjь'рныхъ ра^бъ 
твои'хъ.

%<Два'жды.%>

%<Сла'ва, и= ны'нjь, гла'съ s~:%>

%<Д%>не'сь собо'ри вjь'рныхъ соше'дшеся, духо'внw да 
торжеству'емъ, и= бг~о_отрокови'цу дв~у и= бц\ду пjь'сньми 
бл~гохва'льными о_у=бл~жи'мъ, глаго'люще: ра'дуйся, _е=ди'на 
и=збра'нная w\т всjь'хъ родw'въ въ мт~рь превjь'чнагw 
сло'ва: ра'дуйся, вмjьсти'лище невмjьсти'магw всjь'ми: 
ра'дуйся, а='гг~лwвъ и= серафi'мwвъ ра'досте: ра'дуйся, 
пр\оро'кwвъ проповjь'данiе и= похвало`: ра'дуйся, а=п\слwвъ 
и= ст~и'телей о_у=добре'нiе: ра'дуйся, мч~нкwвъ крjь'посте 
и= всjь'хъ прв\дныхъ сла'во: ра'дуйся, держа'вный покро'ве 
вjь'рныхъ: ра'дуйся, скорбя'щихъ бж~е'ственное 
о_у=тjьше'нiе: ра'дуйся, въ бjьда'хъ и= напа'стехъ су'щымъ 
ско'рое и=збавле'нiе: ра'дуйся, грjь'шникwвъ всjь'хъ 
прибjь'жище и= бл~га'я засту'пнице: ра'дуйся, бл~года'тная 
и= w=бра'дованная, съ тобо'ю гд\сь, подая'й мi'рови тобо'ю 
ве'лiю мл\сть.

%<Славосло'вiе вели'кое. И= w\тпу'стъ.%>

%<На лiтургi'и слу'жба бц\ды.%>


