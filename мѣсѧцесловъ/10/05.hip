<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 108)

%<Мjь'сяца тогw'же въ _е~-й де'нь.%>

%<Ст~ы'я мч~ницы харiтi'ны:%>

%<И= ст~ы'хъ ст~и'телей петра`, а=ле_ксi'а, i=w'ны и= 
фiлi'ппа, митрополi'тwвъ моско'вскихъ, и= всея` рwссi'и 
чудотво'рц_евъ.%>

%<С%>лу'жба и='хъ пи'сана по се'й слу'жбjь:

%<На Г%>д\си, воззва'хъ, %<стiхи^ры, гла'съ д~. 
Подо'бенъ: Jа='%>кw до'бля:

%<Р%>а'дости jа='кw тезоимени'тая, * ра'достiю 
пресели'лася _е=си` * въ черто'гъ, всечестна'я, нб\сный, * 
и=дjь'же твое` возлюби'ла _е=си` стяжа'ти житiе`, * 
претерпjь'вши _о=гня` * болjь'зненное и='стиннw муче'нiе, * 
зубw'въ о_у='бw и= ногте'й всjь'хъ и=скорен_е'нiя, * 
страстоте'рпице харiтi'но, * дjьвому'ченице 
многострада'льная.

%<Л%>ьвw'въ сломи'ла _е=си` ч_е'люсти, * 
многострада'льная, * ч_е'люстей терпя'щи сокруш_е'нiя, * и= 
ногте'й и=стерза^нiя * до'блественнw терпjь'ла _е=си`, * 
и=скореня'ющи лю^тая пре'лести свирjь^пства, * въ морскi^я 
же вве'ржена глубины^, * sло'бу потопля'ему творя'щи, * 
лука'вагw ратобо'рца.

%<П%>о кончи'нjь бл~же'ннjьй, * въ мо'ре тя` вве'ржену, 
* тво'й роди'тель, сла'вная, * прiя'тъ тя`, * вопiя` со 
о_у='жасомъ: * ка'кw ны'нjь w=благода'тствися, * 
свяще'ннjьйшее мое` и= люби'мое рожде'нiе, * му'ками 
честна'гw страда'нiя, * и= нарече'нiе и='стинное содjь'лала 
_е=си`, * проwбрази'вшее бл~года'тiю;

%<Сла'ва, и= ны'нjь, бг~оро'диченъ:%>

%<Т%>у'чами дх~а прест~а'гw, преч\стая, * мою` мы'сль 
w=роси`, * jа='же ка'плю ро'ждшая хр\ста` неизче'тнw, * 
безмjь^рная беззакw'нiя человjь'кwвъ * щедро'тами 
и=змы'вшую: * и=зсуши` (с. 109) и=сто'чникъ страсте'й 
мои'хъ, * и= пото'ка мя` сподо'би * пи'щи живы'я при'снw * 
моли'твами твои'ми.

%<Кр\стобг~оро'диченъ. Подо'бенъ то'йже:%>

%<А='%>гнца и= па'стыря тя` * на дре'вjь jа='кw ви'дjь, 
* а='гница ро'ждшая рыда'ше, * и= мт~рски ти` вjьща'ше. * 
сн~е возжделjь'нне, * ка'кw на дре'вjь кр\стнjьмъ повjь'шенъ 
_е=си` долготерпjьли'ве; * ка'кw ру'цjь и= но'зjь твои`, 
сло'ве, * пригвозди'шася w\т беззако'нныхъ, * и= кро'вь 
твою` и=злiя'лъ _е=си`, вл\дко;

%<Тропа'рь, гла'съ д~:%>

%<А='%>гница твоя`, i=и~се, харiтi'на, зове'тъ ве'лiимъ 
гла'сомъ: тебе`, женише` мо'й, люблю`, и= тебе` и='щущи 
страда'льчествую, и= сраспина'юся, и= спогреба'юся креще'нiю 
твоему`, и= стражду` теб_е` ра'ди, jа='кw да цр\ствую въ 
тебjь`, и= о_у=мира'ю за тя`, да и= живу` съ тобо'ю: но 
jа='кw же'ртву непоро'чную, прiими' мя съ любо'вiю 
поже'ршуюся тебjь`. тоя` моли'твами, jа='кw ми'лостивъ, 
спаси` ду'шы на'шя.



%<На о_у='трени _о='ба канw'на _о=ктw'иха. И= ст~ы'я 
канw'нъ на д~. _е=гw'же краегране'сiе:%>

%<Х%>арiтi'ны благода'ть пою` любо'вiю. %<I=w'сифъ.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма, а=мали'кову си'лу въ пусты'ни 
побjьди'лъ _е='сть.

%<Т%>вои'ми, _w харiтi'но! дарова^нiи о_у='мъ мо'й 
w=благода'тельствуй, w=благода'тившися страда'ньми 
свяще'нными, свяще'ннw воспjьва'ти тя` jа='кw страстоно'сицу 
и= му'ченицу, и= дjь'вствомъ сiя'ющую.

%<Б%>л~года'ть прест~а'гw дх~а тя` w=дарова'вши, 
радостотво'рными о_у=краси` плете'ньми, и= ра'дость 
вjь'чнующую наслjь'дити о_у=крjьпи`, мужему'дреннw 
пострада'вшую. (с. 110)

%<Н%>а кр\стjь' тя воздви'жена, вл\дко, разумjь'вши 
благосла'вная твоя` мч~ница, ра^ны терпи'тъ болjь'зн_енныя 
о_у=крjьпля'ема си'лою твое'ю, на'ше _е=стество` 
о_у=крjьпи'вшагw.

%<Бг~оро'диченъ:%>

%<С%>ело` вмjьсти'тельно была` _е=си` бж\ственнагw 
_е=стества`, бг~ороди'тельнице ч\стая: тjь'мъ харiтi'на 
лю'бящи тя`, дjь'вственнw вслjь'дствовавши тебjь`, сн~у 
твоему` приведе'ся.

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

%<В%>же'гшее твою` ду'шу жела'нiе бж\ственное, плотска^я 
рач_е'нiя, и= лю^тая врjь^нiя му'къ погаси`.

%<Р%>азсjь'дшася предъ нога'ми твои'ми мч~ническими 
врага` зря'ще хр\сто'вою бл~года'тiю, хвал_е'нiя _е=му` 
прино'симъ.

%<К%>рjь'постiю вседjь'тельною вражде'бную главу` 
сокруши'ла _е=си`, твоея` главы` претерпjь'вши, мч~нице, 
крjь'пкw пожже'нiе.

%<Бг~оро'диченъ:%>

%<_Е=%>ди'ну въ жена'хъ бл~гослове'нную тя`, ч\стая, 
лю'бящи, твои'ми бл~ги'ми бл~года'тьми, мч~ница харiтi'на 
просла'вися.

%<Сjьда'ленъ, гла'съ д~. Подо'бенъ: О_у=%>диви'ся 
i=w'сифъ:

%<W=%>благода'тствивши ду'шу твою` бг~ода'нными 
добродjь'тельми, просвjьти'лася _е=си` и='стиннw муче'нiемъ 
твои'мъ, честна'я, и= о_у=невjь'стилася _е=си` творцу` 
твоему`, нетлjь'нна чистото'ю пребы'вши, харiтi'но: тjь'мъ 
врага` попра'ла _е=си`, многови^дная страда^нiя же, и= 
болjь^зни преwдолjь'ннw претерпjь'вши. сегw` ра'ди вjь'рою 
пресвяту'ю твою` па'мять торжеству'емъ.

%<Сла'ва, и= ны'нjь, бг~оро'диченъ:%>

%<О_у=%>диви'ся i=w'сифъ, _е='же па'че _е=стества` зря`, 
и= внима'ше мы'слiю, и='же на руно` до'ждь, въ 
безсjь'менномъ зача'тiи твое'мъ, бц\де, купину` _о=гне'мъ 
неwпали'мую, же'злъ (с. 111) а=арw'новъ прозя'бшiй, и= 
свидjь'тельствуя w=бру'чникъ тво'й и= храни'тель, 
свяще'нникwмъ взыва'ше: дв~а ражда'етъ, и= по рж\ствjь` 
па'ки дв~а пребыва'етъ.

%<Кр\стобг~оро'диченъ:%>

%<Д%>в~а и= а='гница ви'дjьвши на кр\стjь` безъ сjь'мене 
и=зъ нея` а='гнца ро'ждшагося, и= копiе'мъ прободе'на, 
печа'ли о_у=я'звена стрjьла'ми, вопiя'ше болjь'зненнw 
восклица'ющи: что` но'вое та'инство; ка'кw о_у=мира'еши, 
и='же живота` _е=ди'нъ гд\сь; тjь'мже воскр\сни`, па'дшаго 
воздвиза'я пра'_отца.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<Ж%>е'ртву, jа='кw непоро'чну, къ заколе'нiю тя`, и=зъ 
_о=те'ческихъ, му'ченице страстоно'сице, восхи'тиша ру'къ 
мучи'тели, _о=ц~а` небе'снаго sjьлw` возлюби'вшую.

%<_О=%>трокови'цамъ му^дрымъ послjь'дствовавши, 
душе'вную свjьщу` твою` бога'тнw кровьми` напои'ла _е=си`, 
всесла'вная: и= бж\ственный наслjь'довала _е=си`, му'ченице 
радостоимени'тая, черто'гъ.

%<С%>е'рдце твое`, раче'нiемъ женихо'вымъ распаля'емо, 
о_у='глiе пре'лести, доблему'дренная, проли'тiемъ погаси` 
кро'ве, и= мо'ре многобо'жiя и=зсуши`.

%<Бг~оро'диченъ:%>

%<В%>оплоще'ннаго родила` _е=си` бж~iя сло'ва 
бг~ороди'тельнице ч\стая: _е=го'же, харiтi'на, лю'бящи 
теплjь'йше, _о=гню` противоwполчи'ся, и= многови^днымъ 
му'камъ.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя вjь'рою 
воспjьва'ющыя тя`.

%<Г%>лавы` w=стриже'нiемъ, и= о_у='глiя разжже'нiемъ 
w=скорбля'юще тя`, бг~ому'драя, ра'зума твоегw` крjь'пости 
ника'коже поколеба'ша. (с. 112)

%<Г%>во'здiе твое` и= заколе'нiе проwбразу'ющи, гд\си, 
разжже'ныхъ рожнw'въ терплю` болjь'знь, мч~ница вопiя'ше.

%<W\т%>то'рж_еннымъ ру'къ твои'хъ и= но'гъ, дjь'во 
чи'стая, ногт_е'мъ, теку'щею честно'ю твое'ю кро'вiю 
вjь^рныя w=святи'ла _е=си`, и= де'мwнскiя кро'ве, мi'ръ 
хр\стоподо'бнw w=чи'стила _е=си`.

%<Бг~оро'диченъ:%>

%<О_у='%>мъ земны'й твоегw` па'че _е=стества` зача'тiя 
не мо'жетъ разумjь'ти, мт~и дв~о _о=трокови'це: бг~а бо 
родила` _е=си`.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

%<Б%>л~года'тьми и= зна'м_енiи хр\сто'съ вjьнча` 
свяще'нную твою` главу`, за него'же пострада'ти и=зво'лила 
_е=си`, страстоте'рпице, ра'дости бж\ственныя тезоимени'тая.

%<I=%>w'ну и=зъ глубины` и=зба'вивый, и= тебе` въ 
морску'ю пучи'ну вве'рженую спаса'етъ жи'ву, бг~ому'драя: и= 
глубино'ю крове'й твои'хъ врага` погрузи'лъ _е='сть.

%<_О=%>ру'жiемъ терпjь'нiя враги` о_у=мертви'ла _е=си`, 
и= терпя'щи зубw'въ всеконе'чное и=стерза'нiе, сла'вная, 
львw'въ безпло'тныхъ ч_е'люсти сломи'ла _е=си`.

%<Бг~оро'диченъ:%>

%<К%>рjь'пость тя` w=брjь'тши, дв~о, и= о_у=твержде'нiе 
харiтi'на страстоте'рпица, му^ки крjь'пкw терпи'тъ, и= 
ра'дующися во слjь'дъ тебе` всjь'хъ вл\дцjь приво'дится.

%<Конда'къ, гла'съ в~. Подо'бенъ: В%>ы'шнихъ и=щя`:

%<К%>рjь'пкимъ ра'зумомъ, харiтi'но, ду'шу о_у=тве'рждши 
вjь'рою, бори'теля врага` jа='вjь посрами'ла _е=си`, о_у= 
хр\ста` предста` всеблаже'нная, червлени'цу w\т крове'й 
твои'хъ нося'щи, и= при'снw со а='гг~лы ра'дуешися, моли` за 
ны` страстоте'рпице.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй, 
любо'вiю благоче'стiя (с. 113) па'че, не'жели пла'менемъ 
w=паля'еми, взыва'ху: бл~гослове'нъ _е=си` въ хра'мjь сла'вы 
твоея`, гд\си.

%<Ю='%>ныя три` _о='троки w\т пе'щи и=зба'вивый, 
спаса'етъ w\т колесе` тя`, мч~нице, _о=гневи'днагw, 
благода'рственнw воспjьва'ющую: бл~гослове'нъ _е=си` въ 
хра'мjь сла'вы твоея`, гд\си.

%<С%>ъ дjь'вами свjьщено'сица на нб\сная восхо'диши, 
_о='гн_енныя свjьщы` крjь'пкw, внегда` пjь'ти, терпjь'ла 
_е=си` бл~гослове'нъ _е=си` въ хра'мjь сла'вы твоея`, гд\си.

%<W=%>бличе'нъ терпjь'нiемъ твои'мъ пребеззако'нный, 
ру'цjь связу'етъ и= но'зjь, и= во глубины^ вмета'етъ тя` 
пою'щую: бл~гослове'нъ _е=си` въ хра'мjь сла'вы твоея` 
гд\си.

%<С%>ло'вомъ твои'мъ бж\ственнымъ безслове'сiе врагw'въ 
w=бличи'ла _е=си`: страсте'й страстьми`, му'ченице, 
животво'рныхъ и=спо'лнила _е=си` лише'нiе, бл~гослове'нъ 
_е=си`, зову'щи, бж~е мо'й гд\си.

%<Бг~оро'диченъ:%>

%<Д%>в~у _е=ди'ну jа='кw ч\сту тя` и= нетлjь'нну сло'во 
ч\стое возлюби`, и= и=зъ теб_е` возсозда` воплоща'емый, 
_о=трокови'це, всего` человjь'ка, харiтi'ну просла'вивъ 
чудесы`.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: бл~гослови'те, вся^ дjьла` гд\сня, 
гд\са.

%<К%>расна` добро'тами твои'хъ jа='звъ была` _е=си`, и= 
причта'лася _е=си`, дjь'во нетлjь'нна пребы'вши, кра'сному 
сло'ву, всечестна'я, w\т дв~ы на'съ ра'ди воплоще'нному 
хр\сту`. _е=му'же вопiе'мъ: благослови'те, вся^ дjьла` 
гд\сня, гд\са.

%<В%>сjь'ми бори'ма прилw'ги му'чащихъ тя`, 
до'блественнw претерпjь'ла _е=си`, колесе` паля'ща лю'тость, 
рожнw'въ разжж_е'нiя, въ глубину` вверже'нiе, и= зубw'въ, 
честна'я, и= ногте'й и=скорен_е'нiя, хр\ста` велича'ющи во 
вjь'ки. (с. 114)

%<Н%>о'зjь твои` добро'тами болjь'зней, сла'вная, 
о_у=краси'стjься, тjь'мъ на во'ды ступа'ющи не 
w=мокри'стjься, съ тобо'ю пребыва'ющымъ, дjь'во му'ченице, 
сла^внымъ бж~iимъ а='гг~лwмъ, съ ни'миже вопiя'ла _е=си`: 
благослови'те, вся^ дjьла` гд\сня, гд\са.

%<Ч%>у'до о_у=дивля'ющее вся'къ о_у='мъ по сконча'нiи, 
ка'кw роди'телю и=здаде` мо'щи твоя^ глубина` прiе'мшая, 
jа=`же погребе` _о=те'чески, сокро'вищствуетъ бл~года'ть w= 
тебе`, харiтi'но, цр\ство прiи'мъ нб\сное.

%<Бг~оро'диченъ:%>

%<Jа=%>ви'лася _е=си` превы'шшая нб~съ, бг~а нб\снаго 
поро'ждши, w=небеси'вшаго земноро'дныхъ, преч\стая, все` 
смjьше'нiе, и= харiтi'ны честну'ю па'мять просвjьти'вша, 
_е=му'же пои'мъ: благослови'те, вся^ дjьла` гд\сня, гд\са.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

%<Д%>а вjьнц_е'въ сла'вы, jа='кw нетлjь'нная дjь'во 
мч~нице, получи'ши, вся'кихъ муче'нiй ви'дъ претерпjь'ла 
_е=си`, веселя'щися ду'хомъ, и= ра'зума тве'рдостiю.

%<Jа='%>кw о_у=добре'ная и= кра'сная и= бг~оуго'дная 
дв~а, jа='кw непобjьди'мая мч~ница, и= вл\дчня невjь'ста 
непоро'чная, златови'дными крилы` къ неб_е'снымъ возлетjь'ла 
_е=си`.

%<Т%>ы`, свjьтови'дная страстоте'рпице, возсiя'ла _е=си` 
луча'ми, мра'къ лука'вствiя де'мwнwвъ и= страсте'й 
w\тго'ниши, бг~ода'нными ти` всегда` чудодjь'йствы, 
досточу'дная.

%<Р%>а'достный тво'й де'нь веселя'щися лю'ди 
совокупля'етъ, твоя^ до'бл_ести воспjь'ти, и= по'двиги и= 
бор_е'нiя, и= му'жественное страда'нiе, великому'ченице 
радостотезоимени'тая.

%<Бг~оро'диченъ:%>

%<С%>вjь'тъ на'мъ возсiя` и=зъ о_у=тро'бы 
неискусобра'чныя (с. 115) твоея`, дв~о: _е=гw'же сiя'ньми 
w=зари'вшися бж\ственнw, свjь'тъ бы'сть ра'дости 
тезоимени'тая, бг~ороди'тельнице неискусобра'чная.



%<Слу'жба ст~и'телей, петра`, а=ле_ксi'а, i=w'ны, 
фiлi'ппа и= _е=рмоге'на, митрополi'тwвъ моско'вскихъ, и= 
всея` рwссi'и чудотво'рц_евъ.%>

%<Ве'черъ, на ма'лjьй вече'рни, на Г%>д\си, воззва'хъ, 
%<стiхи^ры, гла'съ и~. Подо'бенъ: _W%> пресла'внагw чудесе`!

%<С%>т~и'телiе _о=ц~ы` всечестнi'и, * пе'тре, 
а=ле_ксi'е, i=w'но, фiлi'ппе, и= _е=рмоге'не, * слjьпы^мъ 
дае'те свjь'тъ, * боля'щымъ и=сцjьл_е'нiя, и= хромы^мъ 
хожде'нiе, * мл\стивнw преклоня'ющеся, * приходя'щымъ съ 
вjь'рою къ хра'му ва'шему, * и= прося'щымъ по'мощи ва'шея: * 
ва'съ бо засту'пники и= предста'тели и= храни'тели, * 
вjь'рнiи вси` w=брjьто'хомъ.

%<Два'жды.%>

%<С%>т~и'телiе _о=ц~ы` пребл~же'ннiи, * пе'тре, 
а=ле_ксi'е, i=w'но, фiлi'ппе и= _е=рмоге'не, * 
добродjь'тельми вше'дше jа='кw на колесни'цу, * къ бг~у 
востеко'сте, * побjь^дныя прiе'млюще по'ч_ести, * jа='кw 
ми'лwть на'мъ тjьлеса` ва^ша полож_е'на во гро'бjь, 
ст~и'телiе, w=ста'висте, * и=сточа'ти и=сцjьл_е'нiя, * и= 
прогони'ти ду'хи лука^выя: * тjь'мже бл~жи'мъ ва'съ, 
прехва'льнiи.

%<Л%>икw'мъ ст~и'т_ельскимъ сочета'стеся, * 
по'стническимъ житiе'мъ о_у=краси'вшеся, * пе'тре, 
а=ле_ксi'е, i=w'но, фiлi'ппе и= _е=рмоге'не * ны'нjь въ 
нб\сныхъ живете` веселя'щеся, * и=дjь'же предстоите` 
хр\сту`, * со а='гг~лы ликовству'юще, * свjь'томъ 
бж\ственнымъ w=божа'еми, * помина'йте вы'ну бл~жа'щихъ ва'съ 
на земли`, * и= пречестно'е ва'ше творя'щихъ пра'зднество. 
(с. 116)

%<Сла'ва, гла'съ s~:%>

%<В%>озсiя` солнце_обра'знw ст~и'телей хр\сто'выхъ 
па'мять, вjь'рныхъ, сердца` разу'мнw просвjьща'ющи, ю='же 
мы` свjь'тлw соверша'юще дне'сь моле'бнw возопiе'мъ: 
ра'дуйтеся, па'стырiе и= о_у=чи'телiе, хр\стоимени^тымъ 
лю'демъ рwссi'йскiя земли`, ра'дуйтеся, цр~ко'вное 
о_у=краше'нiе, а=рхiере'_евъ добро'та, мона'хwвъ похвала`, 
ст~и'телiе хр\сто'вы, пе'тре, а=ле_ксi'е, i=w'но, фiлi'ппе 
и= _е=рмоге'не хр\ста` бг~а моли'те спасти'ся душа'мъ 
на'шымъ.

%<На стiхо'внjь стiхи^ры, гла'съ в~. Подо'бенъ: Д%>о'ме 
_е=vфра'fовъ:

%<Д%>о'мъ духо'вный, * поспjьше'нiемъ бл~года'ти, * 
пе'тръ jа=ви'ся. * тjь'мже ны'нjь соше'дшеся, * того` 
воспои'мъ.

%<Стi'хъ: С%>вяще'нницы твои` w=блеку'тся въ пра'вду, и= 
прп\дбнiи твои` возра'дуются.

%<С%>т~и'тел_емъ похвала`, * и= свяще'нникwмъ сла'ва, * 
пра'вило мона'шествующымъ, * а=ле_ксi'е свя'те, * ра'дуйся, 
це'ркве о_у=твержде'нiе.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<Х%>ра'мъ всесвjь'телъ * трисо'лнечныя зари` сы'й, * 
w=заря'еши ду'шы * пита'ющихся словесы` * твои'ми, i=w'но.

%<Стi'хъ: О_у=%>ста` пра'веднагw поуча'тся прему'дрости, 
и= я=зы'къ _е=гw` возглаго'летъ су'дъ.

%<Д%>о'мъ дх~а ст~а'гw * бы'лъ _е=си`, бл~года'тiю * 
и=спо'лненъ бж\ственныхъ о_у=че'нiй: * и='миже напая'еши 
мi'ръ, прему'дре фiлi'ппе.

%<Сла'ва, гла'съ то'йже:%>

%<Г%>ра'де москва`, се'рдце руси` правосла'вныя, гра'де 
вели'кихъ ст~и'телей, красу'йся но'вымъ чудотво'рцемъ 
_е=рмоге'номъ.

%<И= ны'нjь, бг~оро'диченъ:%>

%<Р%>а'дуйся, бц\де дв~о: ра'дуйся, похвало` все'й 
вселе'ннjьй: ра'дуйся, ч\стая мт~и бг~у бл~гослове'нная.



%<На вели'цjьй вече'рни, Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ д~. 
Подо'бенъ: Jа='%>кw до'бля:

%<Jа='%>кw sвjь'зды многосвjь^тлыя * о_у=твержде'ни 
прехва'льнiи, * мi'ръ о_у=краси'сте, всечестнi'и, * и= се'й 
луча'ми (с. 117) просвjьща'ете: * догма'ты благовjь'рiя, * 
и= _е='реси тму` w\тго'ните ст~и'телiе. * моли'теся w\т тли` 
и= бjь'дъ и=зба'витися, * вjь'рою творя'щымъ всечестну'ю 
па'мять ва'шу.

%<С%>iя^нiи дх~о'вными * просвjьти'вше вселе'нную, * 
свjьтода'т_ельная сл~нца jа=ви'стеся, * jа='кw лучы` 
велjь'нiй, * во вся^ концы` простира'юще, * вjь'рныхъ 
сердца` просвjьща'ете, * треблаже'ннiи, * w\тгоня'ще тму` 
_е=ресе'й, бг~оно'сцы, * си'лою w\т дв~ы возсiя'вшагw.

%<А=%>п\слwмъ равнопроповjь'дателiе, * ст~и'тел_емъ 
_е=диному'дреннiи, * по'стникwмъ сподви'жницы, * па'стырiе 
су'ще и=збра'ннiи, * ми'лости благоутро'бнiи пода'телiе, * 
рwссi'йстiи первопресто'льницы, * досто'йнw восхваля'емъ 
ва'съ, ст~и'телiе, * а='гг~лwмъ собесjь^дницы, * и= 
моли'тв_енницы w= душа'хъ на'шихъ.

%<И='ны стiхи^ры, гла'съ s~. Подо'бенъ: В%>се` 
w\тло'жше:

%<В%>ои'стинну свяще'ннjьйшiи и= бг~оно'снiи, * 
jа='вльшеся пома'занiе * бж\ственное ст~i'и, * ст~ы'мъ 
дх~омъ w=бложе'ни, * и= свjь'тлw всегда` входя'ще, сла'внiи, 
* во ст~а^я ст~ы'хъ, * и= свjьтлостьми` бг~онача'льными * 
w=блиста'еми бл~года'тiю, * и= поуча'ющеся спаси'т_ельнымъ 
та'йнамъ, * jа='кw священнота^йныя су'ще первопресто'льницы 
рwссi'йстiи, * со дерзнове'нiемъ моли'теся * w= душа'хъ 
на'шихъ.

%<Ж%>итiе` ва'ше просiя` * добродjь'тельными 
блиста'ньми, * и= вjь^рныя просвjьти'сте, * пре'лести бу'рю 
развjь'ясте * пои'стиннjь jа=ви'стеся свjьтоза'рное со'лнце, 
* священнонача'льницы всебл~же'ннiи, * всели'стеся, и=дjь'же 
свjь'тъ сiя'етъ невече'рнiй, * сы'нове дне` бл~года'тiю 
ст~а'гw дх~а бы'вше. * и= тjь'мъ ва'шу па'мять бж\ственную, 
* и= свjьтоно'сный пра'здникъ соверша'емъ, * и= веселя'щеся 
ва'съ о_у=блажа'емъ.

%<Н%>о'щь потре'бльше _е=ретi'ческую всю`, * 
священноноча'льницы всему'дрiи, * пе'тре, и= а=ле_ксi'е, и= 
i=w'но, фiлi'ппе и= _е=рмоге'не, * (с. 118) блиста'ньми 
дх~о'вными просвjьща'еми, * и= вjь^рнымъ всjь^мъ, сла'внiи, 
* помышл_е'нiя w=зари'вше бл~года'тiю, * и= тр\оцу 
несозда'нную сла'вити научи'вше: * тjь'мъ свjьтоза'рную 
ва'шу па'мять, * соверша'юще ра'достнw, про'симъ: * 
моли'теся хр\сту` пребл~го'му бг~у * неw\тсту'пнw, 
всехва'льнiи, * w= душа'хъ на'шихъ.

%<Сла'ва, гла'съ s~:%>

%<Ч%>еловjь'цы бж~iи, и= вjь'рнiи раби`, служи'телiе 
гд\сни, му'жiе жела'нiя, сосу'ди и=збра'ннiи, столпи` и= 
о_у=твержде'нiе цр~кве, цр\ствiя наслjь^дницы, не 
премолчи'те, _е='же w= на'съ вопи'ти ко гд\су.

%<И= ны'нjь: К%>то` тебе` не о_у=блажи'тъ:

%<Вхо'дъ, прокi'менъ, дне`. При'тчей чте'нiе.%>

[Глава` г~] %<П%>а'мять пра'веднагw съ похвала'ми, и= 
благослове'нiе гд\сне на главjь` _е=гw`. Блаже'нъ 
человjь'къ, и='же w=брjь'те прему'дрость: и= сме'ртенъ, 
и='же о_у=вjь'дjь ра'зумъ. Лу'чше бо сiю` купова'ти, не'жели 
зла'та и= сребра` сокрw'вища. Честнjь'йшая же _е='сть 
ка'менiй многоцjь'нныхъ: все' же честно'е недосто'йно _е=я` 
_е='сть. Долгота' бо дне'й, и= лjь^та живота` въ десни'цjь 
_е=я`: въ шу'ицjь же _е=я` бога'тство и= сла'ва: w\т 
о_у='стъ _е=я` и=схо'дитъ пра'вда, зако'нъ же и= ми'лость на 
я=зы'цjь но'ситъ. [Глава` и~] Послу'шайте о_у=`бо мен_е`, _w 
ча^да! честна^я бо реку`: и= бл~же'нъ человjь'къ, и='же 
пути^ моя^ сохрани'тъ: и=схо'ди бо мои`, и=схо'ди живота`, 
и= о_у=готовля'ется хотjь'нiе w\т гд\са. Сегw` ра'ди молю` 
ва'съ, и= предлага'ю мо'й гла'съ сыновw'мъ человjь'ч_ескимъ: 
jа='кw а='зъ прему'дрость о_у=стро'ихъ, совjь'тъ и= ра'зумъ 
и= смы'слъ а='зъ призва'хъ. Мо'й совjь'тъ и= 
о_у=твержде'нiе, мо'й ра'зумъ, моя' же крjь'пость. А='зъ 
мене` лю'бящыя люблю`, и='щущiи же мене` w=бря'щутъ 
бл~года'ть. Разумjь'йте о_у='бw, неsло'бивiи, кова'рство, 
ненака'заннiи же, прилага'йте сердца`. Послу'шайте мен_е` и= 
па'ки, честна^я бо реку`: и= w\тве'рзу w\т о_у=сте'нъ (с. 
119) пра^вая, jа='кw и='стинjь поучи'тся горта'нь мо'й, 
м_е'рзски же предо мно'ю о_у=стны` лжи^выя. Съ пра'вдою вси` 
глаго'лы о_у='стъ мои'хъ: ничто'же въ ни'хъ стро'потно, 
ниже` развраще'нно. Вся^ пра^ва су'ть разумjьва'ющымъ, и= 
прw'ста w=брjьта'ющымъ ра'зумъ. Науча'ю бо ва'съ и='стинjь, 
да бу'детъ w= гд\сjь наде'жда ва'ша, и= и=спо'лнитеся дх~а.

%<Прему'дрости соломw'ни чте'нiе.%>

[Глава` _i~] %<О_у=%>ста` прв\днагw ка'плютъ 
прему'дрость: о_у=стнjь' же муже'й му'дрыхъ вjь'дятъ 
бл~года'ть. О_у=ста` му'дрыхъ поуча'тся прему'дрости, 
пра'вда же и=збавля'етъ и=`хъ w\т сме'рти. Сконча'вшуся 
му'жу пра'ведну, не поги'бнетъ наде'жда. Сы'нъ бо пра'веденъ 
ражда'ется въ живо'тъ, и= во бл~ги'хъ свои'хъ пло'дъ пра'вды 
w=б\ъи'метъ. Свjь'тъ пра'в_еднымъ всегда`, и= w\т гд\са 
w=бря'щутъ бл~года'ть и= сла'ву. Я=зы'къ му'дрыхъ дw'брая 
свjь'сть, и= въ се'рдцjь и='хъ почi'етъ му'дрость. Лю'битъ 
гд\сь прп\дбныя сердца`, прiя'тни же _е=му` вси` непоро'чнiи 
въ пути`. [s~] Му'дрость гд\сня просвjьща'етъ лице` 
разу'мнагw. Постига'етъ бо жела'ющыя ю=`, пре'жде да'же 
разумjь'ти ю=`: и= о_у=до'бь о_у='зрится w\т лю'бящихъ ю=`. 
О_у='треневавый къ не'й, не о_у=труди'тся: и= бдя'й _е=я` 
ра'ди, вско'рjь безъ печа'ли бу'детъ. Jа='кw досто'йныхъ 
_е=я` сама` w=бхо'дитъ и='щущи, и= во стезя'хъ _е=я` 
jа=вля'ется и=`мъ благопрiе'мнjь. Му'дрости никогда'же 
w=долjь'етъ sло'ба. Си'хъ ра'ди и= рачи'тель бы'хъ добро'ты 
_е=я`: и= возлюби'хъ ю=`, и= поиска'хъ w\т ю='ности моея`: 
и= взыска'хъ невjь'сту привести` себjь`, jа='кw всjь'хъ 
вл\дка возлюби` ю=`: таи'нница бо _е='сть бж~iя хи'трости, 
и= w=брjьта'тельница дjь'лъ _е=гw`. Труды` _е=я` су'ть 
добродjь'т_ели: цjьлому'дрiю же и= ра'зуму та` о_у=чи'тъ, 
пра'вдjь и= му'жеству, и='хже потре'бнjье ничто'же _е='сть 
въ житiи` человjь'кwмъ. А='ще же и= мно'гагw и=ску'сства 
жела'етъ кто`, вjь'сть др_е'вняя, и= бы'ти (с. 120) хотя^щая 
разсмо'тритъ: свjь'сть и=зви^тiя слове'съ, и= разрjьш_е'нiя 
гада'нiй: зна'м_енiя и= чудеса` проразумjь'етъ, и= сбытiя^ 
време'нъ и= лjь'тъ: и= всjь^мъ совjь'тникъ _е='сть бла'гъ, 
jа='кw безсме'ртiе _е='сть въ не'й, и= бл~госла'вiе во 
_о=бще'нiи слове'съ _е=я`. [f~] Сегw` ра'ди бесjь'довахъ ко 
гд\су, и= помоли'хся _е=му`, и= рjь'хъ w\т всегw` се'рдца 
моегw`: бж~е _о=тц_е'въ и= гд\си ми'лости, сотвори'вый вся^ 
сло'вомъ твои'мъ, и= му'дростiю твое'ю о_у=стро'ивый 
человjь'ка, да владjь'етъ бы'вшими w\т теб_е` тварьми`, и= 
да о_у=правля'етъ мi'ръ въ прп\дбiи и= пра'вдjь, да'ждь ми` 
твои'хъ престо'лwвъ присjьдя'щую прему'дрость, и= не 
w\тлучи` мен_е` w\т _о='трwкъ твои'хъ, jа='кw а='зъ ра'бъ 
тво'й, и= сы'нъ рабы'ни твоея`. Посли` ю=` съ нб~съ w\т 
ст~а'гw жили'ща твоегw`, и= w\т престо'ла сла'вы твоея`, да 
су'щи со мно'ю научи'тъ мя`, что` бл~гоуго'дно _е='сть предъ 
тобо'ю: и= наста'витъ мя` въ ра'зумъ, и= сохрани'тъ мя` въ 
сла'вjь свое'й. Помышл_е'нiя бо сме'ртныхъ вся^ боязли^ва, 
и= погрjьши'т_ельна о_у=мышл_е'нiя и='хъ.

%<Прему'дрости соломw'ни чте'нiе.%>

[Глава` д~] %<П%>охваля'ему пра'веднику, возвеселя'тся 
лю'дiе: Безсме'ртiе бо _е='сть па'мять _е=гw`, jа='кw w\т 
гд\са познава'ется, и= w\т человjь^къ: и= о_у=го'дна гд\севи 
душа` _е=гw`. [s~] Возлюби'те о_у='бw, _w му'жiе, му'дрость, 
и= поживете`: восхощи'те _е=я`, и= нака'зани бу'дете: 
нача'ло бо _е=я` любы` и= соблюде'нiе зако'на. Почти'те 
прему'дрость, да во вjь'ки ца'рствуете. Возвjьщу` ва'мъ, и= 
не скры'ю w\т ва'съ та^инъ бж~iихъ: jа='кw то'й му'дрости 
наста'вникъ _е='сть, и= му'дрыхъ и=спра'витель, и= вся'кому 
смы'слу и= дjь'лу хитре'цъ. И= всjь^мъ смы'слwмъ научи'тъ 
му'дрость: _е='сть бо въ не'й дх~ъ разу'менъ и= свя'тъ, и= 
сiя'нiе свjь'та присносу'щнагw, и= _о='бразъ бла'гости 
бж~iя. та'я дру'ги бж~iя и= пр\оро'ки о_у=строя'етъ: (с. 
121) благолjь'пнjьйши же _е='сть со'лнца, и= па'че вся'кагw 
сотворе'нiя sвjь'здъ: свjь'ту сосужда'ема, w=брjьта'ется 
пе'рвjьйши. Та'я о_у=гожда'ющихъ _е='й w\т болjь'зни 
и=зба'ви, и= наста'ви на ст_ези` пра^выя. Даде` и=`мъ 
ра'зумъ и=мjь'ти свя'тъ, и= сохрани` я=` w\т ловя'щихъ, и= 
по'двигъ крjь'покъ подаде` и=`мъ. Да разумjь'ютъ вси`, 
jа='кw си'льнjье всегw` _е='сть благоче'стiе. И= никогда'же 
премо'жетъ sло'ба му'дрости, ниже` пре'йдетъ sлы^я 
w=блича'ющи су'дъ. Реко'ша же въ себjь`, помы'сливше 
непра'веднw: наси'льствуемъ пра'ведному, и= не пощади'мъ 
преподо'бства _е=гw`, ни о_у=срами'мся сjьди'нъ ста'рости 
многолjь'тны. Бу'детъ бо на'мъ крjь'пость зако'нъ: и= 
о_у=лови'мъ пра'веднаго, jа='кw неуго'денъ на'мъ _е='сть, и= 
проти'вится дjьлw'мъ на'шымъ, и= поно'ситъ на'мъ w\тпаде'нiе 
зако'на, и= w=блича'етъ на'мъ согрjьш_е'нiя наказа'нiя 
на'шегw. Возвjьща'етъ на'мъ ра'зумъ и=мjь'ти бж~iй, и= 
_о='трока гд\сня себе` и=мену'етъ. Бы'сть на'мъ на 
w=бличе'нiе помышле'нiй на'шихъ, и= тя'жекъ на'мъ _е='сть и= 
ви'димь: jа='кw неподо'бно и=ны^мъ житiе` _е=гw`, и= 
и=змjьн_е'ны ст_ези` _е=гw`. Въ поруга'нiе вмjьни'хомся 
_е=му`: и= о_у=даля'ется w\т путе'й на'шихъ, jа='кw w\т 
нечисто'тъ: и= блажи'тъ послjь^дняя пра'ведныхъ. О_у=ви'димъ 
о_у=`бо, а='ще словеса` _е=гw` и='стинна су'ть, и=ску'симъ, 
jа=`же сбыва'ются _е=му`. Руга'нiемъ и= му'кою и=стя'жемъ 
_е=го`: да разумjь'емъ кро'тость _е=гw`, и= и=ску'симъ 
безsло'бство _е=гw`: сме'ртiю без\ъ_обра'зною w=су'димъ 
_е=го`: бу'детъ бо посjьще'нiе w\т слове'съ _е=гw`. Сiя^ 
помы'слиша, и= прельсти'шася: w=слjьпи' бо я=` sло'ба и='хъ, 
и= не разумjь'ша та^инъ бж~iихъ, и= не разсуди'ша, jа='кw 
ты` _е=си` бг~ъ _е=ди'нъ, живота` и=мjь'яй и= сме'рти 
вла'сть: и= спаса'яй во вре'мя ско'рби, и= и=збавля'яй w\т 
вся'кагw sла`. Ще'дръ и= ми'лостивъ, и= дая'й прп\дбнымъ 
свои^мъ благода'ть, и= свое'ю мы'шцею гw'рдымъ 
противля'яйся. (с. 122)

%<На лiтi'и стiхи^ры, гла'съ в~:%>

%<П%>рiиди'те, вjь'рныхъ собо'ри, _псало'мски 
воспле'щемъ рука'ми, печа^льнымъ о_у=тjь'шителей, w= 
грjь'шныхъ ко гд\су моли'твенники, и=`же вси` вездjь` 
те'плыхъ предста'телей воспjьва'юще, ст~и'телей, петра`, 
а=ле_ксi'а, i=w'ну, фiлi'ппа и= _е=рмоге'на, похвалу` земли` 
рwссi'йстjьй, и= всегw` свяще'нства о_у=краше'нiе, рjь'ки 
ми'лости вои'стинну, бж\ственнагw хр\сто'ва смире'нiя 
ревни'телей, подаю'щагw мi'ру ве'лiю ми'лость.

%<И=%>мjь'юще дерзнове'нiе ко гд\су, па'стырiе 
всесвяще'ннiи и= ст~и'телiе, вjь^рнымъ о_у=тверже'нiе, и=`же 
любо'вiю творя'щымъ всечестну'ю па'мять ва'шу, моли'те, 
и=зба'витися вся'кагw w=бстоя'нiя, и= ва'рварскагw 
нахожде'нiя, ко вл\дцjь ва'шими моли'твами.

%<Р%>азу'мнiи цр~ко'внiи свjьти'льницы, тр\оцjь 
побо'рницы, рwссi'йстiи первопресто'льницы, мглу` пре'лести 
w\тгна'вше, и= правосла'вiя свjь'томъ мi'ръ просвjьти'вше. 
тjь'мже и= сподо'бистеся бж\ственнjьй сла'вjь бы'ти 
прича^стницы: моли'теся хр\сту` бг~у непреста'ннw, дарова'ти 
на'мъ ве'лiю ми'лость.

%<Сла'ва, гла'съ _е~:%>

%<В%>остру'бимъ трубо'ю пjь'сней, взыгра'имъ 
пра'зднеств_енная, и= ликовству'имъ ра'дующеся, въ моле'бное 
торжество` му'дрыхъ священнонача^льникъ, вjь'рнiи лю'ди да 
стеку'тся, и= цр~кве хр\сто'вы свjьти'льникwмъ воспле'щутъ 
въ пjь'снехъ. па'стырiе и= о_у=чи'телiе до'брагw па'стыря, 
си'хъ му'дрыхъ священнотаи^нникъ соше'дшеся восхва'лимъ, 
свjьти'льники свjьтоза^рныя, свjьтопрi_е'мныя свjьщы`, 
столпы` цр~кw'вныя, вjь'ры крjь^пкая w=снова^нiя, 
ла'стwвицы, бж~е'ственную ве'сну провозвjьща'ющыя спасе'нiя, 
трубы^ мусiкi'йски возглаша'ющыя, пjь'сньми бж\ственными 
восхваля'юще, си'це рце'мъ: ст~i'и чудотво'рцы, пе'тре, 
а=ле_ксi'е, i=w'но, фiлi'ппе и= _е=рмоге'не, ско'рw 
предвари'те, и= и=зба'вите на'съ w\т (с. 123) нахожде'нiй 
и=ноплеме'нныхъ, и= междоусо'бныя бра'ни, и= спаси'те ста'до 
свое` моли'твами ва'шими.

%<И= ны'нjь, бг~оро'диченъ:%>

%<В%>остру'бимъ трубо'ю пjь'сней: прекло'ншися бо свы'ше 
всецр~и'ца мт~и дв~а, бл~гослове'ньми вjьнчава'етъ 
воспjьва'ющихъ ю=`. вjь'рнiи лю'ди да стеку'тся, и= цр~и'цjь 
да воспле'щутъ въ пjь'снехъ, цр~я` ро'ждшей, и=`же сме'ртiю 
w=держи^мыя пе'рвjье, разрjьши'ти человjьколю'бнw 
благоизво'лившаго. па'стырiе и= о_у=чи'телiе, до'брагw 
па'стыря преч\стую мт~рь соше'дшеся восхва'лимъ, свjь'щникъ 
златоза'рный, свjьтоно'сный _о='блакъ, нб~съ 
простра'ннjьйшую, w=душевле'нный же кiвw'тъ, _о=гнезра'чный 
вл\дчень пр\сто'лъ, маннопрiе'мную злату'ю ста'мну, 
заключе'нную сло'ва две'рь, всjь'хъ хр\стiа'нъ прибjь'жище, 
пjь'сньми бг~огла'сными похваля'юще, си'це рце'мъ: пала'то 
сло'ва, сподо'би смире'нныхъ на'съ нб\снагw цр\ствiя: 
ничто'же бо невозмо'жно хода'тайству твоему`.

%<На стiхо'внjь стiхи^ры, гла'съ в~:%>

%<К%>i'ими пjь'сненными добро'тами воспое'мъ хр\сто'выхъ 
ст~и'телей, _е=v\глiю проповjь'дникwвъ свjьтлjь'йшихъ, 
цр~ко'вныхъ храни'телей, и= засту'пникwвъ земли` 
рwссi'йстjьй, наста'вникwвъ ко свjь'ту бг~оразу'мiя, и='хже 
моли'твами хр\сто'съ врагw'въ шата^нiя низложи`, и=мjь'яй 
ве'лiю ми'лость.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<К%>i'ими бо'дренными о_у=стна'ми похва'лимъ 
бг~ому'дрыхъ ст~и'телей, хр\сто'вjь цр~кви свjь'тлое 
о_у=краше'нiе, свяще'нства вjьнцы`, благоче'стiя 
о_у=правле'нiе, и=сто'чникwвъ бж\ственныхъ и=сцjьле'нiй 
неисчерпа'емыхъ, проли'тiе дарова'нiй духо'вныхъ, рjь'ки 
мно'гихъ чуде'съ, зе'млю рwссi'йскую веселя'щыя тече'нiемъ, 
петра`, а=ле_ксi'а, i=w'ну, фiлi'ппа и= _е=рмоге'на (с. 124) 
_о=те'честву т_е'плыя посо'бники; и='хже ра'ди хр\сто'съ 
врагw'въ шата^нiя низложи`, и=мjь'яй ве'лiю ми'лость.

%<Стi'хъ: С%>вяще'нницы твои` w=блеку'тся въ пра'вду, и= 
прп\дбнiи твои` возра'дуются.

%<К%>i'ими о_у=краше'нными гла'сы воспое'мъ ст~и'тели, 
ди^вныя въ чудесjь'хъ, петра`, а=ле_ксi'а, i=w'ну, фiлi'ппа 
и= _е=рмоге'на, w=свящ_е'нныя w\т пеле'нъ, столпи` цр~кве 
неподви'жимыя, безплw'тнымъ сожи'тели, пра'вды 
и=справле'нiе, w=би^димымъ засту'пники, немощны^мъ врачи` 
безм_е'здныя; и='хже ра'ди дарова` хр\сто'съ цр~квамъ 
соедине'нiе, ми'ръ и= ве'лiю ми'лость.

%<Сла'ва, гла'съ г~:%>

%<С%>т~и'телiе всеч\стнi'и, пребл~же'ннiи _о=тцы` и= 
чудотво'рцы, о_у=гw'дницы хр\стw'вы, рwссi'йстiи 
первопресто'льницы, пе'тре, а=ле_ксi'е, i=w'но, фiлi'ппе и= 
_е=рмоге'не: и=`же пр\оро'ческимъ житiе'мъ просiя'вше, 
а=п\сльскихъ сподо'бистеся дарw'въ, сп~су служа'ще со 
а='гг~лы непреста'ннw, моли'те и=зба'витися на'мъ w\т 
вся'кагw прегрjьше'нiя, и= душа'мъ на'шымъ пода'ти ми'ръ и= 
ве'лiю ми'лость.

%<И= ны'нjь, бг~оро'диченъ. Тропа'рь, гла'съ д~:%>

%<П%>ервопресто'льницы рwссi'йстiи, и='стиннiи 
храни'телiе а=п\сльскихъ преда'нiй, столпи` непоколеби'мiи, 
правосла'вiя наста^вницы, пе'тре, а=ле_ксi'е, i=w'но, 
фiлi'ппе и= _е=рмоге'не, вл\дку всjь'хъ моли'те, ми'ръ 
вселе'ннjьй дарова'ти, и= душа'мъ на'шымъ ве'лiю ми'лость.

%<Сла'ва, и= ны'нjь, бг~оро'диченъ.%>



%<На о_у='трени, на Б%>г~ъ гд\сь, %<тропа'рь то'йже.%>

%<По а~-мъ стiхосло'вiи, сjьда'ленъ, гла'съ _е~. 
Подо'бенъ: С%>обезнача'льное сло'во:

%<Jа='%>кw ца'рское о_у=краше'нiе цр~кве, ст~и'телей 
гд\снихъ восхва'лимъ, преда'нi_емъ сокро'вище неwскудjь'емо: 
си'ми бо тi'и наказа'ша на'съ тр\оцу чести` ст~у'ю, 
соедине'ну о_у='бw существо'мъ, раздjьле'ну же v=поста'сьми.

%<Два'жды.%> (с. 125)

%<Сла'ва, и= ны'нjь, бг~оро'диченъ:%>

%<П%>рест~а'я дв~о, поми'луй на'съ прибjьга'ющихъ 
вjь'рою къ тебjь` милосе'рдой и= прося'щихъ те'плагw твоегw` 
заступле'нiя: мо'жеши бо jа='кw блага` вся^ спасти`, jа='кw 
су'щи мт~и бг~а вы'шнягw, мт~рними твои'ми моли'твами, 
при'снw w=б\ъе'млющи бг~ора'дованная.

%<По в~-мъ стiхосло'вiи, сjьда'ленъ, гла'съ г~. По\д: 
Б%>ж\ственныя вjь'ры:

%<С%>толпы` бы'сте цр~кве, и= бога'тство некра'домое 
благоче'стiя, jа=ви'лися _е=сте` бг~ослове'снiи ст~и'телiе, 
въ безстра'стiи w=сiя'ли _е=сте` житiе` свое`, и= 
тр\оч_еская и=з\ъясни'сте о_у=ч_е'нiя повелjь'нiй, _о=тцы` 
прп\дбнiи, хр\ста` бг~а моли'те w= спасе'нiи ду'шъ на'шихъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ж\ственнагw _е=стества` неw\тлу'чся, пло'ть бы'въ 
во чре'вjь твое'мъ, но бг~ъ вочл~вjь'чся и= пребы'сть, и='же 
по рж\ствjь` мт~рь тя` дв~у, jа='кw пре'жде рж\ства` 
сохрани'въ всенепоро'чну, _е=ди'нъ гд\сь: того` прилjь'жнw 
моли`, дарова'ти на'мъ ве'лiю ми'лость.

%<По Хвали'те и='мя гд\сне: Велича'нiе:%>

%<В%>елича'емъ ва'съ, ст~и'тели хр\сто'вы, пе'тре, 
а=ле_ксi'е, i=w'но, фiлi'ппе и= _е=рмоге'не, и= чте'мъ 
ст~у'ю па'мять ва'шу: вы' бо мо'лите за на'съ хр\ста` бг~а 
на'шегw.

%<_Псало'мъ и=збра'нный: О_у=%>слы'шите сiя^ вси` 
jа=зы'цы:

%<По полv"еле'и сjьда'ленъ, гла'съ д~:%>

%<П%>рему'дрiи о_у=чи'телiе вселе'ннjьй, и=`же бг~а 
сла'вяще словесы` и= дjь'лы на земли`, да возвели'чатся 
дне'сь, jа='кw спасе'нiя всjь^мъ на'мъ пода'телiе.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>редста'тельнице нера'тная бг~ороди'тельнице, и= 
моли'твою гото'вая притека'ющымъ къ тебjь`, w\т бjь'дъ мя` 
и=зба'ви, и= не пре'зри мене`, всjь'хъ заступле'нiе. (с. 
126)

%<Та'же степ_е'нна, а~ а=нтiфw'нъ д~-гw гла'са. 
Прокi'менъ: Ч%>естна` предъ гд\семъ сме'рть прп\дбныхъ 
_е=гw`. %<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми; %<Вся'кое дыха'нiе: _Е=v\глiе i=wа'нна, зача'ло 
л~s. По н~-мъ _псалмjь` стiхи'ра, гла'съ s~:%>

%<Б%>ж\ственная бл~года'ть w=сjьня'етъ всечестны^я ра^ки 
моще'й ва'шихъ, пребл~же'ннiи. тjь'мже и= въ воню` мv'ра 
чуде'съ ва'шихъ притека'юще, неду'гwмъ и=сцjьл_е'нiя 
почерпа'емъ: но, _w ст~и'телiе хр\сто'вы, пе'тре, 
а=ле_ксi'е, i=w'но, фiлi'ппе и= _е=рмоге'не! хр\ста` бг~а 
моли'те w= душа'хъ на'шихъ.

%<Канw'нъ бц\дjь со i=рмосо'мъ на s~: И= ст~и'телей, на 
и~.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<М%>но'гими содержи'ми напа'стьми, къ ва'мъ 
прибjьга'емъ, спасе'нiе получи'ти, _w вели'цыи ст~и'телiе, 
пе'тре, а=ле_ксi'е, i=w'но, фiлi'ппе и= _е=рмоге'не! w\т 
лю'тыя ну'жды и= бjь'дъ спаси'те на'съ.

%<С%>трасте'й прило'зи, и= мнw'гiя печа^ли и= бjьды^ 
погубля'ютъ мою` ду'шу: о_у=мири'те, ст~i'и ст~и'телiе къ 
бг~у ва'шими моли'твами, и= w\т печа'ли на весе'лiе 
преложи'те.

%<С%>п~са хр\ста` моли'те, вели'цыи чудотво'рцы и= 
и=збра'ннiи, пе'тре, а=ле_ксi'е, i=w'но, фiлi'ппе и= 
_е=рмоге'не, и=зба'витися на'мъ w\т бjь'дъ и= скорбе'й, и= 
ва'рварскагw нахожде'нiя, ва'шими моли'твами.

%<Бг~оро'диченъ:%>

%<В%>ъ ско'рби ны` и= болjь'зни су'щя, посjьще'нiя 
бж~е'ственнагw и= промышле'нiя, _е='же w\т тебе`, сподо'би, 
_w бг~ома'ти вл\дчце!

%<Катава'сiа: W\т%>ве'рзу о_у=ста` моя^.

%<Пjь'снь г~. I=рмо'съ:%>

%<Н%>б\снагw кру'га верхотво'рче, гд\си, и= цр~кве 
зижди'телю, ты` мене` о_у=тверди` въ любви` твое'й, жела'нiй 
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<З%>асту^пницы и= покрови'телiе гра'ду москвjь`, вы` 
_е=сте` по (с. 127) бз~jь, бж~iи о_у=гw'дницы, напра'вите 
на'съ на приста'нище спасе'нiя: вы' бо _е=сте` вjь^рнымъ 
w=гражде'нiе.

%<М%>о'лимъ ва'съ, ст~i'и чудотво'рцы, пе'тре, 
а=ле_ксi'е, i=w'но, фiлi'ппе и= _е=рмоге'не, душе'вное 
смуще'нiе, и= печа'ли бу'рю разори'ти на'мъ, и= тишину` 
пода'ти, къ бг~у ва'шими моли'твами.

%<Б%>лагоро'днjьйшiи и= благи^мъ подража'телiе бы'вше, 
w\т бг~а чудесы` w=богати'вшеся, всjь^мъ помога'йте, 
моля'щеся бг~у, ва'съ прославля'ющему своя^ о_у=го'дники.

%<Бг~оро'диченъ:%>

%<Л%>ю'тыми неду^ги, и= болjь'зненными тя'жкими 
ва'рварскими нахw'ды и=стяза'_емымъ, дв~о бц\де, ты` на'мъ 
помози`, и= печа'ль на ра'дость преложи`.

%<Сjьда'ленъ, гла'съ д~:%>

%<П%>ростри'те ва'шя дла^ни, ст~i'и _о=тцы`, ко вл\дцjь, 
и='миже до'брjь потруди'стеся, и= бг~у о_у=годи'сте, и= 
тре'бующымъ неwску'днw пода'сте, и= о_у=стнjь` ва^ша на 
моли'тву w\тве'рзите, и='миже бг~а славосло'висте, и= лю'ди 
на бг~оразу'мiе наста'висте. о_у=скори'те о_у=`бо на по'мощь 
на'шу, и= w\т находя'щихъ на на'съ бjь'дъ и= sw'лъ, и= 
вся'кiя ну'жды и=зба'вите на'съ ва'шими моли'твами къ бг~у.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, со ст~и'т_ели того` непреста'ннw моли`, 
w=ставле'нiе прегрjьше'нiй, и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjь'ла твоя^, и= просла'вихъ твое` бж~ество`.

%<С%>трасте'й мои'хъ смуще'нiе, и= мно'гихъ бjь'дъ 
нахожде'нiя бу'рю о_у=тиши'ти, моли'теся, ст~i'и _о=тцы`, къ 
бг~у ва'шими моли'твами. (с. 128)

%<М%>илосе'рдiя бе'здну простри'те на'мъ, ст~i'и 
_о=тцы`, призыва'ющымъ ва'съ на по'мощь: jа='кw милосе'рдаго 
бг~а и='мате, послу'шающа ва'шихъ моли'твъ.

%<Н%>аде'жду и=му'ще ва'съ, ст~i'и _о=тцы`, пе'тре, 
а=ле_ксi'е, i=w'но, фiлi'ппе и= _е=рмоге'не, и= jа='кw 
стjь'ну недви'жиму къ бг~у на'шя моли^твы, sw'лъ и= всjь'хъ 
бjь'дъ и=збавля'емся.

%<Бг~оро'диченъ:%>

%<И=%>сцjьли`, ч\стая, душ_е'вныя на'шя не'мwщи, и= 
стра^сти тjьл_е'сныя: поспjьши`, гп\сже`, здра'вiе пода'ти 
моли'твами твои'ми.

%<Пjь'снь _е~. I=рмо'съ:%>

%<П%>росвjьти` на'съ повелjь'нiи твои'ми, гд\си, и= 
мы'шцею твое'ю высо'кою, тво'й ми'ръ пода'ждь на'мъ, 
чл~вjьколю'бче.

%<И=%>спо'лните, ст~i'и _о=тцы`, весе'лiя живо'тъ на'шъ, 
и=збавля'юще на'съ ва'рварскагw нахожде'нiя, и= 
междоусо'бныя бра'ни.

%<И=%>зба'вите на'съ w\т бjь'дъ, ст~i'и чудотво'рцы, 
jа='кw предста'телiе те'плiи, и= моли'тв_енницы w= душа'хъ 
на'шихъ.

%<Р%>азруши'те мглу` прегрjьше'нiй мои'хъ, и= 
безмjь'стныхъ дjья'нiй, ва'шими къ бг~у моли'твами.

%<Бг~оро'диченъ:%>

%<Jа='%>кw стjь'ну неруши'му, и= приста'нище стяжа'хомъ, 
и= душа'мъ тя` соверше'нное спасе'нiе, и= простра'нство въ 
ско'рбехъ, _w вл\дчце! ны'нjь на'съ w\т страсте'й и= бjь'дъ 
спаси`.

%<Пjь'снь s~. I=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw i=w'на: 
w\т тли`, бж~е, возведи' мя.

%<С%>ме'рти и= тли` и= ва'рварскагw плjьне'нiя 
и=зба'вите, и= _о='гненнагw запале'нiя сво'й гра'дъ 
сохрани'те, къ бг~у ва'шими моли'твами.

%<З%>асту'пники ва'съ вjь'мы, и= тв_е'рдыя храни'тели 
гра'ду (с. 129) на'шему, ст~и'телiе гд\сни: тjь'мъ къ ва'мъ 
прибjьга'юще, ми'лость прiе'млемъ, и= бjь'дъ и=збавля'емся.

%<Jа='%>кw стjь'ну и= приста'нище стяжа'хомъ ва'съ, 
ст~i'и чудотво'рцы, и= простра'нство въ ско'рбехъ, 
подтвержде'нiе и= спасе'нiе душа'мъ на'шымъ.

%<Бг~оро'диченъ:%>

%<З%>асту'пницу тя` живота` вjь'мъ, и= храни'тельницу 
тве'рду, дв~и'це, напа'стей рjьша'щу молвы^, и= нало'ги 
бjьсw'въ w\тгоня'ющу: и= молю'ся всегда` страсте'й мя` 
и=зба'вити, всенепоро'чная.

%<Конда'къ, гла'съ г~. Подо'бенъ: Д%>в~а дне'сь:

%<В%>о ст~и'телехъ благоче'стнw пожи'сте, и= лю'ди къ 
бг~оразу'мiю наста'висте, и= до'брjь бг~у о_у=годи'сте: 
сегw` ра'ди w\т негw` нетлjь'нiемъ и= чудесы` 
просла'вистеся, jа='кw о_у=ч~ницы` бж~iя бл~года'ти.

%<I='косъ:%>

%<П%>ервозва'ннагw намjь'стницы, и= рwссi'йстiи 
первопресто'льницы, вели'цыи свjьти'льницы пе'тре, 
а=ле_ксi'е, i=w'но, фiлi'ппе и= _е=рмоге'не: тр\оцjь 
побо'рницы, правосла'вiю наста'вницы, въ мi'рjь благоче'стнw 
пожи'сте, и= о_у=че'нiемъ свои'мъ вселе'нную просвjьти'сте. 
сегw` ра'ди цр\ствiю нб\сному наслjь^дницы бы'сте, 
нетлjь'нiемъ и= чудесы` просла'вистеся, jа='кw о_у=ченицы` 
бж~iя бл~года'ти.

%<Пjь'снь з~. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь 
и=ногда`, вjь'рою тр\оческою пла'мень пе'щный попра'ша, 
пою'ще: _о=тц_е'въ бж~е, бл~гослове'нъ _е=си`.

%<Н%>а'ше спасе'нiе, jа='коже восхотjь'лъ _е=си`, сп~се, 
о_у=стро'ити, прославля'еши твоя^ о_у=го'дники чудесы`, 
вопiю'щыя ти`: _о=т_е'цъ на'шихъ бж~е, бл~гослове'нъ _е=си`.

%<В%>оли'теля ми'лости, _е=го'же роди` мт~и, моли'те, 
ст~i'и хр\сто'вы ст~и'телiе, пе'тре, а=ле_ксi'е, i=w'но, 
фiлi'ппе и= _е=рмоге'не, и=зба'вити на'съ w\т прегрjьше'нiй, 
и= бjь'дъ, и= sw'лъ, зову'щихъ: _о=т_е'цъ на'шихъ бж~е, 
бл~гослове'нъ _е=си`. (с. 130)

%<С%>окро'вище спасе'нiя, и= и=сто'чникъ и=сцjьле'нiя, 
наста'вницы покая'нiя вы` _е=сте`, бж~iи о_у=гw'дницы, 
вопiю'щымъ: _о=т_е'цъ на'шихъ бж~е, бл~гослове'нъ _е=си`.

%<Бг~оро'диченъ:%>

%<С%>окро'вище спасе'нiя, и= и=сто'чникъ нетлjь'нiя 
тебе` ро'ждшую, и= сто'лпъ о_у=твержде'нiя, и= две'рь 
покая'нiя вопiю'щымъ показа`: _о=т_е'цъ на'шихъ бж~е, 
бл~гослове'нъ _е=си`.

%<Пjь'снь и~. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи, 
хвали'те и= превозноси'те во вся^ вjь'ки.

%<П%>о'мощи ва'шея тре'бующыя не пре'зрите, ст~i'и 
_о=тцы` и= наста'вницы правосла'вiя, пою'щыя и= 
превознося'щыя хр\ста` во вjь'ки.

%<Н%>еможе'нiе ду'шъ на'шихъ и=сцjьля'ете, и= w\т 
тjьле'сныхъ болjь'зней возставля'ете вопiю'щихъ, и= 
превознося'щихъ хр\ста` во вjь'ки.

%<И=%>сцjьле'нiй бога'тство и=сточа'ете къ ва'мъ 
притека'ющымъ бж~iимъ о_у=го'дникwмъ, и= вjь'рнw пою'щымъ и= 
превознося'щымъ хр\ста` во вjь'ки.

%<Бг~оро'диченъ:%>

%<Н%>апа^стныя ты` прило'ги w\тгоня'еши, и= стра^стныя 
нахо'ды, дв~о: jа='кw да тя` пое'мъ, и= превозно'симъ ч\стую 
во вjь'ки.

%<Пjь'снь f~. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли^ки тя` велича'юще.

%<Т%>оче'нiя сле'зъ не пре'зрите, мо'лимъ ва'съ, ст~i'и 
_о=тцы`, пе'тре, а=ле_ксi'е, i=w'но, фiлi'ппе и= 
_е=рмоге'не, всjь^мъ о_у=тjьше'нiе пода'ти блажа'щымъ ва'съ.

%<Р%>а'дости сердца` на^ша и=спо'лните, ва'шими къ бг~у 
моли'твами, ст~i'и _о=тцы`, и= засту'пницы те'плiи.

%<С%>вjьти'льницы пресвjь'тлiи, тр\оцы побо'рницы, 
пе'тре, а=ле_ксi'е, i=w'но, фiлi'ппе и= _е=рмоге'не, труды^ 
и= пw'двиги ва'шими, (с. 131) мра'къ невjь'дjьнiя 
w\тгоня'шеся, благовjь'рнw ва'съ о_у=блажа'ющихъ.

%<Бг~оро'диченъ:%>

%<С%>вjь'та твоегw` заря'ми просвjьти`, дв~о, мра'къ 
невjь'дjьнiя w\тгоня'ющи, и= лю'тыхъ бjь'дъ спаса'ющи, и=`же 
благовjь'рнw бц\ду тя` и=сповjь'дающихъ.

%<Свjьти'ленъ:%>

%<С%>вjьтоза^рныя свjьти'льники, па'че со'лнечныхъ 
лу'чь, w\т свjьтонача'льныя тр\оцы, и= трисо'лнечныя 
_е=ди'ницы, па'че _е=стества` смjь'ш_ены, бг~онw'сныя 
восхва'лимъ _о=тцы`.

%<Два'жды.%>

%<Бг~оро'диченъ:%>

%<Т%>ебе` пjь'сньми немо'лчными о_у=блажа'емъ, дв~о, 
jа='же w\т тр\оцы _е=ди'наго во чре'вjь прiе'мши, бц\де, 
бж\ственными рука'ми пресу'щное сло'во носи'вши, непрело'жнw 
и= неизмjь'ннw.

%<На хвали'техъ стiхи^ры на д~, гла'съ и~. По\д: _W%> 
пресла'внагw чудесе`!

%<И=%>мjь'яй ду'шу ми'лостиву, * и= чи'стъ по'мыслъ, и= 
се'рдце несмуще'нно, * и= вjь'ру непоро'чну, * и= любо'вь 
нелицемjь'рну, * о_у=чи'тельство и=зря'дно, * и= 
ст~и'тельства досто'инство, * и= ны'нjь ликw'мъ ст~и'телей 
сопричта'лся _е=си` на нб~сjь'хъ. * сегw` ра'ди почита'емъ 
тя`, ст~и'телю пе'тре, * свяще'нными пjь'сньми благоче'стнw 
вси` о_у=блажа'емъ.

%<_W%> пречестны'й _о='ч~е, * досточу'дне прему'дре 
а=ле_ксi'е, * ты` и='ноческимъ житiе'мъ бг~у о_у=годи'лъ 
_е=си`. * тя` бг~ъ пре'жде и=збра` w\т ю='ности * па'стыря 
_о=вца'мъ слов_е'снымъ, и= о_у=чи'теля вели'ка: * ты` 
свяще'нникwмъ наказа'тель jа=ви'лся _е=си`, * и= все'й 
странjь` рwссi'йстjьй sвjьзда` пресвjь'тлая, * w=сiява'ющи 
чудесы` всjь'хъ, * вjь'рою припа'дающихъ къ ра'цjь моще'й 
твои'хъ. * тjь'мъ первост~и'телей ли'къ тя` воспрiя'тъ: * съ 
ни'миже моли'ся, * прося` ста'ду твоему` грjьхw'въ 
w=ставле'нiе.

%<_О='%>ч~е i=w'но бг~ому'дре ст~и'телю, * ты` и=змла'да 
хр\ста` возлюби'въ, * и= тогw` любви` прилjьпи'лся _е=си`, * 
и= w\т негw` (с. 132) прест~а'гw дх~а * бж\ственными заря'ми 
се'рдце твое` просвjьти'въ, * свjьтови'дjьнъ вои'стинну 
бы'лъ _е=си`. * тjь'мже и=`же ко хра'му твоему` 
притека'ющыя, * проше'нiя ко спасе'нiю сподо'би, * и= моли` 
хр\ста` бг~а, спаси'ся душа'мъ на'шымъ.

%<Т%>ече'нiе соверши'лъ _е=си`, * и= вjь'ру соблю'лъ 
_е=си`, * ст~и'телю бл~же'нне фiлi'ппе: * сегw` ра'ди 
хр\сто'съ тя` вjьнча` свjь'тлымъ вjьнце'мъ пра'вды * и= 
о_у=краси` твое` и=сповjь'данiе, досточу'дне. * тjь'мъ 
нб\сное наслjь'дiе прiе'мъ, * сп~су моли'ся w= 
воспjьва'ющихъ па'мять твою`.

%<Гла'съ з~:%> 

%<С%>отвори'те въ пjь'снехъ су'дъ напи'санъ: сла'ва сiя` 
бу'детъ вели'кому _е=рмоге'ну, то'й бо _е='сть правосла'вiя 
ревни'тель и= всея` руси` храни'тель, jа='кw _о=ре'лъ, 
птенцы` своя^ покрыва'яй.

%<Гла'съ и~:%>

%<_W%> пречестнi'и досточу'днiи _о=тцы`, пе'тре, 
а=ле_ксi'е, i=w'но, фiлi'ппе и= _е=рмоге'не! *поруче'нный 
ва'мъ тала'нтъ о_у=мно'живше, * ра'дости сподо'бистеся гд\са 
своегw`, * и= ны'нjь предстоите` съ ли^ки ст~и'телей, * 
о_у=кра'шени бл~года'тiю бж\ственнагw сiя'нiя. * тjь'мже 
вjь'рою и= любо'вiю * пресвjь'тлую ва'шу па'мять 
восхваля'емъ, * хр\ста` велича'юще, * просла'вльшаго своя^ 
о_у=го'дники.

%<Сла'ва, гла'съ s~:%>

%<Д%>о'брiи раби`, блазi'и и= вjь'рнiи, и= до'брiи 
дjь'латели вiногра'да хр\сто'ва, вы` тяготу` дневну'ю 
понесли` _е=сте`, и= да'нный ва'мъ тала'нтъ возрасти'вше, и= 
по ва'съ прише'дшымъ не зави'дjьвше. тjь'мже и= две'рь 
нб\сная ва'мъ w\тве'рзеся, вни'дите въ ра'дость вл\дки 
хр\ста`, моля'щеся w= на'съ, ст~i'и о_у=чи'телiе.

%<И= ны'нjь: Б%>ц\де, ты` _е=си` лоза` и='стинная:

%<На лiтургi'и, Бл~ж_е'нна, пjь'снь г~-я и= s~-я. 
Прокi'менъ: Ч%>естна` предъ гд\семъ сме'рть прп\дбныхъ 
_е=гw`. %<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми; %<А=п\слъ ко _е=вре'_емъ, зача'ло тл~_е. 
А=ллилу'iа: С%>вяще'нницы твои` w=блеку'тся въ пра'вду, и= 
прп\дбнiи твои` возра'дуются. %<Стi'хъ: В%>ни'демъ въ 
сел_е'нiя _е=гw`: %<_Е=v\глiе матfе'а, зача'ло а~_i. 
Прича'стенъ: Р%>а'дуйтеся, пра'веднiи:


