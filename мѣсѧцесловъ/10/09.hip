<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 165)

%<Мjь'сяца тогw'же въ f~-й де'нь.%>

%<Ст~а'гw а=п\сла i=а'кwва а=лфе'ева:%>

%<И= прп\дбнагw _о=ц~а` на'шегw а=ндронi'ка, и= жены` 
_е=гw` а=fана'сiи.%>

%<На вече'рни пое'мъ, Б%>лаже'нъ му'жъ, %<а~-й 
а=нтiфw'нъ.%>

%<На Г%>д\си, воззва'хъ, %<стiхи^ры а=п\сла, на и~, 
гла'съ д~.%>

%<Подо'бенъ: Д%>а'лъ _е=си` зна'менiе:

%<В%>озсiя'лъ _е=си`, а=п\сле, * свjьтови'денъ jа='кw 
со'лнце, * заря'ми дх~а, * и= всю` просвjьти'лъ _е=си` 
вселе'нную, блаже'нне, бг~озна'нiемъ, * и= w\тгна'лъ _е=си` 
мра'къ многобо'жный, * бж\ственнымъ проповjь'данiемъ. * 
тjь'мъ твое` пресвjь'тлое и= достохва'льное дне'сь * 
соверша'юще торжество`, * благоче'стнw тя` сла'вимъ.

%<Три'жды.%>

%<В%>озгремjь'лъ _е=си`, прему'дре, вселе'ннjьй, * 
о_у=ч_е'нiя свящ_е'нная и= спаси'т_ельная, * и= всю` 
w=чи'стилъ _е=си` i=дwлонеи'стовства * тва'рь, бг~ому'дре, * 
и= просвjьти'лъ _е=си` лю'ди, * бг~озна'нiя сiя'нiемъ. * 
i='дwльская же тр_е'бища * разоря'я бл~года'тiю, * ц_е'ркви 
на похвале'нiе бг~а на'шегw воздви'глъ _е=си`.

%<Три'жды.%>

%<Н%>а высотjь` сjьдя'й * бг~озна'нiя, i=а'кwве, * 
прiя'лъ _е=си` дх~а бл~года'ть, * jа='вльшуюся тебjь` 
_о='гненнымъ ви'домъ, * и= я=зы'комъ _о='гненнымъ всю` 
попали'лъ _е=си` jа='вjь, * sлоче'стiя ти'ну многобо'жную. * 
тjь'мъ тя` jа='кw а=п\сла, и= бг~оглаго'льника хва'лимъ, * 
ст~о'е твое` дне'сь соверша'юще торжество`.

%<Два'жды.%> (с. 166)

%<Сла'ва, гла'съ то'йже, самогла'сенъ. Fеофа'ново:%>

%<Б%>ж\ственнагw дх~а jа='вjь бл~года'ть прiе'мь, 
свяще'ннjьйшему ли'ку а=п\сльскому причте'нъ, i=а'кwве, 
бы'лъ _е=си`. тjь'мъ и= съ нб~съ прише'ствiе и=ногда` 
си'льное w=дохнове'нiе, _о='гненнымъ я=зы'комъ просвjьти'въ 
тя`, jа=зы'ческое w=терновле'нное попали'лъ _е=си` 
безбо'жiе: хр\ста` бг~а, бг~опроповjь'дниче, моли`, 
спасти'ся душа'мъ на'шымъ.

%<И= ны'нjь, бг~оро'диченъ: И='%>же теб_е` ра'ди:

%<Вхо'дъ, прокi'менъ дне`, и= чт_е'нiя три`, и= лiтi'а, 
и=щи` сегw` мjь'сяца въ s~ де'нь.%>

%<На стiхо'внjь стiхи^ры, гла'съ д~. Подо'бенъ: Д%>а'лъ 
_е=си` зна'менiе:

%<П%>рiя'лъ _е=си`, а=п\сле, надъ де'мwны * 
непобjьди'мую вла'сть и= си'лу, * w= и='мени хр\сто'вjь, * 
нача^ла тмы` си'хъ w\тгони'ти: * и= проше'лъ _е=си` зе'млю, 
* просвjьща'я jа='коже со'лнце, * и= вся^ страны^ научи`, * 
пе'рвое, сла'вне, хр\сто'во проповjь'далъ _е=си` * 
спаси'тельное прише'ствiе.

%<Стi'хъ: В%>о всю` зе'млю и=зы'де вjьща'нiе и='хъ, и= 
въ концы` вселе'нныя глаго'лы и='хъ.

%<П%>е'рвjьй бла'гости, * и= _е=сте'ственному и= 
пребж\ственному * житiю` подо'бяся, * му'жъ бы'лъ _е=си` 
бла'гъ, i=а'кwве, по существу`, * и= бл~года'ти бж\ственныя 
сы'нъ и=мену'емь, * нра'вwвъ твои'хъ бл~гостiю, и= о_у=ма` 
чистото'ю, * хр\сто'въ показа'лся _е=си` * о_у=ч~ни'къ 
и='скреннiй.

%<Стi'хъ: Н%>б~са` повjь'даютъ сла'ву бж~iю, творе'нiе 
же руку` _е=гw` возвjьща'етъ тве'рдь.

%<_О=%>рга'нъ до'брjь соста'вленъ, * бж\ственнымъ 
w=кормле'нiемъ, а=п\сле i=а'кwве, бы'въ, * jа=зы'кwвъ 
зва'нiю ты` ввjь'рился _е=си`, * къ позна'нiю хр\сто'ву 
наставля'я * словесы` и= дjья^нiи: * и= вся^ просвjьти'лъ 
_е=си`, * и=сповjь'дати и='стинное i=и~сово бж\ство`, сп~са 
ду'шъ на'шихъ. (с. 167)

%<Сла'ва, гла'съ _е~:%>

%<В%>jь'рнw торжеству'емъ пречестны'й де'нь твоея` 
па'мяти, i=а'кwве сла'вне, не jа='кw а=лфе'ева тя` сы'на, но 
jа='кw а=п\сла хр\сто'ва почита'юще, и= проповjь'дника тогw` 
неизрече'ннагw воплоще'нiя. тjь'мже вл\дчню пр\сто'лу со 
безпло'тными всегда` предстоя`, и= а=п\слъ и= мч~никъ ли^ки, 
прилjь'жнw моли'ся спасти' ны сп~си'телю и= бг~у на'шему.

%<И= ны'нjь, бг~оро'диченъ: Х%>ра'мъ и= две'рь _е=си`:

%<Тропа'рь, гла'съ г~:%>

%<А=%>п\сле ст~ы'й, i=а'кwве, моли` ми'лостиваго бг~а, 
да прегрjьше'нiй w=ставле'нiе пода'стъ душа'мъ на'шымъ.

%<Сла'ва, и= ны'нjь, бг~оро'диченъ воскре'сенъ.%>



%<Прп\дбному же а=ндронi'ку пое'мъ на повече'рiи 
канw'нъ.%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи`, чудотворя'й 
и=ногда` мwv"се'йскiй же'злъ, кр\сто_обра'знw порази'въ, и= 
раздjьли'въ мо'ре: i=и~ля же бjьглеца` пjьшехо'дца спасе`, 
пjь'снь бг~ови воспjьва'юща.

%<П%>ред\ъwчи'стивъ твою` ду'шу, а=ндронi'че, до'блими 
добродjь'тельми, и= бж\ственныя любве` разже'гся о_у='гльми, 
плотски'хъ о_у=клони'лся _е=си` распале'нiй: ро'су бо 
бж\ственную свы'ше и=мjь'лъ _е=си`, тя` w=роша'ющую всегда`.

%<В%>л\дчнимъ повелjь'нi_емъ повину'яся, jа='кw 
патрiа'рхъ и=ногда` а=враа'мъ, _о='ч~е, твою` зе'млю 
w=ста'вилъ _е=си`, и= сро'дники небре'гъ: жены' же и= 
бога'тства дале'че бы'въ, и= въ пусты'ню, бл~же'нне, 
всели'лся _е=си` о_у=единя'емь.

%<Г%>д\сню за'повjьдь и=спо'лнилъ _е=си`, вся^ прода'въ 
твоя^, (с. 168) и= ни'щымъ разда'въ, и='миже ку'плю би'сера 
w=брjь'лъ _е=си` честна'гw: и= се'й прiе'мь, w=богати'лся 
_е=си` _о=би'льнw бога'тнымъ мv'рwвъ и=сточе'нiемъ.

%<Бг~оро'диченъ:%>

%<С%>озида'ется во'лею во о_у=тро'бjь твое'й а=да'мовъ 
содjь'тель, и= дла'нiю нося'й, бц\де, вся'ч_еская, твои'ми 
рука'ми но'сится. _w стра'шнагw та'инства! и= мл\днцъ 
jа=вля'ется, всjь'хъ ст~ы'хъ гд\сь.

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и= 
зе'млю на вода'хъ w=снова'вый, на ка'мени мя`, хр\сте`, 
за'повjьдей твои'хъ о_у=тверди`: jа='кw нjь'сть свя'тъ, 
па'че теб_е`, _е=ди'не чл~вjьколю'бче.

%<И=%>згна'нъ w\т _е=де'ма совjь'томъ _е='vинымъ 
а=да'мъ, ты' же вjь'ровавъ совjь'ту сопру'жницы твоея`, 
му'дре, рая` бы'лъ _е=си` вну'трь, и= съ не'ю ра'дуешися 
всегда`, блаже'нне а=ндронi'че.

%<И='%>же та'йнw и= му'дрjь о_у=строя'я вся^ до'брjь 
сло'во, и= земны^я ко спасе'нiю направля'я, w\т земли` на 
нб~са` люби^мыя преставля'етъ дjь'ти ва^ша два`, стезю` 
пра'ву jа=вля'я ва'мъ.

%<W=%> маловре'меннjьй и= тлjь'ющей небре'гше любви`, на 
земли` су'щымъ w=ста'вльше сiю`, связа'стеся любо'вiю 
духо'вною бл~же'ннiи. тjь'мже ны'нjь водворя'етеся, и=дjь'же 
пра'ведныхъ сел_е'нiя.

%<Бг~оро'диченъ:%>

%<Б%>езсосужде'ннw херувi^мъ и= серафi^мъ пребо'льши, 
jа='же бг~а несказа'ннw ро'ждшая, и= земны^мъ кля'тву на 
бл~гослове'нiе преложи'вшая, пjь'сньми всегда` да 
почита'ется: та' бо на'ше о_у=пова'нiе.

%<Пjь'снь д~. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

%<П%>о'ты трудw'въ твои'хъ, w\т пло'ти твоея` ка'плющiи, 
свяще'ннjьйше а=ндронi'че, въ воню` мv'ра преложи'шася.

%<Jа='%>коже фi'нi_ксъ высокора'сленный, ты` въ 
пусты'няхъ, _о='ч~е, процвjь'лъ _е=си`, и= бг~у плодоноси'лъ 
_е=си` сладча'йшыя болjь^зни трудw'въ твои'хъ. (с. 169)

%<С%>ле'зными w=дожд_е'нiи пусты'нную зе'млю w=роси'лъ 
_е=си`, плодоно'сну же jа=ви'лъ _е=си` ду'шу твою` 
болjь'зньми по'стническими.

%<Бг~оро'диченъ:%>

%<Н%>е и=стощи'въ гд\си _о=ч~ескихъ нjь'дръ, въ твою` 
всели'ся о_у=тро'бу, _о=трокови'це, преч\стую, и= мi'ръ 
ве'сь w=бнови`.

%<Пjь'снь _е~. I=рмо'съ:%>

%<О_у='%>тренююще, вопiе'мъ ти`, гд\си, спаси' ны: ты' 
бо _е=си` бг~ъ на'шъ, ра'звjь теб_е` и=но'гw не вjь'мы.

%<В%>оспои'мъ а=ндронi'ка пjь'сньми вси` вjь'рнiи, и= 
тогw` сопру'жницу а=fана'сiю просла'вимъ.

%<W\т%>ню'дъ, jа='коже _е='сть пи'сано, не да'лъ _е=си` 
сна` твои'ма _о=чи'ма, ни дрема'нiя твои'ма вjь'ждома, 
а=ндронi'че.

%<П%>росла'ви мv'ры тя` гд\си, бл~же'нне, твоя^ труды` 
воспрiе'мый, jа='кw же'ртву су'щнjь благопрiя'тну.

%<Бг~оро'диченъ:%>

%<_Е=%>ди'нагw w\т тр\оцы родила` _е=си`, _о=трокови'це, 
стра'шнw, и= млеко'мъ пита'ла _е=си`, земны'хъ _е=стество` 
пита'ющаго.

%<Пjь'снь s~. I=рмо'съ:%>

%<Р%>и'зу мнjь` пода'ждь свjь'тлу, w=дjья'йся свjь'томъ 
jа='кw ри'зою, многоми'лостиве хр\сте` бж~е на'шъ.

%<_Е=%>сте'ственная сла'бость ника'коже предложе'нiя 
притупи`, _е='же стяжа'ла _е=си` къ болjь'знемъ, _w 
прп\дбная! страда^нiя.

%<П%>ремjьни'вши w=дjья'нiе jа='вjь, _е=стество` 
о_у=таи'ла _е=си`: тjь'мъ несумнjь'ннw пу'ть спасе'нiя 
соверши'ла _е=си`.

%<О_у=%>вjь'дjьвши супру'га твоего` путьше'ствующа, 
_е=му'же и= послjь'дствовала _е=си`, ника'коже что` къ нему` 
бесjь'довавши.

%<Бг~оро'диченъ:%>

%<Г%>ла'съ гаврiи'ловъ тебjь`, _о=трокови'це, ны'нjь 
прино'симъ: ра'дуйся, гд\сь съ тобо'ю, блг\све'нная, 
вопiю'ще ти`.

%<Сjьда'ленъ, гла'съ и~. Подо'бенъ: П%>рему'дрости:

%<И='%>го гд\сне ле'гкое вседу'шнw на ра'мена 
воспрiе'мъ, (с. 170) тому` послjь'довалъ _е=си` бг~оно'се 
а=ндронi'че, и= мiрски'хъ мяте'жей до'брjь возненави'дjьлъ 
_е=си`, въ пусты'ню, бл~же'нне, о_у=се'рднw все'лься, 
и=дjь'же, тече'нiе по'стническое _о='ч~е, безъ поро'ка 
соверши'лъ _е=си`, бг~у совокупля'яся. сегw` ра'ди вопiе'мъ 
ти`: моли` хр\ста` бг~а, грjьхw'въ w=ставле'нiе дарова'ти 
чту'щымъ любо'вiю святу'ю па'мять твою`.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
благослове'нъ _е=си`, гд\си бж~е, во вjь'ки.

%<Д%>ре'вле хва'лящагося безмjь'рнw sлонача'льнаго 
w=держа'ти всю` тва'рь, jа='кw пти'чицу ху'ду низложи'лъ 
_е=си`, си'лою защити'вся дх~а и= кр\ста` все_ору'жiемъ.

%<Н%>ося` на ра'мjьхъ кр\стъ тво'й, послjь'довалъ _е=си` 
гд\су вседу'шнw, и= сла'вы _е=гw` получи'лъ _е=си` 
бж\ственныя, jа='кw и=спо'лнитель, а=ндронi'че, тогw` 
за'повjьдей.

%<Jа=%>вля'етъ благода'ть мv'рwвъ _е='же ко гд\су твое` 
дерзнове'нiе, вода'мъ бо лiя'нiю подо'бится, на спасе'нiе 
всегда` вjь'рныхъ пролива'ема.

%<Бг~оро'диченъ:%>

%<Д%>а w=божи'тъ мое` _е=стество`, всесоверше'нный, 
неизрече'ннw младе'нствуетъ, и=зъ теб_е`, ч\стыя, 
происхо'дитъ, и='же сло'вомъ приведы'й вся'ч_еская, и= 
содержя` и= о_у=крjьпля'я.

%<Пjь'снь и~. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи, 
хвали'те и= превозноси'те во вся^ вjь'ки.

%<С%>ле'зными струя'ми напои'въ твою` душе'вную ни'ву, 
пожа'лъ _е=си` _е='же w\т чудодjья'нiй воздая'нiе бога'тное.

%<W=%>стру'пльшуюся ду'шу мою` согрjьше'ньми, моли'твъ 
твои'хъ бж\ственнымъ врачева'нiемъ сiю` и=сцjьли`, 
о_у=го'дниче гд\сень. (с. 171)

%<Тр\оченъ:%>

%<П%>ребезнача'льную вjь'рнiи воспои'мъ благоче'стнw 
тр\оцу всест~у'ю, и=зъ не су'щагw приве'дшую вся'ч_еская.

%<Бг~оро'диченъ:%>

%<Д%>анiи'лъ тя` прови'дjь го'ру, _о=трокови'це, 
несjько'мую, w\т нея'же w\тсjьче'ся ка'мень, сокруши'вый 
хра'мы i='дwльскiя.

%<Пjь'снь f~. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли^ки тя` велича'юще.

%<И=%>сточа'еши мv'рwвъ бл~года'ть неистощи'мую, и= 
притека'ющымъ всjь^мъ подае'ши вjь'рнw неду'гwвъ 
разрjьше'нiе, _о='ч~е а=ндронi'че.

%<П%>реложи'лся _е=си` w\т привре'менныхъ ра'дуяся къ 
вы^шнимъ, и= со _о=тцы` ст~ы'ми всели'вся, на'съ па'мять 
твою` творя'щихъ, _о='ч~е, помина'й всегда`.

%<П%>рiими` мое` пjь'нiе, _w дво'ице прп\дбныхъ! и= 
w\тда'нiе ми` пода'ждь, твои'мъ къ бг~у моле'нiемъ, 
прегрjьше'нiй и=зба'вити мя`.

%<Бг~оро'диченъ:%>

%<П%>рописа` твою` о_у=тро'бу дре'вле, три` _о='троки не 
w=пали'вшая пе'щь, _о=трокови'це ч\стая: и='бо неwпа'льнw 
прiя'ла _е=си` _о='гнь бж~ества`.

%<Стiхи^ры, гла'съ s~. Подо'бенъ: В%>се` w\тло'жше:

%<В%>се` w\тложи'вше * жите'йское томле'нiе, * и= 
бога'тство возненави'дjьвше, * и= сла'дость теку'щую 
презрjь'вше, * кр\стъ взя'сте, * jа='кw и='го бж\ственное, 
и= хр\сту` послjь'довасте, и= къ нб\сному поко'ю ну'днw 
всели'стеся: въ не'мже свеселя'щеся, * помина'йте на'съ 
вjь'рою помина'ющихъ вы`, * и= любо'вiю соверша'ющихъ 
благоговjь'йнw, * свяще'нную и= честну'ю па'мять ва'шу, 
ст~i'и.

%<В%>есьма` возлю'бльшая * тебе` вл\дку w\т души`, во 
слjь'дъ теб_е` потече` * дво'ица приснопа'мятная, * и= 
_е=диносопру'жная: * и= вся^ кра^сная и= ю='зу нерjьши'мую * 
jа='кw паучи'ну (с. 172) прето'рже, * тjь'мъ и= получи` 
цр\ствiе твое` безсме'ртне. * тjь'хъ о_у='бw моли'твами, * 
w=чище'нiе, ще'дрый, пода'ждь на'мъ согрjьше'нiй, * и= 
jа=ви' ны вы'шшыя страсте'й, * смуща'ющихъ на'шу ду'шу 
вл\дко, всегда`.

%<Д%>jьте'й лише'ни бы'сте, * любе'зныя дру'жбы, * 
по'двигомъ бо'льшимъ, * въ житiи` пребыва'юще неутjь'шни, * 
гла'съ и=спуща'сте * до'блественнjьйшiй i='wвль, взыва'юще: 
* гд\сь даде`, гд\сь и= па'ки взя`. * тjь'мъ и= жела'емое 
ва'ми дjь'ло * о_у=до'бнw соверши'сте, * и= къ 
любе'знjьйшымъ мjь'стwмъ ст~ы^мъ, * ра'достнw преходя'ще 
jа=ви'стеся, * сопру'же свяще'ннjьйшiй.

%<Сла'ва, и= ны'нjь, бг~оро'диченъ:%>

%<Р%>а'дуйся, ко'реню лjьтора'сленный, * ра'дуйся, 
же'зле бж~е'ственный а=арw'новъ, * прозябы'й цвjь'тъ 
неувяда'ющiй, * благопло'дный раю`, * дре'во жи'зненное, * 
w\т ко'рене i=ессе'ева ч\стая процвjь'тши _о=трокови'це, * 
и= земны^я кормя'щи хлjь'бомъ разу'мнымъ. * ра'дуйся, 
багряни'це всеч\стна'я, * всjь'хъ цр~я`, бг~оневjь'сто, * 
о_у=вязе'нiе свjь'тлое, * а=рхiере'_евъ благолjь'пiе. * 
ра'дуйся, _е=ди'на преч\стая.

%<Кр\стобг~оро'диченъ. Подо'бенъ: то'йже:%>

%<А='%>гнца своего`, * а='гница нескве'рная дре'вле, и= 
непоро'чная вл\дчца, * на дре'вjь кр\стнjьмъ jа='кw 
о_у=зрjь`, * мт~рски восклица'ше, * и= дивя'щися вопiя'ше: * 
ча'до сладча'йшее, * что` зрjь'нiе сiе` но'вое и= 
пресла'вное; * ка'кw со'нмъ безблагода'тный * суди'щу 
пiла'тову предаде' тя, * и= w=сужда'етъ на сме'рть живота` 
вся'ческихъ; * но воспjьва'ю твое` неизрече'нное, сло'ве, 
снисхожде'нiе.



%<На о_у='трени, на Б%>г~ъ гд\сь, %<тропа'рь а=п\сла 
два'жды.%>

%<Сла'ва, и= ны'нjь, бг~оро'диченъ: Т%>я` 
хода'тайствовавшую:

%<По а~-й каfi'смjь сjьда'ленъ, гла'съ в~:%>

%<О_у=%>лови'въ jа=зы'ки а=п\слъ сла'вный, и= научи'въ 
концы` (с. 173) з_емны'я тебjь` кла'нятися со _о=ц~е'мъ и= 
дх~омъ, хр\сте` бж~е. тогw` ра'ди о_у=тверди` цр~ковь твою`, 
и= вjь^рнымъ низпосли` бл~гослове'нiе твое`, _е=ди'не 
ми'лостиве и= чл~вjьколю'бче.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ж\ственнагw бы'хомъ _о='бщницы _е=стества` тобо'ю, 
бц\де приснодв~о: бг~а бо на'мъ воплоти'вшагося родила` 
_е=си`. тjь'мже по до'лгу тя` вси` благоче'стнw велича'емъ.

%<По в~-й каfi'смjь сjьда'ленъ, гла'съ д~. Подо'бенъ: 
С%>ко'рw предвари`.

%<Jа='%>кw лучу` сл~нце пра'вды и=спусти' тя хр\сто'съ, 
просвjьти'ти всю` зе'млю, а=п\сле сла'вный i=а'кwве, 
бж\ственными твои'ми моли'твами w=заря'еши, и= бж\ственнымъ 
свjь'томъ невече'рнимъ всjь'хъ просвjьща'еши, вjь'рою 
соверша'ющихъ святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>аде'ждо непосты'дная надjь'ющихся на тя`, _е=ди'на 
ро'ждшая па'че _е=стества` пло'тiю хр\ста` бг~а на'шего, 
того` со ст~ы'ми а=п\слы моли`, пода'ти вселе'ннjьй 
w=чище'нiе прегрjьше'нiй, всjь^мъ на'мъ пре'жде конца` 
житiя` и=справле'нiе.

%<По полv"еле'и сjьда'ленъ, гла'съ и~. Подо'бенъ: 
П%>рему'дрости:

%<М%>ре'жею слове'съ бж\ственныхъ ры^бы о_у=ловля'я 
слов_е'сныя, и= сiя^ прине'слъ _е=си` нача'тки бг~у на'шему, 
и= во хр\стw'вы jа='звы жела'я w=блещи'ся, подо'бникъ 
страсте'мъ _е=гw` jа=ви'лся _е=си`. тjь'мъ соше'дшеся по 
до'лгу чти'мъ тя`, а=п\сле сла'вне, и= согла'снw вопiе'мъ 
ти`: моли` хр\ста` бг~а, грjьхw'въ w=ставле'нiе пода'ти 
чту'щымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>ы'сл_енная врата` жи'зни, преч\стая бц\де, 
притека'ющыя къ тебjь` вjь'рнw и=зба'ви w\т бjь'дъ: да 
сла'вимъ прест~о'е рж\ство` твое`, во спасе'нiе ду'шъ 
на'шихъ. (с. 174)

%<Степ_е'нна, а~-й а=нтiфw'нъ д~-гw гла'са. Прокi'менъ, 
гла'съ д~: В%>о всю` зе'млю: %<Стi'хъ: Н%>б~са` повjь'даютъ. 
%<Вся'кое дыха'нiе. _Е=v\глiе i=wа'нна, зача'ло _кс~з.%>

%<По н~-мъ _псалмjь` стiхи'ра, гла'съ д~. Подо'бенъ: 
Ж%>_ены` о_у=слы'шите:

%<Jа='%>кw таи'нникъ и= а=п\слъ, и= служи'тель 
и=зря'дный хр\ста` _е=ди'нагw вл\дки, i=а'кwве 
бг~опроповjь'дниче, сего` моли` пода'ти правосла^внымъ 
побjьди'т_ельная, и= w=чище'нiе, всехва'льне, грjьхw'въ, 
соверша'ющымъ всесвяту'ю па'мять твою`.

%<Канw'нъ бц\ды со i=рмосо'мъ на s~, и= а=п\сла на и~, 
_е=гw'же краегране'сiе:%>

%<Х%>р\сто'ва о_у=ч~нка` сн~а а=лфе'ева почита'ю. 
%<Fеофа'ново.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

%<Р%>у'ку ми`, да'ждь бг~ови'дче и= о_у=ч~ниче` 
хр\сто'въ i=а'кwве, честны'й тво'й пра'здникъ похвали'ти 
о_у=стреми'вшуся, и= свjь'тъ се'рдцу моему` твои'ми 
моли'твами возсiя'й.

%<С%>труя'ми бж\ственныя му'дрости напое'нъ, рjька` 
и=сте'клъ, _е=си` w\т рая` сла'дости, и= земно'е лице` 
тече'ньми благоче'стiя и='стиннw jа='вjь напои'лъ _е=си`.

%<С%>вяще'ннjьйшему ли'ку о_у=ч~ни^къ хр\сто'выхъ 
счета'лся _е=си` i=а'кwве, и=сполня'я число` 
двонадеся'тныхъ: съ ни'миже вл\дцjь предстоя`, на'съ 
помина'й.

%<Бг~оро'диченъ:%>

%<Т%>я`, преч\стая дв~о, нб~о простры'й гд\сь, и= зе'млю 
w=снова'вый, не'бо земно'е на'мъ jа=ви'лъ _е='сть, и=зъ 
теб_е` проше'дъ пло'тiю.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`. (с. 175)

%<Б%>ж\ственнагw дх~а jа='вjь прiе'мъ зарю`, во тмjь` 
су'щымъ jа='кw о_у='тро показа'лся _е=си` свjь'тло, сл~нца 
мы'сленнагw возвjьща'я всjь^мъ jа=вле'нiе.

%<Н%>ога` твоя` ста` jа='вственнw въ пра'вости, 
бл~же'нне, о_у= цр~я` пра'вагw же и= бл~га'гw лику'ющи 
бг~олjь'пнw, и= ше'ствующи стезю` нб\сную.

%<С%>н~а безнача'льна бж~iя, вся^ творя'щаго бж\ственною 
вла'стiю, неле'стна тайноучи'теля, зна'нiя и='стины тя` 
науча'юща и=мjь'лъ _е=си` i=а'кwве.

%<Бг~оро'диченъ:%>

%<М%>арi'е, всjь'хъ наде'ждо на тя` надjь'ющихся, 
ро'ждши сло'во воплоще'нное на'съ ра'ди, разли'чныхъ мя` 
напа'стей и= бjь'дъ преч\стая, и=зба'ви.

%<Сjьда'ленъ, гла'съ и~. Подо'бенъ: П%>рему'дрости:

%<М%>у'дрость и='стиннw о_у=ч~теля и=мjь'въ, тя` 
науча'ющую су'щымъ па'че о_у=ма`, му'дрость w=б\ъюро'дилъ 
_е=си` _е='ллинскую, бг~одухнове'нне: и= jа=зы'кwмъ бы'лъ 
_е=си` свjьти'льникъ бж\ственный, благоче'стiя словесы` 
направля'я безу^мныя. тjь'мъ и=зба'вленнiи тобо'ю w\т 
пре'лести, досто'йнw пое'мъ тя`, и= вjь'рнw о_у=блажа'емъ, 
бг~оглаго'ливе i=а'кwве: моли` хр\ста` бг~а, грjьхw'въ 
w=ставле'нiе пода'ти чту'щымъ любо'вiю святу'ю па'мять 
твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>л~нца _о='блаче разу'мнагw, бж\ственнагw свjь'та 
свjьти'льниче златокова'нный, нескве'рная, небла'зная, 
всенепоро'чная вл\дчце, w=мраче'нную ду'шу мою` 
w=слjьпле'нiемъ страсте'й, безстра'стiя заре'ю просвjьти`, 
молю'ся: и= w=скверне'нное мое` се'рдце w=мы'й потw'ки 
о_у=миле'нiя, покая'нiя же слеза'ми, и= w\т тимjь'нiя мя` 
w=чи'сти дjь'лъ мои'хъ, да любо'вiю зову' ти: бц\де 
приснодв~о, моли` хр\ста` бг~а, прегрjьше'нiй w=ставле'нiе 
пода'ти ми`, тебе' бо и=мjь'ю наде'жду ра'бъ тво'й. (с. 176)

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, w= 
гд\сjь пра'зднующи.

%<С%>а'мъ тя` гд\сь _е=ди'нъ ст~ы'й, честно'му ли'ку 
о_у=ч~никw'въ, блаже'нне, сочета`, честно'е и= свjь'тлое 
житiя` твоегw` прови'дjьвый.

%<Ч%>уде'съ и=спо'лненъ бж\ственнагw дх~а бы'въ 
бг~опроповjь'дниче, чудотвори'ши бо неду'ги w\тгоня'я, и= 
лука'вства духw'въ человjь'ки свободи'лъ _е=си`.

%<Б%>ж\ственное сiя'нiе наше'дшее се'рдцу твоему`, 
бл~же'нне, бг~освjь'тло сiе` содjь'ла, и= прiя'тно па'че 
о_у=ма` дарова'нiй сотвори`.

%<Бг~оро'диченъ:%>

%<Б%>ж\ственнымъ твои'мъ рж\ство'мъ, дв~о, всеч\стая 
а='гг~льстiи чи'ни, и= земны'хъ собо'ри совокупи'шася: 
миронача'льника бо, хр\ста`, и= сп~са всjь'хъ родила` 
_е=си`.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

%<С%>л~нцу, бл~же'нне, о_у='мному, собесjь'дникъ бы'въ, 
лучы` ты` w\тту'ду прiе'мля, _е='же по существу` пе'рвый 
то'й _е='сть, вторы'й по благода'ти бы'лъ _е=си`, сла'вне.

%<О_у='%>мъ чистjь'йшiй и=мjь'въ, свjь'тло же и= чи'сто 
се'рдце ты` стяжа'въ, вопло'щшагося бг~а ви'дjьлъ _е=си`, 
непостижи'маго ра'зумомъ.

%<О_у=%>ступа'етъ ти`, о_у=ч~ниче`, вся'ко 
пр\оро'чество, и= вся'ко законоположе'нiе, пребога'те: 
тjь'ми бо дре'вле проповjь'даемаго, самови'днw сподо'бился 
_е=си`, блаже'нне, ви'дjьти.

%<Бг~оро'диченъ:%>

%<С%>е`, дв~о, пр\оро'чески и=мjь'ла _е=си` во чре'вjь 
твое'мъ, су'щаго надъ всjь'ми вл\дку и= гд\са, и= 
неизрече'ннw сего`, ч\стая, родила` _е=си`, дв~а по 
рж\ствjь` нетлjь'нна пребы'вши. (с. 177)

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

%<Н%>о'ги твоя^ кра^сныя, ми'ръ неле'стнw, jа='кw 
благовjьству'юще ми'ръ су'щw преесте'ственный, и= о_у='мъ 
преиму'щiй, о_у=ч~ниче` хр\сто'въ всече'стне.

%<Р%>азумjь'ти та'инство, и= проповjь'дати стра'шное 
бж~iя воплоще'нiя сподо'бился _е=си`, i=а'кwве, 
перводjь'льныя лучы` прiе'мый w\т самагw` высоча'йшагw, 
приснопа'мятне.

%<Н%>еизрече'ннагw свjь'та сiя'я свjь'тлостьми 
досто'йнw, верхо'вный хр\сто'въ а=п\сле, прилjь'жнw моли'ся 
w= творя'щихъ па'мять твою`, сла'вне, пречестну'ю.

%<Бг~оро'диченъ:%>

%<В%>сjь'ми влады'чествующа тва'рьми, jа='кw бг~а 
бл~га'го ро'ждши, согрjьше'нiй мои'хъ, преч\стая, стру'пы до 
конца` потреби`, бл~гоутро'бна содjьва'ющи ро'ждшагося и=зъ 
теб_е`.

%<Конда'къ, гла'съ в~. Подо'бенъ: Т%>в_е'рдыя:

%<Т%>ве'рдw му'дрости догма'ты въ ду'шы благочести'выхъ 
вложи'вшаго, похвала'ми да о_у=блажи'мъ, jа='кw 
бг~овjьща'теля вси` i=а'кwва: престо'лу бо сла'вы вл\дчню 
предстоя`, и= со всjь'ми а='гг~лы ра'дуется, моля` 
непреста'ннw w= всjь'хъ на'съ.

%<I='косъ:%>

%<Jа='%>кw о_у=ч~ни'къ хр\сто'въ и= дру'гъ, 
невеще'ств_еннымъ ликw'мъ спребыва'яй при'снw, и= свjь'томъ 
w=заря'емь невече'рнягw свjьтодая'нiя, о_у=ма` моегw` тму` 
разрjьши`, всебл~же'нне: jа='кw да твою` свjьтоно'сную 
па'мять воспою`, ю='же пое'тъ вся` тва'рь благоче'стнw 
пра'зднующи дне'сь: всjь'хъ бо вjь'рныхъ наста'вникъ и= 
свjьти'льникъ бы'лъ _е=си`, i=а'кwве, моля` непреста'ннw w= 
всjь'хъ на'съ.

%<Пjь'снь з~. I=рмо'съ:%>

%<_О='%>троцы въ вавv"лw'нjь пе'щнагw пла'мене не 
о_у=боя'шася, но (с. 178) посредjь` пла'мене вве'ржени, 
w=роша'еми поя'ху: бл~гослове'нъ _е=си` гд\си, бж~е 
_о=т_е'цъ на'шихъ.

%<С%>вjь'тлостьми и= сiя'ньми дх~а просвjьще'ннаго, 
jа=зы^къ мно'жество, сjь'мя бж\ственное тя` и=мену'етъ 
зову'щи: бл~гослове'нъ _е=си` гд\си бж~е _о=т_е'цъ на'шихъ.

%<М%>у'дростiю о_у=кра'шенъ бг~одарова'нною ти`, 
разори'лъ _е=си` мiрску'ю му'дрость, бг~ому'дреннw зовы'й 
а=п\сле: бл~гослове'нъ _е=си` гд\си бж~е _о=т_е'цъ на'шихъ.

%<В%>о всю` зе'млю и=зы'де вjьща'нiе твое`, а=п\сле 
i=а'кwве, _е='же возвjьсти'лъ _е=си`, jа='кw гро'мъ, всjь^мъ 
страна'мъ, прему'дре, воплоще'нное сло'во, досто'йнw 
проповjь'дая.

%<Бг~оро'диченъ:%>

%<С%>т~ы'хъ ст~jь'йши, дв~о мт~и, ты` была` _е=си`, 
jа='кw ро'ждши бг~а несказа'ннw, _е=го'же воспjьва'юще, 
непреста'ннw зове'мъ: бл~гослове'нъ _е=си`, гд\си бж~е 
_о=т_е'цъ на'шихъ.

%<Пjь'снь и~. I=рмо'съ:%>

%<З%>а зако'ны _о=ч~_ескiя бл~же'ннiи въ вавv"лw'нjь 
ю='ношы предбjь'дствующе, царю'ющагw w=плева'ша повелjь'нiе 
безу'мное, и= совоку'плени, и='мже не свари'шася, _о=гне'мъ, 
держа'вствующему досто'йную воспjьва'ху пjь'снь: гд\са 
по'йте дjьла`, и= превозноси'те во вся^ вjь'ки.

%<С%>вященноучени'къ нб\снымъ науче'нъ и='стиннw, 
бл~же'нне, та'инствwмъ, проше'лъ _е=си` всю` вселе'нную, 
а=п\сле, проповjь'дая велегла'снw сло'во вjь'ры хр\сто'вы, 
и= науча'я неизрече'нною бл~года'тiю: гд\са воспjьва'йте 
дjьла`, и= превозноси'те во вся^ вjь'ки.

%<Б%>ога'тъ бы'лъ _е=си` и= бл~же'нъ, сподо'бленъ 
вся'кагw блаже'нства, jа='кw собесjь'дникъ и= со_обита'тель 
бы'въ вл\дцjь, и= коне'чное и='стиннw жре'бiемъ до'брjь 
w=бога'щся, и= сло'ву свеселя'ся воспjьва'ше: гд\са по'йте 
дjьла`, и= превозноси'те во вся^ вjь'ки.

%<З%>а мi'ръ моли'твенникъ и=зя'щнjьйшiй ко сп~су 
ста'ни, (с. 179) бл~же'нне а=п\сле, прося` свы'ше бога'тнаго 
ми'ра цр~квамъ, и= хва'лящымъ тя` вjь'рнw прегрjьше'нiй 
w=ставле'нiе, и= душа'мъ спасе'нiе вопiю'щымъ: гд\са по'йте 
дjьла`, и= превозноси'те во вся^ вjь'ки.

%<Бг~оро'диченъ:%>

%<Т%>ы` спасе'нiя всjь^мъ хода'таица, бг~омт~и, 
jа=ви'лася _е=си`, _е=ди'на всепjь'тая, сп~са ро'ждши бж~iя 
бг~а сло'ва, и=зба'вльшаго на'съ дре'внiя кля'твы, и= 
бл~гослове'нiе дарова'вшаго, вjь'рою зову'щымъ: гд\са по'йте 
дjьла`, и= превозноси'те во вся^ вjь'ки.

%<Пjь'снь f~. I=рмо'съ:%>

%<Н%>е рыда'й мене`, мт~и, зря'щи во гро'бjь, _е=го'же 
во чре'вjь безъ сjь'мене зачала` _е=си` сн~а: воста'ну бо и= 
просла'влюся, и= вознесу` со сла'вою непреста'ннw jа='кw 
бг~ъ, вjь'рою и= любо'вiю тя` велича'ющыя.

%<Jа=%>ви'лся _е=си` мi'ру jа='коже мо'лнiя претека'я, 
во тмjь` дре'вле и= сjь'ни невjь'дjьнiя сjьдя'щыя, влекi'й 
ко свjь'ту незаходи'мому вопло'щшагwся _е=диноро'днагw сн~а, 
_е=го'же самови'децъ и= дjь'йственный слуга` бы'лъ _е=си`, 
блаже'нне: _е=го'же велича'емъ.

%<Б%>у'рное, бл~же'нне, w\т нб~се` носи'мое дыха'нiе 
прiе'мъ, и= я=зы'комъ _о=гнедохнове'ннымъ w=бога'щся, 
пожига'еши jа='кw те'рнiе безбо'жную мiрску'ю му'дрость, 
свjьща'тельными заря'ми проповjь'данiя хр\сто'ва сiя'я, и= 
мра'къ разоря'я бг~облаже'нне.

%<П%>рiими`, бг~огла'се а=п\сле i=а'кwве, моле'бную 
пjь'снь, ю='же ти` прино'симъ, твою` пра'зднующе пречестну'ю 
и= пресвjь'тлую па'мять: и=зба'ви w\т грjьхw'въ рабы^ твоя^, 
верхо'вный хр\сто'въ а=п\сле, прилjь'жнw моля'ся, да 
досто'йнw тя` велича'емъ.

%<Бг~оро'диченъ:%>

%<Jа='%>кw неискусому'жнw во чре'вjь твое'мъ прiе'мши 
сло'во, пребыла` _е=си` нетлjь'нна, преч\стая дв~о, и= 
ро'ждши на'мъ _е=мману'ила, су'щаго вку'пjь бг~а и= 
чл~вjь'ка. сего` сугу'ба _е=стество'мъ вjь'дуще, тя` 
велича'емъ. (с. 180)

%<Свjьти'ленъ. Подо'бенъ: Д%>х~омъ во ст~и'лищи:

%<Н%>е jа='кw сы'на а=лфе'ева, но jа='кw о_у=ч~ника` 
сло'ва, разумjь'емъ тя`, i=а'кwве а=п\слwвъ сла'во: и='бо 
бж\ственное сiя'нiе jа='вственнw прiя'лъ _е=си`, и= 
бл~года'ть чуде'съ, w\тгоня'ти неду'ги w\т человjь^къ, 
вjь'рою соверша'ющихъ всесвяще'нную па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw и=му'щи бл~гоутро'бiе и= ми'лость вели'кую, 
бц\де дв~о, при'зри, пренепоро'чная, на мое` смире'нiе, и= 
стра'стную бу'рю и= печа'лей нахожд_е'нiя разжени`, ч\стая, 
и= _о=гня` гее'нскагw и=зба'ви мя` твои'ми моли'твами:

%<На хвали'техъ стiхи^ры на д~, гла'съ д~. Подо'бенъ: 
Jа='%>кw до'бля:

%<Т%>ро'стiю бл~года'ти, * w\т глубины` су'етства 
человjь'ки * и=звле'клъ _е=си`, досточу'дне, * о_у=ч~теля 
ма'нi_емъ * повину'вся i=а'кwве, * просвjь'щшагw по всему` 
твое` разумjь'нiе, * и= а=п\сла, и= че'стна 
бг~оглаго'льника, * тя`, всебл~же'нне, показа'вша, * тогw` 
непости'жнагw бж~ества`.

%<Два'жды.%>

%<Д%>х~а сiя'нiе на тя` сни'де * во _о='гненнjь ви'дjь, 
* и= тя`, бл~же'нне, * бж\ственное прiя'телище содjь'ла: * 
ско'рw w\тгоня'ща безбо'жiя мглу`, * и= мi'ръ просвjьща'юща 
* сiя'нiемъ всему'дрыхъ твои'хъ слове'съ, * 
тайноглаго'льниче, а=п\слwвъ о_у=краше'нiе, * хр\сто'въ 
самови'дче, бл~же'нне.

%<М%>о'лнiями проповjь'данiя, * во тмjь` сjьдя'щыя 
невjь'дjьнiя, * сла'вне, просвjьти'въ, * показа'лъ _е=си` 
сы'ны * вл\дки и= бг~а вjь'ры ра'ди: * _е=гw'же стр\сте'мъ 
ревнова'лъ _е=си` и= сме'рти, * и= сла'вы бы'лъ _е=си` 
наслjь'дникъ, jа='кw му'дръ, и= бг~оглаго'ливъ, jа='кw 
о_у=ч~ни'къ и='стиннjьйшiй.

%<Сла'ва, гла'съ в~:%>

%<W=%>ста'вивъ земна^я, послjь'довалъ _е=си` хр\сту`, и= 
зна'менався дохнове'нiемъ ст~а'гw дх~а, по'сланъ бы'въ w\т 
негw` въ jа=зы'ки поги'бшыя, w=браща'ти человjь'ки въ 
свjь'тъ (с. 181) бг~озна'нiя, а=п\сле i=а'кwве: и= сконча'въ 
по'двиги бж\ственныя твоея` стра'сти и= му'къ разли'чныхъ 
ду'шу твою` хр\сту` пре'далъ _е=си`. того` моли` 
всеблаже'нне, дарова'ти на'мъ ве'лiю ми'лость.

%<И= ны'нjь: В%>се` о_у=пова'нiе мое`:

%<Славосло'вiе вели'кое. И= w\тпу'стъ.%>

%<На лiтургi'и: Блаж_е'нна а=п\сла, пjь'снь г~ и= s~. 
Прокi'менъ, гла'съ и~: В%>о всю` зе'млю и=зы'де вjьща'нiе 
и='хъ, и= въ концы` вселе'нныя глаго'лы и='хъ. %<Стi'хъ: 
Н%>ебеса` повjь'даютъ сла'ву бж~iю: %<А=по'столъ къ 
корi'нfянwмъ, зача'ло рл~а. А=ллилу'iа, гла'съ в~: 
И=%>сповjь'дятъ небеса` чудеса` твоя^ гд\си: %<_Е=v\глiе 
луки`, зача'ло н~а. Прича'стенъ: В%>о всю` зе'млю и=зы'де 
вjьща'нiе и='хъ:


