<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ д~_i-й де'нь.%>

%<Ст~ы'хъ му'ч_еникъ, fv'рса, леvкi'а, фiлимо'на, и=
и=`же съ ни'ми.%>

%<А=ллилу'iа.%>

%<На Г%>д\си, воззва'хъ, %<стiхи^ры, гла'съ д~. По\д:
Д%>а'лъ _е=си` зна'менiе:

%<F%>v'рсъ чу'дный, * и= бг~ому'дрый каллiнi'къ, * и=
сла'вный леvкi'й, * тр\оцу несозда'нную и=сповjь'дающе, *
болjь^зни тяжча'йшыя и= неwсла^бныя му^ки *
му'жественнjьйшимъ нра'вомъ претерпjь'ша * и= побjь'ды
вjьнцы`, jа='кw побjьдоно'сцы, прiя'ша, * согра'ждане бы'вше
* невеще'ственныхъ си'лъ.

%<Ф%>iлимо'нъ вели'кiй, * а=рiа'нъ пребога'тый, *
му'дрый а=поллw'нiй, * крове'й тече'ньми многобо'жiя
о_у=гаси'ша пла'мень *, всю` напои'ша зе'млю * бг~озна'нiя
бж\ственными струя'ми, * и= ту'чами врачева'нiй страсте'й
и=зсуша'ютъ рjь'ки * бж\ственною бл~года'тiю, * jа='кw
те'плiи защи'тницы.

%<Ц%>вjь'ти краснjь'йшiи * въ цвjь'тницjь процвjьто'ша,
* му'ч_еницы сла'внiи, * дх~а и=спуща'юще бж\ственное
благово'нiе, * и= мы^сли благоуха'юще вjь'рнw, * лjь'тнюю
па'мять и='хъ чту'щихъ, * страда^нiя и= бор_е'нiя, * и=
блаже'нное сконча'нiе. * _е=гw'же ра'ди во свjь'тjь
невече'рнjьмъ w=бита'ютъ ра'дующеся.

%<И='ны стiхи^ры прест~jь'й бц\дjь, гла'съ и= подо'бенъ
то'йже:%>

%<W=%>дожди` мнjь`, вл\дчце *, твоея` ми'лости бе'здну
*, и= w=пали'вшееся зно'емъ страсте'й се'рдце мое` *, jа='кw
ми'лостива напо'й, _о=трокови'це *: и= о_у=миле'нiя ка^пли
точи'ти * непреста'ннw сотвори`, молю'ся, *, и='миже
о_у=тjьше'нiя сподо'блюся, ч\стая, * _е='же получи'ти
и='мутъ, * и=`же и='скреннw пла'кавшiися.

%<Д%>е'мwнскими коле'блема прилw'ги, * и= въ ро'въ
поги'бели вве'ржена о_у=ще'дри, вл\дчце, * и= о_у=тверди' мя
на ка'мени добродjь'телей: * и= совjь'ты врагw'въ
разори'вши, * сподо'би мя` твори'ти повелjь^нiя * сн~а
твоегw`, и= бг~а на'шегw, * jа='кw да получу` w=ставле'нiе *
въ де'нь суда`.

%<В%>ъ разбо'йники впадо'хъ * скверноубi'йств_енныя,
всенепоро'чная, * и= нетлjь'нныя _о=де'жды вы'шнiя
свjь'тлости * си'хъ нахожде'ньми совлече'нъ бы'хъ,
_о=трокови'це, * и= w\т ни'хъ неми'лостивнw о_у=язви'хся, *
и= низве'рженъ бы'хъ * въ мjь'сто w=sлобле'нiя _е='ле жи'въ:
* но предвари`, и= ру'ку твою` простри`, * и= воздви'гни
мя`, молю'ся.

%<Сла'ва, и= ны'нjь, гла'съ и= подо'бенъ то'йже.%>

%<Н%>а _о=дрjь` низлежу` о_у=ны'нiя, всенепоро'чная, *
и= лjь'ностнw прохожду` житiе`, * и= о_у=жаса'юся конца`
моегw` вре'мене, бц\де: * да не jа='коже ле'въ неща'днw
расто'ргнетъ * смире'нную мою` ду'шу * sмi'й вселука'вый. *
тjь'мже твое'ю бл~гостiю * пре'жде конца` предвари'вши, * къ
покая'нiю мя` воздви'гни.

%<Кр\стобг~оро'диченъ. Подо'бенъ: Jа='%>кw до'бля:

%<Р%>аспина'ема хр\ста` чл~вjьколю'бца ви'дящи,
преч\стая, * и= р_е'бра и=скопова'ема копiе'мъ, * пла'чущи
вопiя'ше: что` сiе`, сн~е мо'й; * что' ти безблагода'тнiи
лю'дiе возда'ша, * за jа=`же сотвори'лъ _е=си` дw'брая
и=`мъ, * и= тщи'шися безча'дствовати мя`, вселюбе'знjьйшiй;
* о_у=дивля'юся, бл~гоутро'бне, * твоему` во'льному
распя'тiю.

%<На стiхо'внjь, _о=ктw'иха.%>

%<На о_у='трени _о='ба канw'на _о=ктw'иха, и= ст~ы'хъ
канw'нъ на д~.%>

%<Fеофа'ново.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь, пои'мъ, вопiя'ше.

%<М%>ч~ническими красота'ми бж\ственному пр\сто'лу
предстоя'ще, и= бж\ственными блиста^нiи, страстоте'рпцы,
сiя'юще, на'съ пою'щихъ ва'шу па'мять просвjьти'те.

%<Д%>обро'ты бж\ственныя жела'юще, житiя` кра^сная въ
ничто'же вмjьни'сте, страстоте'рпцы хр\сто'вы: и= о_у=ме'рше
тjь'ломъ, жи'знь безконе'чную w=брjьсти` сподо'бистеся.

%<Б%>езбо'жiя ле'сть бг~олjь'пнw, страстоте'рпцы
му'ч_еницы, w=бличи'вше, мно'гихъ болjь'зней претерпjь'сте
разжже'нiе, и= безболjь'зненную жи'знь ны'нjь воспрiя'сте.

%<Бг~оро'диченъ:%>

%<Н%>еwпи'санное сло'во, w=пи'сано бы'вшее тjь'ломъ
породила` _е=си`, ч\стая: _е=го'же моли` и=зба'витися тли`,
и= страсте'й наведе'нiя, тя` сла'вящымъ.

%<Пjь'снь г~. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Т%>jь'ло стру'жуще лю'тjь тмы` предста'телiе, по'мысла
твоегw` крjь'пости не w=сла'биша, любо'вiю бж\ственною
си'льне въ любви`, fv'рсе, о_у=крjьпля'емагw.

%<Б%>ы'сть, мч~ниче чу'дне, внеза'пная твоя` вои'стинну
ко гд\су вjь'ра, _е='юже посрами'лъ _е=си` врагw'въ
sловjь'рiе, вопiя`, _w фiлимо'не! ра'бъ _е='смь хр\сто'въ.

%<К%>ъ боре'нiю, му'чениче, врага` де'рзостнjь и=зше'лъ
_е=си`, не щито'мъ, ни копiе'мъ, но вjь'рою
тве'рдою бж\ственнjь защити'вся, и= му'жески сего` на зе'млю
низве'рглъ _е=си`.

%<Бг~оро'диченъ:%>

%<В%>ъ дву'хъ _е=стества'хъ _е=ди'нъ ст~ы'я тр\оцы, и=зъ
ч\стыхъ твои'хъ крове'й воплоти'вся, бг~олjь'пнw про'йде,
су'щыя и=зъ а=да'ма спаса'я, всеч\стая, бла'гостiю.

%<Сjьда'ленъ, гла'съ д~. Подо'бенъ: О_у=%>диви'ся
i=w'сифъ:

%<Б%>лагоче'стiя щито'мъ покрыва'еми до'брjь, и=
_о=ру'жiемъ кр\ста` w=дjь'явшеся тве'рдw, w=полч_е'нiя
низложи'ша мучи'теля, мч~ницы хр\сто'вы досточу'днiи, и=
вjьнце'мъ w\т негw` о_у=вя'зшеся побjь'ды, лику'ютъ
непреста'ннw съ го'рними си'лами, и= сп~са мо'лятъ, спасти`
ду'шы на'шя.

%<Сла'ва, и= ны'нjь, бг~оро'диченъ:%>

%<Т%>револн_е'нiи страстны'ми безсо'вjьстный а='зъ
w=бурева'емь, ч\стая, призыва'ю тя` те'плjь: да не пре'зриши
мен_е` _о=кая'ннагw поги'бнути, бе'здну милосе'рдiя
ро'ждшая, ра'звjь бо теб_е` наде'жди не и='мамъ. да не
врагw'мъ о_у='бw w=бра'дованiе и= смjь'хъ надjь'явыйся на
тя`, jа=влю'ся: и='бо мо'жеши, _е=ли^ка хо'щеши, jа='кw мт~и
су'щи всjь'хъ бг~а.

%<Кр\стобг~оро'диченъ:%>

%<Д%>в~а и= а='гница ви'дjьвши на кр\стjь`, безъ
сjь'мене и=зъ нея` а='гнца ро'ждшагося, и= копiе'мъ
прободе'на, печа'ли о_у=я'звена стрjьла'ми, вопiя'ше,
болjь'зненнw восклица'ющи: что` но'вое та'инство; ка'кw
о_у=мира'еши, и='же живота` _е=ди'нъ гд\сь; тjь'мже
воскресни`, па'дшаго воздвиза'я пра'_отца.

%<Пjь'снь д~. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<_Е=%>ди'наго благоутро'бнаго, _е=ди'наго гд\са и= бг~а
всjь'хъ и=сповjь'дати му'ч_еницы возжелjь'вше, чрезъ му^ки
тогw` цр\ство прiя'сте.

%<С%>трога^нiя тjьл_е'сная, _о='гн_енная стремл_е'нiя,
и= sвjьре'й и= мо'ря, ю='ношески под\ъя'лъ _е=си`,
пребога'те, си'лою креста`, му'чениче fv'рсе,
о_у=крjьпля'емь.

%<П%>одвигw'въ ра'нами о_у=добря'яся, ду'шу свjьтлjь'йшу
со'лнечнагw сiя'нiя содjь'лалъ _е=си`, jа='кw во'инъ
хр\сто'въ, страстоте'рпче му'чениче леvкi'е.

%<Бг~оро'диченъ:%>

%<М%>т~рь безму'жну, дв~у непоро'чну, нерастлjь'нну
_о=трокови'цу, въ жена'хъ _е=ди'ну тя` зна'емъ:
бл~гослове'нная марi'е, человjь'кwвъ и=справле'нiе.

%<Пjь'снь _е~. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Б%>ж\ственнjьйшими бг~осiя'ннw, му'ч_еницы
всехва'льнiи, заря'ми w=свяще'ни, преидо'сте безбо'жiя
непостоя'нную пучи'ну, и= къ бж\ственнjьй тишинjь`
премину'сте.

%<В%>лачи'ми по земли` мч~ницы всехва'льнiи лю'тjь, и=
му'ками о_у=раня'еми, нб\сныхъ ч_е'сти получи'сте,
а='гг~лwвъ согра'ждане ны'нjь бы'вше.

%<Л%>юбя` о_у=мре'ти за хр\ста` возлю'бльшаго тя`
jа='вjь, му'чениче фiлимо'не, вмjьни'лъ _е=си` приноси^мыя
jа='звы тjьлеси` твоему`, младе'нц_евъ стрjьля'нiя,
бг~облаже'нне.

%<Бг~оро'диченъ:%>

%<Б%>ц\ду тя` w\т души`, вл\дчце мi'ра блага'я,
и=сповjь'дающыя спаса'й: тя' бо предста'тельницу
непобjьди'му стяжа'хомъ, су'щую бг~ороди'тельницу.

%<Пjь'снь s~. I=рмо'съ:%>

%<Ж%>ите'йское мо'ре воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<В%>jь'тры дви'жими бж\ственнагw дх~а, му'дрiи,
душ_е'вная вожд_е'нiя во о_у='мная приста^нища
прера'достнw спасо'сте, му'ч_еницы, наслажда'ющеся ку'пнw
w=боже'нiя.

%<Н%>а колесни'цу пла'менну всjь'дше, страда'льцы,
и=злiя'нною кро'вiю къ нб~се'мъ восхи'тистеся, и= бж~iю
сла'ву получи'сте, w\т негw` вjьнцы` побjь'ды прiи'мше.

%<Ф%>iлимо'нъ и= леvкi'й, а=поллw'нiй ку'пнw и= fv'рсъ
приснопа'мятный четвери'ца бж\ственная и= свjьтоза'рная,
тр\оческое w=сiя'нiе, прича'стiемъ невеще'ственнымъ
w=богати'шася.

%<Бг~оро'диченъ:%>

%<И='%>же вся'кiя превы'шши, мы'сленныя, jа='кw бг~ъ, и=
ви'димыя тва'ри, вопло'щся про'йде и=зъ твоегw` чре'ва,
соблю'дъ тя` нетлjь'нну, jа='коже была` _е=си` пре'жде
рж\ства`, мт~и дв~о.

%<Конда'къ гла'съ в~. Подо'бенъ: Т%>в_е'рдыя.

%<Б%>лагоче'стiя вjь'ры побw'рницы sлочести'ваго
мучи'теля w=плева'вше, w=бличи'сте sвjьро_обра'зное _е=гw`
кровопроли'тiе: и= побjьди'сте тогw` jа='ростное
противле'нiе, хр\сто'вою по'мощiю о_у=крjьпля'еми, fv'рсе и=
леvкi'е, съ пострада'вшими w= на'съ моли'теся.

%<Пjь'снь з~. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
преподw'бнымъ _о=трокw'мъ, халд_е'и же w=паля'ющее велjь'нiе
бж~iе, мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<W=%>дожд_е'нiи бж\ственными о_у=гаси'сте многобо'жiя
пе'щь, разже'гшеся бж\ственною любо'вiю прера'достнw, и=
ны'нjь пjьснопое'те, страда'льцы: бл~гослове'нъ _е=си`, бж~е
_о=те'цъ на'шихъ.

%<Г%>оня'щаго бж\ственною о_у=лови'вше мре'жею,
досточу'днiи, и=звлеко'сте и=зъ глубины` ле'стныя, и=
хр\сту` приведо'сте, пою'ще те'плjь: бл~гослове'нъ _е=си`,
бж~е _о=т_е'цъ на'шихъ.

%<П%>околеба'сте ле'сти w=снова^нiя неколебле'нно
произволе'нiе показу'юще, и= му'жественъ ра'зумъ,
страда'льцы, и= ны'нjь пjьснопое'те благоче'стнw:
бл~гослове'нъ _е=си`, бж~е _о=т_е'цъ на'шихъ.

%<Бг~оро'диченъ:%>

%<П%>а'че сло'ва твое` зача'тiе, бг~оневjь'сто, бг~а бо
сло'ва родила` _е=си`, и=збавля'ющаго безслове'сiя вся'кагw
человjь'ка, и= сло'во подаю'щи вопи'ти: бл~гослове'нъ
_е=си`, бж~е _о=т_е'цъ на'шихъ.

%<Пjь'снь и~. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<Щ%>ито'мъ благоче'стiя защити'вся, и= кр\стъ, jа='коже
копiе`, воспрiе'мъ, полки` вра^гъ неви'димыхъ ссjь'клъ
_е=си`, fv'рсе доблему'дренне, му'ченикwвъ бж\ственная
сла'во.

%<Р%>азжига'емь любо'вiю вседержи'теля, вше'лъ _е=си`
му'жественнw въ му'ченическое суди'ще, и= терпjьли'внw
пострада'въ, расто'рглъ _е=си` sмi'я вели'каго, фiлимо'не
страда'льче.

%<П%>огруже'ну показа'въ вра'жiю си'лу, глубино'ю
му'жества и= терпjь'нiя твоегw`, _w а=рiа'не, цр\ствiя
сподо'бился _е=си`, неподви'жимагw во вся^ вjь'ки.

%<Бг~оро'диченъ:%>

%<И='%>стинную бц\ду и=сповjь'дающе тя`, jа='кw
а='гг~лъ, ра'дуйся, вопiе'мъ ти`: _е=ди'на бо ра'дость на
земли` родила` _е=си`, _w w=бра'дованная ч\стая
бл~гослове'нная.

%<Пjь'снь f~. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно,
_е=го'же велича'юще, съ нб\сными вw'и тя` о_у=блажа'емъ.

%<Х%>р\сто'ву стр\сть и=з\ъwбража'юще, и=скуше'нiе
мно'гихъ му'къ претерпjь'сте, блаже'ннiи: глава'ми же
о_у=сjь'чени бы'вше, сопричто'стеся чинw'мъ нб\снымъ,
сла'вою w=блиста'юще, и= бж\ственными луча'ми о_у=краша'еми.

%<Т%>вои'ми кровьми` багряни'цу w=мочи'лъ _е=си`, fv'рсе
му'дре, и= въ сiю` сла'внw w=дjь'явся: и= jа='кw ски'птръ
бж\ственный, держя` кр\стъ, со всjь'ми
страстоно'сцы ра'дуяся, ны'нjь сцр\ствуеши хр\сту`,
бг~облаже'нне.

%<В%>а'шымъ, блаже'ннiи, о_у=диви'шася а='гг~льскiя
си^лы подвигw'мъ, ра'намъ, противле'нi_емъ, ну'жднjьй
сме'рти: съ ни'миже живу'ще, воспомина'нiе сотвори'те w=
соверша'ющихъ ва'шу па'мять, всехва'льнiи.

%<Бг~оро'диченъ:%>

%<В%>ъ подо'бiи человjь'чи пло'ти, и=зъ твоегw` чре'ва
сло'во jа=ви'ся ражда'емое, и= мч~никwвъ мно'жество
привлече`, стр\сти претерпjь'въ, пребл~гi'й, ч\стая дв~о
марi'е бг~ора'дованная.


