<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

%<Мjь'сяца тогw'же въ г~_i-й де'нь.%>

%<Ст~ы'хъ мч~никъ, _е=vстра'тiа, а=v_ксе'нтiа,
_е=vге'нiа, марда'рiа и= _о=ре'ста:%>

%<И= ст~ы'я му'ченицы лукi'и дjь'вы.%>

[Зри`] %<Вjь'домо да _е='сть, jа='кw а='ще случи'тся
па'мять ст~ы'хъ си'хъ въ недjь'лю пра^_оц~ъ, вку'пjь
возслjь'дованiе и= му'ченикwвъ пое'тся.%>

%<Ве'черъ, Б%>лаже'нъ му'жъ: %<На Г%>д\си, воззва'хъ,
%<стiхи^ры на s~, гла'съ д~: Подо'бенъ: Д%>а'лъ _е=си`
зна'менiе:

%<С%>iя'етъ па'мять * страстоте'рпца твоегw`, гд\си,
_е=vстра'тiа, * jа='кw со'лнце свjь'тлостiю, * скры'вшагw
непобjьди'мыми словесы` многобо'жiе, * jа='коже несвjь'тлу
сjь'нь о_у=пражня'ему w\т вjь'ры, * и= четы'ри
сострада'льцы, * и= со_о'бщники сотво'ршагw. * и='хже ра'ди
на'мъ да'руй w=чище'нiе, * jа='кw чл~вjьколю'бецъ.

%<К%>а'менiе позна'ти * твое` влады'чество, *
_е=vстра'тiй слове'сное о_у=стро'и, * w=щути'ти си'лу въ
пло'ти свое'й твою` пону'дивша, * jа='же w\т му'къ
стра'шныхъ w\тложи'ти внеза'пнw ра^ны, * и= лжу`
погубля'юща, * бг~осло'вити тя` о_у=сты`, * i=и~се
всеси'льне, * сп~се ду'шъ на'шихъ.

%<С%>ловесы` и= страда^нiи, * и= много_обра'зными
лише'ньми жи'зни, * показа'ша любо'вь ст~i'и * къ тебjь`
соверше'ну непоколеби'му, * со _е=vстра'тiемъ
му'дрымъ, и= а=v_ксе'нтiемъ подвиза'вшiися, * _о=ре'стъ и=
марда'рiй * со _е=vге'нiемъ сла'внiи: * тjь'хъ моли'твами,
гд\си, спаси` ду'ши на'шя.

%<И='ны стiхи^ры, гла'съ то'йже. Подо'бенъ: Jа='%>кw
до'бля:

%<Jа='%>кw до'брjь во'инствовавъ, цр~ю` си'лъ, * тебе`
сама'го, _е=vстра'тiе * пре'далъ _е=си` во'льнw на муче'нiе
* и= ну'ждную сме'рть, * приводя` съ собо'ю ли'къ
му'ченикwвъ, блаже'нне. * съ ни'миже пострада'лъ _е=си`, *
и= побjь'ды прiя'лъ _е=си` вjьнцы`: съ тjь'ми моли'ся * w=
на'съ, всесла'вне.

%<Б%>г~ому'дрый _е=vстра'тiй, * до'блiй а=v_ксе'нтiй, *
сла'вный _е=vге'нiй и= марда'рiй, * со _о=ре'стомъ
до'бльствоваша, враги` побjьди'вше, * и= возсiя'вше jа='вjь,
jа='кw sвjь'зды многосвjь^тлы, * о_у=ясни'ша вjь'рныхъ
сердца`, * и= пре'лести w\тгна'ша тму`, * свjьтозаре'нiемъ
дх~а.

%<Н%>еwсла'бнw бiе'мь, и= _о=гне'мъ и=знуря'емь, и= въ
сапоги` желjь'зны, всему'дре, пригвожда'емь, и= въ путе'хъ
гони'мь, * въ темни'цjь заключа'емь, и= jа='кw же'ртва
чиста` въ пещи` пеко'мь, прине'слся _е=си`, теб_е` ра'ди
поже'ршемуся, * jа='кw благово'нно сожже'нiе на вы'шнюю
трапе'зу, * мч~ниче _е=vстра'тiе.

%<Сла'ва, гла'съ s~:%>

%<П%>рiиди'те, мч~николю'бцы, хр\сто'выхъ страда'льц_евъ
въ пjь'снехъ почти'мъ, _е=vстра'тiа непобjьди'маго
му'ченика, а=v_ксе'нтiа, и= _е=vге'нiа, и= марда'рiа, и=
_о=ре'ста, пятоза'рный му'ченикwвъ ли'къ, и=`же до'брjь
подвиза'вшеся на неви'димаго врага`, и= вjьнцы^ побjь'дными
о_у=вязе'ни, мо'лятся хр\сту` w= и=`же вjь'рою и= любо'вiю
соверша'ющихъ па'мять и='хъ.

%<И= ны'нjь, бг~оро'диченъ: К%>то` тебе` не
о_у=блажи'тъ:

%<Прокi'менъ дне`, и= чт_е'нiя г~. Пр\оро'чества
и=са'iина чте'нiе.%>

[Глава` м~г] %<Т%>а'кw гл~го'летъ гд\сь: вси` jа=зы'цы
собра'шася вку'пjь, и= соберу'тся кня'зи w\т ни'хъ: кто`
возвjьсти'тъ сiя^ въ ни'хъ; и=ли` jа=`же w\т
нача'ла, кто` слы^шана сотвори'тъ ва'мъ; да приведу'тъ
свидjь'тели своя^ и= w=правдя'тся, и= да о_у=слы'шатъ, и= да
реку'тъ и='стину. Бу'дите ми` свидjь'тели, и= а='зъ
свидjь'тель, глаго'летъ гд\сь бг~ъ, и= _о='трокъ, _е=го'же
и=збра'хъ, да позна'ете, и= вjь'руете ми`, и= разумjь'ете,
jа='кw а='зъ _е='смь: пре'жде мен_е` не бы'сть и='нъ бо'гъ,
и= по мнjь` не бу'детъ. А='зъ _е='смь бг~ъ, и= нjь'сть
ра'звjь мен_е` спаса'яй. А='зъ возвjьсти'хъ и= спасо'хъ,
о_у=ничижи'хъ, и= не бjь` въ ва'съ чу'ждiй. Вы` мнjь`
свидjь'тели, и= а='зъ гд\сь бг~ъ. И= _е=ще` w\т нача'ла
а='зъ _е='смь, и= нjь'сть w\т ру'къ мои'хъ и=збавля'яй:
сотворю`, и= кто` w\тврати'тъ то`; Си'це гл~го'летъ гд\сь
бг~ъ, и=збавля'яй ва'съ ст~ы'й i=и~левъ.

%<Прему'дрости соломw'ни чте'нiе.%>

[Глава` г~] %<П%>ра'ведныхъ ду'шы въ руцjь` бж~iей, и=
не прико'снется и='хъ му'ка. Непщева'ни бы'ша во _о=чесjь'хъ
безу'мныхъ о_у=мре'ти, и= вмjьни'ся w=sлобле'нiе и=схо'дъ
и='хъ, и= _е='же w= на'съ ше'ствiе сокруше'нiе: _о=ни' же
су'ть въ ми'рjь. И='бо предъ лице'мъ человjь'ческимъ а='ще
и= му'ку прiи'мутъ, о_у=пова'нiе и='хъ безсме'ртiя
и=спо'лнено. И= вма'лjь нака'зани бы'вше, вели'кими
благодjь'тельствовани бу'дутъ: jа='кw бг~ъ и=скуси` я=`, и=
w=брjь'те и=`хъ достw'йны себjь`. Jа='кw зла'то въ горни'лjь
и=скуси` и=`хъ, и= jа='кw всепло'дiе же'ртвенное прiя'тъ
я=`. И= во вре'мя посjьще'нiя и='хъ возсiя'ютъ, и= jа='кw
и='скры по сте'блiю потеку'тъ: су'дятъ jа=зы'кwмъ, и=
w=блада'ютъ людьми`, и= воцр~и'тся гд\сь въ ни'хъ во вjь'ки.
Надjь'ющiися на'нь разумjь'ютъ и='стину, и= вjь'рнiи въ
любви` пребу'дутъ _е=му`: jа='кw бл~года'ть и= ми'лость въ
преподо'бныхъ _е=гw`, и= посjьще'нiе во и=збра'нныхъ _е=гw`.

%<Прему'дрости соломw'ни чте'нiе.%>

[Глава` _е~] %<П%>ра'в_едницы во вjь'ки живу'тъ, и= въ
гд\сjь мзда` и='хъ, и= попече'нiе и='хъ о_у= вы'шнягw. Сегw`
ра'ди прiи'мутъ цр\ствiе благолjь'пiя, и= вjьне'цъ
добро'ты w\т руки` гд\сни: зане` десни'цею покры'етъ я=`, и=
мы'шцею защити'тъ и=`хъ. Прiи'метъ все_ору'жiе рве'нiе
свое`, и= воwружи'тъ тва'рь въ ме'сть врагw'мъ. W=блече'тся
въ броня` пра'вды, и= возложи'тъ шле'мъ, су'дъ
нелицемjь'ренъ. Прiи'метъ щи'тъ непобjьди'мый преподо'бiе:
поwстри'тъ же напра'сный гнjь'въ во _о=ру'жiе: спобо'ретъ же
съ ни'мъ мi'ръ на безу^мныя. По'йдутъ праволу^чныя стрjь'лы
мw'лнiины, и= jа='кw w\т благокру'гла лу'ка _о=блакw'въ на
намjь'ренiе полетя'тъ. И= w\т каменоме'тныя jа='рости,
и=спо'лнь паду'тъ гра'ды, вознегоду'етъ на ни'хъ вода`
морска'я: рjь'ки же потопя'тъ я=` на'глw. Сопроти'въ
ста'нетъ и=`мъ ду'хъ си'лы, и= jа='кw ви'хоръ развjь'етъ
и=`хъ. И= w=пустоши'тъ всю` зе'млю беззако'нiе, и=
sлодjь'йство преврати'тъ престо'лы си'льныхъ. Слы'шите
о_у=`бо, ца'рiе, и= разумjь'йте: навы'кните судiи^ конц_е'въ
земли`. Внуши'те держа'щiи мно'ж_ества и= гордя'щiися w=
наро'дjьхъ jа=зы^къ: jа='кw дана` _е='сть w\т гд\са держа'ва
ва'мъ, и= си'ла w\т вы'шнягw.

%<На стiхо'внjь стiхи^ры, гла'съ _е~. Подо'бенъ:
Р%>а'дуйся:

%<С%>то'лпъ свjьтлоявле'нъ, страда'льче, и='же му'дрости
и=спуща'я свjь'тлость, воздви'глся _е=си` на высоту`
терпjь'нiя, му'дре, и= къ свjь'ту напра'вился _е=си`
ра'зума, на'съ бж\ственными твои'ми свjь'тлыми,
_е=vстра'тiе, му'дрыми словесы` w=заря'я, сла'вне, твое'ю
любо'вiю w=криля'емыхъ, блаже'нне. тjь'мже и= похвала'ми
твою` па'мять чту'ще, му'чениче, w\т любве`, бж\ственнагw
чл~вjьколю'бiя про'симъ о_у=лучи'ти твои'ми моли'твами, и=
мi'ру дарова'ти ве'лiю ми'лость.

%<Стi'хъ: В%>оззва'ша пра'веднiи, и= гд\сь о_у=слы'ша
и=`хъ.

%<Д%>обро'тою и= сла'достiю и='стинною напо'лнена ча'ша
му'дрости твоея`, вiно` благоче'стiя въ сладча'йшихъ,
му'дре, и= _о=би'льныхъ словесjь'хъ и=злiя'лъ _е=си`:
и='миже наслажда'еми, и='стиннw въ нему'тное и=
сла'дкое та'инственнw возво'димся зна'нiе бж\ственное
вл\дки, _е=vстра'тiе. тjь'мже и= похвала'ми твоя^ страда^нiя
чту'ще вjь'рою и= любо'вiю, бж\ственнагw чл~вjьколю'бiя
про'симъ о_у=лучи'ти твои'ми моли'твами, и= мi'ру дарова'ти
ве'лiю ми'лость.

%<Стi'хъ: М%>нw'ги скw'рби пра'в_еднымъ, и= w= всjь'хъ
и='хъ и=зба'витъ я=` гд\сь.

%<П%>о'лкъ му'ченическiй свjьтоза'рный, побjьдоно'сный,
свjь'тлый, и= пяточи'сленный, да почти'тся похвала'ми,
притяжа'въ свjь'тлаго верхо'вника и='стиннw _е=vстра'тiа,
те'плjь и=з\ъwбличи'вша _е='ллинскiя ж_е'ртвы, хр\стiа'нwмъ
же бг~овjьща^нная о_у=ч_е'нiя о_у=тверди'вша слове'сными
велjь'ньми. сего` о_у=`бо восхва'лимъ налiя'вшаго му'дрости
ча'шу, и= духо'внw на'съ веселя'ща, хр\ста` моля'ща,
подаю'щаго мi'ру ве'лiю ми'лость.

%<Сла'ва, гла'съ то'йже:%>

%<М%>у'чащихъ свирjь'пства не о_у=боя'вшеся, па'че
хр\сто'ву вjь'ру jа='снjь проповjь'давше, строга^нiя мнw'гая
и= му^ки претерпjь'сте, _е=vстра'тiе и= а=v_ксе'нтiе,
_е=vге'нiе и= _о=ре'сте, и= сла'вный марда'рiе. тjь'мже
моли'теся цр~ю` и= бг~у w= на'съ, вjь'рою соверша'ющихъ
па'мять ва'шу.

%<И= ны'нjь, бг~оро'диченъ:%>

%<Б%>лажи'мъ тя`, бц\де дв~о, и= сла'вимъ тя`, вjь'рнiи,
по до'лгу, гра'дъ непоколеби'мый, стjь'ну неwбори'мую,
тве'рдую предста'тельницу и= прибjь'жище ду'шъ на'шихъ.

%<Тропа'рь, гла'съ д~:%>

%<М%>у'ч_еницы твои`, гд\си, во страда'нiихъ свои'хъ
вjьнцы` прiя'ша нетлjь^нныя w\т теб_е` бг~а на'шегw: и=му'ще
бо крjь'пость твою`, мучи'телей низложи'ша, сокруши'ша и=
де'мwнwвъ немwщны'я де'рзwсти: тjь'хъ моли'твами спаси`
ду'шы на'шя.

%<Сла'ва, и= ны'нjь, бг~оро'диченъ: _Е='%>же w\т вjь'ка
о_у=тае'нное:



%<На о_у='трени, по а~-й стiхоло'гiи, сjьда'ленъ, гла'съ
д~.%>

%<Подо'бенъ: С%>ко'рw предвари`:

%<М%>у'жествомъ вjь'ры въ брwня` w=бле'кся, му'дростiю
бж\ственною воwружи'вся благоче'стнw, _е=vстра'тiе сла'вне,
вся^ дiа'вwли побjьди'лъ _е=си` полки`, и= w=бличи'лъ _е=си`
безбо'жныхъ немощну'ю де'рзость, jа='кw и=мjь'я дерзнове'нiе
къ бг~у, моли` спасти'ся на'мъ.

%<Два'жды.%>

%<Сла'ва, и= ны'нjь, бг~оро'диченъ:%>

%<М%>но'гими согрjьше'ньми а='зъ блу'дный о_у='мъ
w=мрачи'въ, вопiю` тве'рдому твоему` заступле'нiю:
просвjьти`, бц\де, души` моея` sjь^ницы, возсiя'й ми`
покая'нiя свjь'тлую зарю`, и= w=блецы' мя во _о=ру'жiе
свjь'та, бг~ороди'тельнице ч\стая.

%<По в~-й стiхоло'гiи сjьда'ленъ, гла'съ д~:%>

%<_О=%>ру'жiемъ слове'съ твои'хъ мучи'теля о_у=язви'лъ
_е=си`, воево'да бы'въ хр\стоно'сныхъ люде'й, _е=vстра'тiе
бг~ому'дре: w=блиста'лъ _е=си` заря'ми чуде'съ мi'ру,
вjьне'цъ же и=сплете'ся твое'й главjь` свы'ше. тjь'мже и= въ
па'мяти твое'й хр\ста` прославля'емъ.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>ое'мъ тя`, бг~оневjь'сто, мт~и хр\ста` бг~а,
сла'вяще рж\ство` твое` непостижи'мое, и='мже и=зба'вихомся
w\т ле'сти дiа'воли, и= вся'кихъ бjь'дъ, бц\де вл\дчце, и=
вjь'рнw вопiе'мъ: поми'луй ста'до твое`, _е=ди'на
всепjь'тая.

%<По полv"еле'и, сjьда'ленъ, гла'съ и~. Подо'бенъ:
П%>рему'дрости:

%<Т%>р\оческою вjь'рою о_у=тве'рждся, и='стины пра'щею
воwру'жся, ле'сти низложи'лъ _е=си` и=ноплеме'нную
де'рзость, и= вра'жiй восхи'тилъ _е=си` слове'съ ме'чь,
тjь'мъ ссjь'клъ _е=си` лжи'вое противле'нiе. сегw` ра'ди
побjь'дами w=бличи'въ ле'сть, тjь'ломъ о_у='мерлъ _е=си`, и=
ду'хомъ w=жи'лъ _е=си`, страстоте'рпче _е=vстра'тiе: моли`
хр\ста` бг~а, грjьхw'въ w=ставле'нiе дарова'ти
пра'зднующымъ любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ w\т вра^гъ
ви'димыхъ и= неви'димыхъ, бу'рею w=держи'мь безчи'сленныхъ
согрjьше'нiй мои'хъ, и= jа='кw къ те'плому заступле'нiю и=
покро'ву моему`, ч\стая, ко приста'нищу притека'ю твоея`
бл~гости. тjь'мже, преч\стая, и=зъ теб_е` воплоще'нному
безсjь'меннw моли'ся прилjь'жнw w= всjь'хъ рабjь'хъ твои'хъ,
непреста'ннw моля'щихтися, бц\де преч\стая, моля'щи _е=го`
при'снw, согрjьше'нiй w=ставле'нiе дарова'ти воспjьва'ющымъ
досто'йнw сла'ву твою`.

%<Степ_е'нна, а~-й а=нтiфw'нъ д~-гw гла'са. Прокi'менъ,
гла'съ д~: В%>оззва'ша пра'веднiи, и= гд\сь о_у=слы'ша
и=`хъ. %<Стi'хъ: М%>нw'ги скw'рби пра'в_еднымъ, и= w=
всjь'хъ и='хъ и=зба'витъ я=` гд\сь. %<В%>ся'кое дыха'нiе:
%<_Е=v\глiе матfе'а, зача'ло л~s.%>

%<По н~-мъ _псалмjь` стiхи'ра, гла'съ а~. Самогла'сна:%>

%<П%>яточи'сленный ли'къ ст~ы'хъ восхва'лимъ, лю'дiе,
сп~са воспjьва'юще хр\ста`, _е=vстра'тiа терпjьливоду'шнаго
и= тве'рдаго страстоте'рпца, съ ни'мъ а=v_ксе'нтiа,
_е=vге'нiа, марда'рiа и= _о=ре'ста: сi'и бо по вjь'рjь
пострада'вше, треволн_е'нiя попра'ша вра^жiя, и= сп~су
мо'лятся, w=чище'нiе и= w=ставле'нiе грjьхw'въ дарова'ти
вjь'рою соверша'ющымъ па'мять и='хъ.

%<Канw'нъ бц\ды со i=рмосо'мъ на s~: и= ст~ы'хъ два`, на
и~.%>

%<Канw'нъ пе'рвый i=wа'нна мона'ха.%>

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми,
дре'внiй пjьшеше'ствовавъ i=и~ль, кресто_обра'зными
мwv"се'овыма рука'ма, а=мали'кову си'лу въ пусты'ни
побjьди'лъ _е='сть.

%<Р%>аздава'яй на нб~сjь'хъ да'ры, су'щымъ на земли`
страда'льц_емъ, подвигополо'жникъ сjьди'тъ хр\сто'съ
десни'цею вседержи'тельною, _е=vстра'тiа су'щымъ
_о=бою'ду, бж\ств_енныя вjьнцы` простира'я.

%<Л%>и'къ мч~ническiй пяточи'сленъ, прiиди'те ви'димъ,
пресвjь'тлымъ блиста'ющiйся свjь'томъ, и=мjь'яй
чинонача'льника возжелjь'ннаго _е=vстра'тiа, бл~года'тiю
бж~е'ственною вjьнча'ема.

%<П%>о'ясъ земна'гw во'инства w\трjьши'вый, и='стинному
привно'сиши цр~ю`, страда'нiя зна'менiе w\т хр\ста`,
_е=vстра'тiе, чрезъ а=v_ксе'нтiа прiе'мъ.

%<Бг~оро'диченъ:%>

%<С%>ело` вмjьсти'тельно была` _е=си` бж\ственнагw
_е=стества`, бг~ороди'тельнице ч\стая. тjь'мъ тя` лукi'а
возжела'вши, дjь'вственнw въ слjь'дъ теб_е` твоему` сн~у
приведе'ся.

%<Другi'й канw'нъ.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по бе'зднjь
стопа'ми, гони'теля фараw'на ви'дя потопля'ема, бг~у
побjь'дную пjь'снь, пои'мъ, вопiя'ше.

%<Н%>б\сныхъ кругw'въ цр~ь дарода'тель предсjьди'тъ,
страда'вшымъ на земли` со _е=vстра'тiемъ, хр\сто'съ
простира'я тjь^мъ побjь'ды вjьнцы`.

%<П%>jьснослове'сный ли'къ бг~овjьнча'нный
страда'льц_евъ пяточи'сленныхъ восхва'лимъ, вjь'рнiи,
му'драго _е=vстра'тiа, вjь'рна и=му'ща w= хр\стjь`
бж\ственнаго чинонача'льника.

%<В%>о'инства вы'шнягw жела'я, по'честь, _е=vстра'тiе,
w\тда'въ _о=бра'знw: бг~у приве'дъ, му'дре, твою` жи'знь,
свяще'ннw w=чище'нъ.

%<Бг~оро'диченъ:%>

%<Д%>обропобjь'дныхъ му'ч_еникъ ли'къ ра'дуяся пое'тъ
тя`, ч\стая, и='же побjь'ды вjьне'цъ прiя'тъ: тобо'ю бо
не'бо человjь'кwмъ бы'сть вхо'дно, jа='кw родила` _е=си`
па'че о_у=ма` творца` нб~се`.

%<Катава'сiа: Х%>р\сто'съ ражда'ется:

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`,
зову'щи: ты` моя` крjь'пость, гд\си, и= прибjь'жище и=
о_у=твержде'нiе.

%<Н%>аде'ждею муче'нiй, jа='коже невеще'ственнагw
сокро'вища, преесте'ственнw бы'лъ _е=си` и=спо'лненъ вся'кiя
ра'дости, всеблаже'нне _е=vстра'тiе.

%<М%>у'дростiю дх~о'вною, терпjь'нiемъ же напа'стей,
w=бличи'лъ _е=си`, мч~ниче хр\сто'въ а=v_ксе'нтiе,
мучи'тельское безбо'жiе.

%<Jа='%>коже красота` пресвjь'тлая, цр~кве вjь'рныхъ
мч~ницы, хр\сто'выми jа='звами, jа='кw цвjь^ты, w=бложе'ни
бы'сте.

%<Бг~оро'диченъ:%>

%<Г%>оспо'дственнw и= и='стиннw тя` бц\ду вjь'рнiи
чти'мъ: ты' бо бг~а родила` _е=си`, пло'ть бы'вша,
всенепоро'чная.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й,
вознесы'й ро'гъ вjь'рныхъ твои'хъ, бл~же, и= о_у=тверди'вый
на'съ на ка'мени и=сповjь'данiя твоегw`.

%<Т%>ве'рдостiю о_у=ма` о_у=пова'нiе твое` все`
возложи'въ, бл~же'нне, къ вы'шнему бг~у, наде'ждею ра'нъ
о_у=тjьше'нiя и=спо'лненъ ве'сь бы'лъ _е=си`.

%<П%>роцвjь'лъ _е=си` любо'вiю хр\сто'вою, бж\ственною
му'дростiю: терпjь'нiемъ же му'къ, а=v_ксе'нтiе, безу'мiе
w=блича'еши гони'телей, на'глость и= су'етiе.

%<Н%>еукроти'мый, му'дре, лисi'евъ гнjь'въ вмjьни'ся
тебjь` со'нъ, и= _о='гнь му'къ си'льныхъ: о_у=тве'рждся бо
w= хр\стjь` преwби'дjьлъ _е=си`, jа='коже и=но'му
стра'ждущу.

%<Бг~оро'диченъ:%>

%<С%>вященнослове'сными тя` гла^сы, бг~ома'ти дв~о,
всjь'хъ вино'вную вино'вника по на'мъ бы'ти, бг~олjь'пнw
воспjьва'юще вjь'рнiи о_у=блажа'емъ.

%<Катава'сiа: П%>ре'жде вjь^къ.

%<Конда'къ, гла'съ в~. Подо'бенъ: В%>ъ моли'твахъ:

%<С%>вjьти'льникъ jа=ви'лся _е=си` свjьтлjь'йшiй во
тмjь` невjь'дjьнiя сjьдя'щымъ, страстоте'рпче: вjь'рою бо,
jа='кw копiе'мъ, w=бложи'вся, врагw'въ шата'нiя не
о_у=боя'лся _е=си`, _е=vстра'тiе, ри'торwвъ сы'й
благоязы'чнjьйшiй.

%<Сjьда'ленъ, гла'съ и~. Подо'бенъ: П%>рему'дрости:

%<Н%>и ме'чь, ни sвjь'рiе, ни _о='гнь, ниже` и='но что`
страша'щихъ чу'вственныхъ, w\тню'дъ о_у=страши'ти твою`
тве'рдость возмого'ша: вра'жiю бо попра'въ тече'нiемъ си'лу,
jа='кw безстра'стенъ премину'лъ _е=си` житiе` и=
безпло'тенъ. тjь'мже вjь^рнымъ и=сцjьл_е'нiя подава'еши,
любо'вiю притека'ющымъ въ па'мять твою`, свя'те
страстоте'рпче _е=vстра'тiе. моли` хр\ста` бг~а, грjьхw'въ
w=ставле'нiе дарова'ти пра'зднующымъ любо'вiю святу'ю
па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<_Е=%>гда` прiи'детъ суди'ти все'й земли` всjь'хъ
вл\дка и= творе'цъ, _о=вца'мъ мя` причти` десны'мъ
w=сужде'ннаго, и= кромjь'шнiя тмы`, и= вся'кагw муче'нiя,
твоего` непотре'бнаго. раба` и=схити`, молю'ся: да
благода'рнw велича'ю бога'тство твоея` бл~гости, бц\де
всенепоро'чная, и= вопiю' ти ра'дуяся: моли` хр\ста` бг~а,
согрjьше'нiй w=ставле'нiе дарова'ти, тя' бо и='мамъ наде'жду
ра'бъ тво'й.

%<Пjь'снь д~. I=рмо'съ:%>

%<Л%>юбве` ра'ди, ще'дре, твоегw` _о='браза, на кр\стjь`
твое'мъ ста'лъ _е=си`, и= раста'яшася jа=зы'цы: ты' бо
_е=си`. чл~вjьколю'бче, крjь'пость моя` и= хвале'нiе.

%<W\т%>ложи'лъ _е=си` съ jа='звами пло'ти твоея`
душе'вныя скв_е'рны: стрjь'лы сокруши'лъ _е=си` лука'вагw
sмi'я вjь'рою, _е=vстра'тiе.

%<П%>росла'вися твои'ми ра'нами, страстоте'рпче, цр~ь
сла'вы и= неизрече'нныя тя` сла'вы си'лою и=спо'лни
чуде'съ, _е=vстра'тiе.

%<Р%>ы'барскому поревнова'въ дерзнове'нiю, му'ченическою
мре'жею вл\дцjь приво'диши му'драго _е=vге'нiа, о_у=лови'въ,
_е=vстра'тiе.

%<Бг~оро'диченъ:%>

%<В%>сенепоро'чная, и= _е=ди'на ст~jь'йшая херувi'мwвъ
jа='вльшися, ду'шы на'шя спаси` w\т вся'кагw w=бстоя'нiя,
вjь'рою пою'щихъ тя`.

%<И='нъ. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я
цр~ковь бг~олjь'пнw пое'тъ, взыва'ющи w\т смы'сла чи'ста, w=
гд\сjь пра'зднующи.

%<В%>сеси'льный бж\ственное жела'нiе въ души` твое'й
вже'гъ, чудодjь'йственна показа` и=зря'днw, всецjь'лы
плwтскi'я ра^ны твоя^ творя`.

%<М%>ре'жею духо'вною ры'барей, му'дре, о_у=лови'въ,
приво'диши цр~ю` му'драго _е=vге'нiа, _е=го'же о_у=лови'въ,
хр\сту` приве'лъ _е=си`, _е=vстра'тiе.

%<Г%>воздьми`, всему'дре, но'зjь разжига'емь, муче'нiемъ
сапw'гъ желjь'зныхъ, ве'сь себе` w=багри'лъ _е=си`, цр~я`
i=и~са подо'бяся стр\сти.

%<Бг~оро'диченъ:%>

%<Н%>еwб\ъе'млемый и= неизмjь'нный, бг~а _о=ц~а` сло'во,
и=змjьни'вся видjь'нiемъ, пренепоро'чная, и=зъ теб_е`
воплоща'емь, w=божа'етъ чл~вjьколю'бнw мя` человjь'ка.

%<Катава'сiа: Ж%>е'злъ и=зъ ко'рене:

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`,
свjь'тъ ст~ы'й, w=браща'яй и=зъ мра'чна невjь'дjьнiя,
вjь'рою воспjьва'ющыя тя`.

%<Т%>ы`, jа='коже sвjьзда` свjьтоно'сная, возсiя'лъ
_е=си` въ полцjь` му'ч_еникъ далечесiя'тельнw, непобjьди'мый
_е=vстра'тiе.

%<_W%> жре'бiя блага'гw! _w ча'сти бг~ода'нныя! _w жены`
добрjь'йшiя! совjь'томъ побjьди'вшiя ле'сть прама'тернюю.

%<Т%>ы` вся^ кра^сная вмjьни'лъ _е=си`, jа='кw
о_у=ме'ты, марда'рiе, побjьди'въ _е=стества` зако'ны
любо'вiю страда'нiя.

%<Бг~оро'диченъ:%>

%<О_у='%>мъ зе'мленъ твоегw` па'че о_у=ма` зача'тiя не
мо'жетъ разумjь'ти, дв~о мт~и, _о=трокови'це: бг~а бо
родила` _е=си`.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ
ти` ду'шы любо'вiю w=зари`, молю'ся, тя` вjь'дjьти, сло'ве
бж~iй, и='стиннаго бг~а, w\т мра'ка грjьхо'внагw взыва'юща.

%<Ч%>у'денъ, jа='коже sвjьзда`, бы'въ цр~кви, и=здале'ча
посредjь` му'ч_еникъ возсiя'лъ _е=си`, му'ченическими
w=сiя'я заря'ми, _е=vстра'тiе, мi'ръ, па'че со'лнца.

%<З%>арелу'чными сiя^нiи зарю` и=спуща'юща тя` ви'дjьвъ
бг~оглаго'ливый марда'рiй, тебjь`, jа='коже а='гнецъ
па'стырю неsло'бивъ, простото'ю се'рдца послjь'дова.

%<П%>ревознесе'ся сро'днагw _е=стества`, мужелю'бная
жена` и= разу'мная и= хр\столюби'вая, и=зря'днw
предпобjьжда'етъ и= соверше'ннjь, пома'завши му'жа къ
муче'нiю.

%<Бг~оро'диченъ:%>

%<И=`%>же бц\ду w\т души`, и= вл\дчцу мi'ра, бл~га'я,
и=сповjь'дающыя тя` спаса'й: тя' бо предста'тельницу
непобjьди'му стяжа'хомъ, су'щую бг~ороди'тельницу.

%<Катава'сiа: Б%>г~ъ сы'й ми'ра:

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь
вопiе'тъ ти`, w\т бjьсо'вскiя кро'ве w=чи'щшися, ра'ди
ми'лости w\т ре'бръ твои'хъ и=сте'кшею кро'вiю.

%<Х%>р\сто'съ мнjь` вмjь'стw всjь'хъ _е='сть, марда'рiй
велегла'снw вопiя'ше, и= _о=те'чество и= че'сть и= и='мя:
w\т теб_е' бо сему` научи'хся, _е=vстра'тiе.

%<Я=%>зы'къ w\трjь'занъ пjь'сней непрестае'тъ,
w\тсjь'ч_енныя же твоя^ ру'ки къ бг~у, _е=vге'нiе,
возвыша'хуся, спасе'нiя прося'ще пою'щымъ па'мять твою`.

%<Н%>ога'мъ провертjь^ннымъ повjь'шенъ бы'сть
стремгла'въ, разжже'нными же рожны` пали'мь по плеще'мъ,
ду'хъ вл\дцjь пре'далъ _е=си`, марда'рiе.

%<Бг~оро'диченъ:%>

%<К%>рjь'пость тя` w=брjь'тши, дв~о, и= тве'рдь
страстоте'рпица, ра^ны до'блественнjь терпи'тъ, и=
ра'дующися въ слjь'дъ теб_е` всjь'хъ вл\дчцjь приво'дится.

%<И='нъ. I=рмо'съ:%>

%<Ж%>ите'йское мо'ре, воздвиза'емое зря` напа'стей
бу'рею, къ ти'хому приста'нищу твоему` прите'къ, вопiю' ти:
возведи` w\т тли` живо'тъ мо'й, многоми'лостиве.

%<С%>а'мъ вмjь'стw всjь'хъ мнjь` хр\сто'съ _е='сть
_о=те'ческихъ, возопи'въ, _w марда'рiе! пятjь` сокруше'ннjьй
рожны` разжже'нными _о=гне'мъ, стрjьла'ми же ра'мена,
ра'дуяся сконча'лся _е=си`.

%<W\т%>рjь'занъ бы'въ, _е=vге'нiе, тво'й я=зы'къ,
хр\ста` пjьсносло'вити не престае'тъ: ру'ки же w\тсjь'чены
къ бг~у, бл~же'нне, возвыша'ются, пою'щымъ тя` и=збавле'нiя
прося'ще.

%<Jа='%>кw досточу'дна му'жественная твоя` душа`,
всебл~горо'дне _е=vге'нiе, сокруш_е'ннымъ бо ну'ждею твои^мъ
го'ленемъ, ду'хъ пре'далъ _е=си` въ ру'цjь вл\дки всjь'хъ
ра'дуяся.

%<Бг~оро'диченъ:%>

%<П%>реч\стая вл\дчце, ро'ждшая земны'хъ ко'рмчiю и=
гд\са, страсте'й мои'хъ непостоя'нное и= лю'тое о_у=тиши`
смуще'нiе, и= тишину` пода'ждь се'рдцу моему`.

%<Катава'сiа: И=%>зъ о_у=тро'бы i=w'ну:

%<Конда'къ, гла'съ г~. Подо'бенъ: Д%>в~а дне'сь:

%<В%>итi'йствуя предъ беззако'ннующими бж\ств_енная,
бi_е'нiя претерпjь'лъ _е=си` му'жественнjьйшимъ се'рдцемъ,
w=блиста'лъ _е=си` бг~озна'меньми, пречу'дне, о_у=гаси'лъ
_е=си` возвы'шенный пре'лести пла'мень: сегw` ра'ди тя`
честву'емъ, всеблаже'нне му'чениче хр\сто'въ _е=vстра'тiе.

%<I='косъ:%>

%<С%>вяще'нный соверша'етъ цр~ковь дне'сь пра'здникъ
та'инственнw, свjь'тлw проповjь'дающи твоя^ до'бл_ести,
болjь^зни и= труды`, jа=`же па'че _е=стества` бж\ств_енная
бор_е'нiя, jа=`же всю'ду ра^ны: и='миже низложи`
многоко'зненнаго, сла'ва страда'льц_евъ ве'лiя и= хвала`,
му'жества сто'лпъ, свjьти'льникъ всjь'хъ тя` чту'щихъ
благоче'стнw, врачева'нiй сокро'вище, богати'телю ни'щихъ,
первопобjь'дниче честны'хъ му'ченикwвъ, всебл~же'нне
му'чениче хр\сто'въ _е=vстра'тiе.

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй,
любо'вiю благоче'стiя па'че, не'жели пла'менемъ w=паля'еми,
взыва'ху: бл~гослове'нъ _е=си` въ хра'мjь сла'вы твоея`,
гд\си.

%<Н%>епрело'жно и=сповjь'данiя мудрова'нiе и=мjь'я, въ
тр\оцjь чествова'ти _е=ди'наго бг~а, му^ки преwби'дjьлъ
_е=си`, зовя'й: бл~гослове'нъ _е=си` въ хра'мjь сла'вы
твоея`, гд\си.

%<Jа='%>кw бл~же'нъ въ непоро'чномъ пути` ходи'лъ
_е=си`, колjь^ни бл~горазу'мнw преклони'лъ _е=си`
и=зба'вителю, ду'шу же преда'въ вл\дцjь въ ру'ки, jа='кw
бл~гово'ннjьйшу же'ртву, а=v_ксе'нтiе.

%<И='%>же вра'номъ и=лiи` пи'щу подава'яй бг~ъ, то'й и=
w= честнjь'й твое'й главjь` чудотворя`, жела'ющымъ w\ткры`,
jа='кw многожела'нное чрежде'нiе мi'ру, а=v_ксе'нтiе.

%<Бг~оро'диченъ:%>

%<Д%>в~о мт~и, jа='кw чи'сту тя` и= нетлjь'нну сло'во
чи'стое возлюби`, и= и=зъ теб_е` вопло'щся возсозда` всего`
человjь'ка, и='же лукi'ю просла'вивый чудесы`.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ
прп\дбнымъ _о=трокw'мъ, халд_е'и же w=паля'ющее велjь'нiе
бж~iе мучи'теля о_у=вjьща` вопи'ти: бл~гослове'нъ _е=си`,
бж~е _о=т_е'цъ на'шихъ.

%<П%>обjьдоно'сецъ къ нб\сному цр\ству, а=v_ксе'нтiе,
восте'клъ _е=си`: по и=скуше'нiи бо му'къ
многови'дныхъ, хр\ста` бг~а и=сповjь'дая сконча'лся _е=си`
за него`, во главу` о_у=сjь'ченъ.

%<П%>речу'дно _е='сть благоразу'мное, _о=ре'сте,
му'жество твое`, на суди'щи бо показу'еши ра'зумъ: ду'шу же
лисi'еву кресто'мъ о_у=нза'еши, поя`: бл~гослове'нъ бг~ъ
_о=т_е'цъ на'шихъ.

%<М%>уче'нiя путе'мъ спу'тника тебjь`, и= съ тобо'ю
теку'ща сою'зника _о=ре'ста, и= сострада'льца и=мjь'я,
w=богати'лъ _е=си`, поя` съ ни'мъ: бл~гослове'нъ бг~ъ
_о=т_е'цъ на'шихъ.

%<Бг~оро'диченъ:%>

%<Ю='%>ношы три` пе'щь не w=пали`, рж\ство`
проwбразу'ющи твое`, бж\ственный бо _о='гнь тя` не w=пали`
всели'вся въ тя`, и= вся^ просвjьти` вопи'ти: бл~гослове'нъ
бг~ъ _о=т_е'цъ на'шихъ.

%<Катава'сiа: _О='%>троцы благоче'стiю:

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ
ро'вjь затче`, _о='гненную же си'лу о_у=гаси'ша,
добродjь'телiю препоя'савшеся, благоче'стiя рачи'тели
_о='троцы, взыва'юще: бл~гослови'те, вся^ дjьла` гд\сня,
гд\са.

%<О_у=%>стна` разве'рзъ чи'стw, бж\ственный привле'клъ
_е=си` дх~ъ, _е=vстра'тiе: и= душетлjь'нныхъ о_у='бw
w=бличи'лъ _е=си` служе'нiй не'мощь, въ тр\оцjь же бг~а
чествова'ти взыва'лъ _е=си`: благослови'те, вся^ дjьла`
гд\сня, гд\са.

%<М%>у'дрыми наказа^нiи твои'ми о_у=крjьпи'въ смы'слъ,
му'чениче _е=vстра'тiе, на _о=дрjь` желjь'знjьмъ просте'ртъ
бы'въ непобjьди'мый _о=ре'стъ, вопiя'ше разори'тел_емъ
пла'мене, дjь'т_емъ подо'бяся: благослови'те, вся^ дjьла`
гд\сня, гд\са.

%<П%>росте'ръ тjь'ло терпjьли'внw, _о=ре'сте сла'вне,
ты` на _о=дрjь` разжже'ннjьмъ сопричта'лся _е=си` о_у='бw
му'ченикwвъ въ гд\сjь ра'дуяся, воспочи'лъ же _е=си` въ
ски'нiяхъ нб\сныхъ, вопiя`: благослови'те, вся^ дjьла`
гд\сня, гд\са.

%<Бг~оро'диченъ:%>

%<Jа=%>ви'лася _е=си` превы'шши нб~съ, бг~а нб\снаго
поро'ждши, w=небеси'вшаго, всеч\стая, земноро'дныхъ все`
смjьше'нiе, и= лукi'и честны'я па'мять о_у=ясни'вшаго,
_е=му'же вопiе'мъ всегда`: благослови'те, вся^ дjьла`
гд\сня, гд\са.

%<И='нъ. I=рмо'съ:%>

%<И=%>зъ пла'мене прп\дбнымъ ро'су и=сточи'лъ _е=си`, и=
пра'веднагw же'ртву водо'ю попали'лъ _е=си`: вся^ бо
твори'ши, хр\сте`, то'кмw _е='же хотjь'ти. тя` превозно'симъ
во вся^ вjь'ки.

%<_Е=%>ди'нагw _е=стества` тр\оцы безмjь'рную си'лу, со
дерзнове'нiемъ проповjь'дая, бг~осло'вилъ _е=си`: и=
i='дwльское служе'нiе су'етное w=бличи'лъ _е=си`, всему'дре
_е=vстра'тiе, бг~ому'дре.

%<Н%>е вjь'дый гони'тель терпjь'нiя твоегw`, пла'меннымъ
ви'домъ о_у=страши'ти тя` покуша'шеся: ты' же тогw`
суровство` w=плева'въ, ра'дуяся вл\дку, _е=vстра'тiе,
воспjьва'лъ _е=си`.

%<В%>jьща^нiи твои'ми бж\ственными наказу'емь
бг~ому'дрый _о=ре'стъ, на _о='дръ вскочи` и=гра'я, jа='кw
а='гнецъ непоро'ченъ всесожига'емь, бг~у вjьнцеда'вцу
вопiя`: бл~гослови'те, вся^ дjьла` гд\сня, гд\са.

%<Бг~оро'диченъ:%>

%<П%>реч\стая дв~о, ты' мя спаси`, мое'й не'мощи бу'ди
по'мощь: скорбе'й мно'гихъ и= лю'тыхъ мя` и=зба'ви, да тя`
сла'влю _е=ди'ну бц\ду.

%<Катава'сiа: Ч%>у'да преесте'ственнагw:

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`,
дв~о, краеуго'льный w\тсjьче'ся, хр\сто'съ, совокупи'вый
разстоя^щаяся _е=ст_ества`. тjь'мъ веселя'щеся, тя`, бц\де,
велича'емъ.

%<Б%>ж\ственныхъ причасти'тися та^инъ возжелjь'въ,
страстоте'рпче, и= бг~оявле'нiя свjьтоза'рнагw сподо'битися,
блаже'нне _е=vстра'тiе, къ зову'щему тя` на нб~са`,
жела'емому прибли'жился _е=си` хр\сту`.

%<S%>jьлw` веселя'ся страстоте'рпче, ра'достному
w=сужде'нiю мучи'тельскагw пребезу'мiя, подвигополо'жника
твоего` велича'лъ _е=си`, пjьсносло'вя, _е=vстра'тiе,
сме'рти разори'теля хр\ста`.

%<П%>рiиди'те мучениколю'бцы вси`, пре'лести
потреби'теля свяще'нными _е=vге'нiа пjь'сньми, му'драго
_о=ре'ста же и= марда'рiа, и= въ си'ми а=v_ксе'нтiа со
_е=vстра'тiемъ возвели'чимъ.

%<Бг~оро'диченъ:%>

%<С%>вjь'тъ на'мъ возсiя` и=зъ ложе'снъ неискусому'жныхъ
твои'хъ, дв~о, _е=гw'же свjьтосiя^нiи бж\ственнw
w=зари'вшися, свjь'тъ же бы'сть чу'дная лукi'а,
бг~ороди'тельнице дв~о мт~и.

%<И='нъ. I=рмо'съ:%>

%<Б%>г~а человjь'кwмъ не возмо'жно ви'дjьти, на него'же
не смjь'ютъ чи'ни а='гг~льстiи взира'ти: тобо'ю бо,
всеч\стая, jа=ви'ся человjь'кwмъ сло'во воплоще'нно:
_е=го'же велича'юще, съ нб\сными вw'и, тя` о_у=бл~жа'емъ.

%<П%>оя` _е=vстра'тiе, жела'емаго, и= _о='бщникъ
бж\ственныхъ та^инъ бы'въ, бг~оявле'нiя _е=гw` въ темни'цjь
сподо'бился _е=си`, бл~же'нне, зову'ща тя` къ нб\снjьй
жи'зни цр\ствiя _е=гw`.

%<О_у=%>крjьпи'вся си'лою хр\сто'вою, _е=vстра'тiе,
гони'телей ласка'нiю посмjья'лся _е=си`, велича'я, сла'вне,
хр\ста` пjь'сньми: jа='кwже бо ю='ношы дре'вле въ пе'щь,
ра'дуяся, jа='кw въ кра'сный ра'й, бл~же'нне, вну'трь вше'лъ
_е=си`.

%<П%>jь'сньми и= пjь'ньми восхва'лимъ вси` вjь'рнiи
бж\ств_енныя во'ины, а=v_ксе'нтiа, _е=vге'нiа, вку'пjь и=
марда'рiа, сла'внаго _о=ре'ста, и= чинонача'льника и=
сострада'льца и= наста'вника му'драго _е=vстра'тiа.

%<Бг~оро'диченъ:%>

%<Х%>ра'мъ, дв~о, цр\ствующагw со _о=ц~е'мъ и= дх~омъ
хр\ста` была` _е=си`: теб_е` ра'ди, ч\стая, хра'мы и= мы`
бл~года'тiю бы'вше, сподо'бихомся сынотворе'нiя _е=гw`
креще'нiемъ.

%<Катава'сiа: Т%>а'инство стра'нное:

%<Свjьти'ленъ. Подо'бенъ: Д%>х~омъ во ст~и'лищи:

%<С%>оверши'лъ _е=си` чу'дное страда'нiя тече'нiе,
_е=vстра'тiе блаже'нне, и= приве'дъ ку'пнw
_е=vге'нiа честна'го, и= му'драго а=v_ксе'нтiа, марда'рiа же
со _о=ре'стомъ, и='хже вjь'рjь и= де'рзости о_у=диви'шася
чл~вjь'честiи и= а='гг~льстiи собо'ри.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>есказа'ннагw рж\ства` твоегw` была` _е=си`,
пренепоро'чная невjь'ста, jа='кw су'щи честнjь'йшiй хра'мъ,
бц\де, ты' бо превjь'чное въ тя` все'льшееся родила` _е=си`
бг~а сло'во. тjь'мъ пою'ще рж\ство` твое` велича'емъ, _w
всенепоро'чная _о=трокови'це.

%<На хвали'техъ стiхи^ры на д~, гла'съ г~. Ге'рманово.%>

%<Р%>и'торскими словесы` хр\сто'въ во'инъ беззакw'нныя
о_у=жаси`, страда'льческими ра'нами вра^жiя си^лы му'жески
побjьди` _е=vстра'тiй сла'вный, и= тве'рдый страда'лецъ,
и='же тjь'сный и= приско'рбный ше'ствовавъ пу'ть, и= въ
зе'млю дости'гъ вjь'чныя жи'зни: въ не'йже и= мо'литъ
хр\ста`, дарова'ти на'мъ ве'лiю ми'лость.

%<И='%>же въ бж\ственнjьй му'дрости jа='вльшася
фiлосо'фа, и= въ добро'тjь слове'съ показа'вшася ри'тора, въ
свидjь'телехъ вели'каго _е=vстра'тiа страда'льческими
похвала'ми о_у=вjьнча'имъ: сво'йство бо се'й хр\сто'въ
во'инъ благочести'вое собра'въ, во вре'мя бра'ней къ
подвигw'мъ страда'нiя вчиня'я, вра'жiй восхи'тивъ ме'чь,
си'мъ того` о_у=язви`. къ нему'же возопiи'мъ: му'ченикwвъ
и=зря'днjьйше, съ постравда'вшими съ тобо'ю моли` хр\ста`
бг~а, w= вjь'рою соверша'ющихъ всечестну'ю па'мять твою`.

%<Гла'съ д~. I=wа'нна мона'ха:%>

%<Д%>а вjьнча'ются w\т на'съ похвала'ми добропобjь'днiи
и='стины свидjь'тели: _е=vстра'тiй, _е='ллинскагw
басносмышле'нiя w=бличи'тель, и= хр\стiа'нскагw бг~ому'дрiя
проповjь'дникъ: а=v_ксе'нтiй, и='же му'дростiю слове'съ, и=
терпjь'нiемъ дjь'лъ, мучи'тельское w=бличи'вый безбо'жiе: къ
си^мъ _е=vге'нiй, бг~у благопотре'бный, и= мучи'тел_емъ
непотре'бный спаси'тельнагw ра'ди и=сповjь'данiя,
и= _о=ре'стъ и='стинный и= чу'дный цр~я` всjь'хъ во'инъ: съ
ни'миже и= марда'рiй, го'лубь неsло'бивый,му'дрое
посрами'вый sмi'я бл~года'тiю хр\ста` бг~а, и= сп~са ду'шъ
на'шихъ.

%<Кассi'и мона'хини:%>

%<П%>а'че _е='ллинскихъ наказа'нiй, а=п\сльскую
му'дрость предпочто'ша ст~i'и му'ч_еницы, кни^ги витi^йскiя
w=ста'вльше, и= ры'барскую навы'кше. та'мw бо о_у='бw
бл~гоязы'чiе глаго'ламъ, въ некни'жныхъ же бг~огла'сiихъ
тр\оческому науча'хуся бг~оразу'мiю. въ не'мже моли'теся, въ
ми'рjь сохрани'тся душа'мъ на'шымъ.

%<Сла'ва, гла'съ д~, тоя'же кассi'и.%>

%<П%>ятостру'нную цjьвни'цу, и= пятосвjь'тлый свjь'щникъ
бж~iя цр~кве, бг~онw'сныя му'ченики тезоиме'ннjь воспои'мъ,
и= благоче'стнjь похва'лимъ: ра'дуйся, и='же до'брjь бг~омъ
вво'инствованный въ нб\снjьмъ во'инствjь, и= вво'инившему
тя` о_у=годи'въ, и='же въ витi'яхъ витi'й, _е=vстра'тiе
бг~ому'дре: ра'дуйся и='же тала'нтъ w\т бг~а, тебjь`
ввjь'ренный, возрасти'въ во мно'жество, а=v_ксе'нтiе
бл~же'нне: ра'дуйся, краснjь'йшая вjь'твь бж\ственнагw
благоро'дiя, _е=vге'нiе бг~ому'дре: ра'дуйся, кра'сный
_о='бразомъ, нра'вомъ же предо'брый, и= _о=боюдоизря'дный,
и='же въ бж\ственныхъ гора'хъ пребыва'я ве'сь, всебл~же'нне
_о=ре'сте: ра'дуйся, сiя'яй прозра'чный би'сере, и='же му^ки
гw'рькiя ра'достнjь претерпjь'вый, марда'рiе непобjьди'ме:
ра'дуйся равночи'сленный ли'че му'дрыхъ дjь'въ: jа=`же
мо'лимъ вся'кагw гнjь'ва и= ско'рби и=зба'вити, и=
неизрече'нныя ва'шея сла'вы соприча'стники сотвори'ти,
лjь'тнюю ва'шу па'мять чту'щыя.

%<И= ны'нjь, бг~оро'диченъ: И=%>му'ще тя`, бц\де:

%<Славосло'вiе вели'кое. И= w\тпу'стъ.%>

%<На лiтургi'и бл~ж_е'нна, а~-гw канw'на пjь'снь г~-я,
на д~ и= в~-гw, пjь'снь s~, на д~. Прокi'менъ, гла'съ д~:
С%>т~ы^мъ, и=`же су'ть на земли` _е=гw`, о_у=диви`
гд\сь вся^ хотjь^нiя своя^ въ ни'хъ. %<Стi'хъ: П%>редзрjь'хъ
гд\са предо мно'ю вы'ну: %<А=п\слъ ко _е=фесе'_емъ, зача'ло
сл~г. А=ллилу'iа, гла'съ д~: В%>оззва'ша пра'веднiи, и=
гд\сь о_у=слы'ша и=`хъ. %<Стi'хъ: М%>нw'ги скw'рби
пра'в_еднымъ: %<_Е=v\глiе луки`, зача'ло р~s. Прича'стенъ:
Р%>а'дуйтеся, пра'веднiи, w= гд\сjь:


