<::рус>    электронный текст предоставлен 

<::лат>    monah German - Srbija 

<::рус> Текст подвергнут грамматической правке



<::слав> 


%<Мц\са деке'мврiа въ з~_i де'нь%>

%<Па'мять прп\дбныхъ новомч~нкъ паi'сiа и= а=вваку'ма, 
и= и=`же съ ни'ми, страда'вшихъ въ бjь'лградjь.%>

%<На вели'цjьй вече'рни, Б%>л~же'нъ му'жъ, %<а=нтiфw'нъ 
а~.%>

%<На Г%>д\си воззва'хъ, %<стiхи^ры на и~, гла'съ д~, 
самогла'сны, прп\дбному'ченикwмъ:%>

%<С%>вяще'ный и= чу'дный наста` пра'здникъ, 
свjьтозаре'нiемъ дх~а свjьтоводя'щи на'съ, соше'дшеся 
о_у=`бо празднолю'бцы, достохва'льными пjь'сньми 
возвели'чимъ дво'ицу му'ченикwвъ свяще'нныхъ, тве'рдаго 
а=дама'нта и=гу'мена паi'сiа, и= до'блественнаго дiа'кона 
а=вваку'ма, и= про'чiй бж\ственный собо'ръ страстоте'рп_ецъ, 
не хотя'щихъ w\трещи'ся хр\ста`, вся'ческихъ живота`, но 
ну'ждною сме'ртiю о_у=мира'юще вы^шняя наслjь'доваху.

%<В%>оспое'мъ вjь'рнiи въ пjь'снехъ, му'драгw паi'сiа съ 
до'блимъ а=вваку'момъ, и= про'чее мно'жество сла'вныхъ 
страстоте'рп_ецъ, не хотя'щыя повину'тися sлы^мъ 
повелjь'нi_емъ sлоимени'тагw мучи'теля, но тве'рдою сме'ртiю 
о_у=мира'юще, сокруши'ша свирjь'пство а=га^рянъ безбо'жныхъ, 
и= се'рбiю всю` w=зари'ша луча'ми страда'нiй свои'хъ 
до'блественнjьйшiи.

%<П%>рiиди'те лю'дiе воспое'мъ бг~овjьнча'ненъ по'лкъ 
новоявле'нныхъ му'ч_еникъ, непоро'чное за хр\ста` 
заколе'нiе, сi'и бо о_у=мре'ти произво'лиша за вся'ческихъ 
живота`, и='бо въ сердца'хъ нося'ще цjь'лу бж\ственную 
печа'ть хр\сто'ву, не повину'шася sлоимени^тымъ sвjь'р_емъ 
а=га^рянскимъ, но зако'ннw пострада'вше, пра'вды вjьнцы` 
прiя'ша, и= ны'нjь на небесjь'хъ мо'лятся w= душа'хъ 
на'шихъ.

%<И='ны стiхи^ры святы'хъ му'ч_еникъ, гла'съ в~:%>

%<М%>у'ч_еницы всебл~же'ннiи, вельми` хр\ста` 
возлюби'вше, страст_е'мъ тогw` му'жески о_у=подо'бистеся, 
себе` сами'хъ w\тверго'стеся до конца`, кропле'нiй крове'й 
w=багри'сте зе'млю, на дреко'лjьхъ набада'еми стра'шную 
сме'рть под\ъе'мше безсме'ртiя сподо'бистеся, и= ны'нjь на 
небесjь'хъ наслажда'етеся.

%<М%>у'ч_еницы всехва'льнiи, во'ини всеси'льнагw цр~я` 
и= бг~а, мучи'телей преще'нiя и= гро'зныя сме'рти не 
о_у=боя'стеся, но бл~годе'рзостнw w\тлучи'вшеся, потща'стеся 
ча'шу муче'нiя и=спи'ти, призыва'я бж\ственное и='мя бг~а 
жива'гw, w\т него'же получи'ти сла'ви и= свjь'тлости jа='вjь 
сподо'бистеся.

%<М%>у'ч_еницы достосла'внiи, _о=ру^жницы всехва'льнiи, 
хр\сту` вво'инившеся, и= тогw` любо'вiю о_у=крjь'пльшеся, 
sлоч_е'стыя а=га^рянская w\тверго'сте, и= о_у=мира'юще за 
хр\ста`, бл~госла'внw побjь'дами о_у=краси'стеся, сегw` 
ра'ди ны'нjь весели'теся въ нб\сныхъ поко'ищахъ.

%<Сла'ва, гла'съ д~:%>

%<В%>есели'теся нб~са`, торжеству'йте на земли` вси` 
_о=течестволю'бцы, дуна'ве и= са'во, рjь'ки, взыгра'йте 
струя'ми, се' бо дне'сь ди'венъ ю='ноша хр\сто'въ, 
до'блественный дiа'конъ а=вваку'мъ, не восхотjь'въ 
w\трещи'ся хр\ста`, и=дя` крjь'пкw къ сме'рти не о_у=боя'вся 
и= смертоно'сный дреко'ль на ра'мо нося`, велегла'снw си'це 
поя'ше: нjь'сть вjь'ры лу'чше хр\стiа'нскiя. се'рбъ 
хр\сто'въ _е='сть, ра'дуется сме'рти. стра'шный бж~iй су'дъ 
жде'тъ и= а=га'ряны. вы' же творите` что` ва'мъ го'дjь 
быва'етъ. ско'рw и= ту'рки возме'здiе прiи'мутъ. бг~ъ ва'мъ 
спору'чникъ и= бж~iя пра'вда. тjь'мже поруга'въ свирjь'пство 
а=га'рянское, всели'ся во вjь'ки въ ца'рство нб\сное.

%<И= ны'нjь, предпра'зднства, гла'съ в~, а=ндре'а 
пv'рскагw:%>

%<П%>рiиди'те вси` хр\сто'во рж\ство` предпра'зднуемъ 
вjь'рнw, и= мы'сленнjь пjь'нiе jа='кw sвjьзду` предлага'юще: 
волхвw'въ славослw'вiя, съ па'стырьми возопiи'мъ: прiи'де 
и=збавле'нiе человjь'кwвъ, и=з\ъ дjь'вственныхъ ложе'снъ, 
вjь^рныя призыва'ющее.

%<Вхо'дъ. Прокi'менъ дне`, и= чт_е'нiя три`.%>

%<На лiтi'и, стiхи'ра хра'ма и= прп\дбному'ченикwвъ, 
гла'съ в~:%>

%<П%>рп\дбномч~нцы хр\стw'вы, jа=ви'стеся jа='кw 
бг~оплете'нная плени'ца, благода'тiю дру'гъ дру'гу 
связу'еми, и= къ высотjь` восходя'ще, и= лiя'нiемъ кро'ве 
зе'млю w=свяща'юще. тjь'мже и= вjьнцы` прiя'сте jа='вjь 
неувяда'емiи, и= сла'ву вjь'чную, весе'лiе и= ра'дость 
конца` не и=му'щую, и= ца'рство нб\сное, со всjь'ми 
страда'вшими съ ва'ми, съ ни'миже помина'йте на'съ ко гд\су.

%<М%>у'ч_еницы гд\сни, со'лнца свjьтлjь'е возсiя'вшiи, 
блиста'нiе страда'нiй ва'шихъ просвjьща'етъ концы`, и= вся` 
се'рбiа w=ст~и'ся лiя'нiемъ кро'ве ва'шея, вы' бо ва'шя вы^я 
хр\сту` преклони'вше, прiя'сте заколе'нiе, и= jа='кw 
ж_е'ртвы соверш_е'нныя бг~у принесо'стеся, сегw` ра'ди 
мо'лимъ ва'съ, и=спроси'те на'мъ прегрjьше'нiй w=ставле'нiе.

%<Сла'ва, гла'съ д~:%>

%<Д%>не'сь торжеству'етъ правосла'вная бо'снiя, и= вся^ 
страна` се'рбская, и=зря'днjье же тернавская _о=би'тель 
свята'гw бл~говjь'щенiя, къ си^мъ же и= гра'дъ бjь'лградъ, 
воспjьва'юще вку'пjь ди'внаго ю='ношу хр\сто'ва, 
до'блественнаго дiа'кона а=вваку'ма. торжеству'етъ бо'снiя, 
jа='кw породи` такова'го ю='ношу, торжеству'етъ и= се'рбiя, 
jа='кw воспита` _е=го`, _о=би'тель бл~говjь'щенiя, jа='кw 
w=святи` _е=го`, гра'дъ же бjь'лградъ, jа='кw кро'вiю _е=гw` 
му'ченическою w=багре'нъ бы'сть. мы' же воспjьва'юще _е=го` 
мо'лимся, моли` w= на'съ, му'чениче а=вваку'ме, во _е='же 
сп\сти'ся всjь^мъ на'мъ.

%<И= ны'нjь, бг~оро'диченъ, гла'съ то'йже:%>

%<П%>ресвята'я дв~о бц\де, мт~и ми'лостивая, се` 
прибjьга'емъ къ твое'й бл~гости, воздвиза'юще _о='чи 
серде'цъ на'шихъ къ тебjь`, и= колjь^на преклоня'юще съ 
пла'чемъ мо'лимъ тя`, не пре'зри на'шегw воздыха'нiя, и= 
бу'ди на'мъ покро'въ и= помо'щница въ де'нь су'дный.

%<На стiхо'внjь стiхи^ры, гла'съ г~:%>

%<Jа='%>коже sвjь'зды w=заря'ютъ вселе'нную всю`, вы' же 
положе'ни на высоту` страда'нiя w=заря'ете все` _о=те'чество 
ва'ше, сегw` ра'ди вjь'рнw о_у=бл~жа'етеся.

%<Стi'хъ: Ч%>т\сна` пред\ъ гд\семъ сме'рть прп\дбныхъ 
_е=гw`.

%<Н%>е поколеба'ша ва'съ кова^рствiя, ни мнw'гая 
и=скуш_е'нiя, но jа=ви'стеся столпи` непоколеби'мiи, тjь'мже 
и= побjь'ду вjь'чную взя'сте.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<В%>ели'кагw бл~госла'вiя сподо'бистеся, хр\сто'ви 
страда'льцы, на дреко'лjьхъ возвы'сившеся, jа='коже дре'вле 
вл\дка на кр\стjь`, и= ны'нjь моли'теся w= спасе'нiи ду'шъ 
на'шихъ.

%<Сла'ва, гла'съ s~, самогла'сенъ:%>

%<З%>емна'гw житiя` вся` вмjьни'сте о_у=ме'ты, jа='коже 
научи` бж\ственный па'vелъ, то'кмw да i=и~са прiwбря'щете. 
сегw` ра'ди до'блjь пострада'вше, на небесjь'хъ w=бита'ете, 
вjьнцено'сцы великоимени'тiи.

%<И= ны'нjь, бг~оро'диченъ, гла'съ то'йже:%>

%<Д%>анiи'лъ му'жъ жела'нiй, ка'мень без\ъ ру'ки 
w\тсjь'ченъ ви'дjьвъ тя` гд\си: младе'нца без\ъ сjь'мене 
рожде'на пронарече` тя`, и=з\ъ дв~ы воплоще'нна сло'ва, 
непремjь'ннаго бг~а, и= спа'са ду'шъ на'шихъ.

%<На благослове'нiи хлjь'бwвъ: тропа'рь, гла'съ д~:%>

%<Jа='%>кw и='стиннiи во'ини хр\стw'вы, кро'тостiю и= 
смире'нiемъ возсiя'сте, и= за хр\ста` до'блественнw 
пострада'сте, прп\дбномч~нцы паi'сiе и= а=вваку'ме, но 
сме'рть ва'ша велегла'снw возвjьща'етъ всjь^мъ: лу'чше 
_е='сть за хр\ста` и= _о=те'чество страда'ти, не'жели без\ъ 
хр\ста` и= всецjь'лый мi'ръ се'й стяжа'ти. %<[два'жды.]%>

%<И= Б%>ц\де дв~о: %<[_е=ди'ножды.]%>



%<На о_у='трени%>

%<По шесто_пса'лмiи _е=ктенiа`, и= посе'мъ Бг%>~ъ гд\сь, 
%<тропа'рь прп\дбному'ченикwвъ [два'жды.] Сла'ва, и= ны'нjь, 
бг~оро'диченъ.%>

%<По а~ стiхосло'вiи, сjьда'ленъ, гла'съ а~:%>

%<Х%>р\ста` пострада'вшагw стопа'мъ послjь'довавше, 
мно'гихъ ра'нъ и=скуше'нiе прiя'сте, но щито'мъ любве` и= 
вjь'ры воwруже'ни, не поколеба'стеся мно'гихъ му'къ 
приложе'ньми. тjь'мже и= пра'вды вjьне'цъ w\т руки` 
хр\сто'вы прiя'сте, и= а='гг~ломъ jа='вjь о_у=подо'бившеся, 
сла'внw просла'вистеся.

%<Сла'ва, и= ны'нjь, бг~оро'диченъ, гла'съ то'йже:%>

%<И=%>з\ъ нетлjь'нныя _о=трокови'цы бг~ъ воплоща'ется, 
_е=го'же безпло'тныхъ ли'цы трепе'щуще сла'вятъ, jа='кw 
всjь'хъ творца` и= _е=ди'наго непремjь'ннаго, и= человjь'цы 
на земли` всегда` пою'тъ воспjьва'юще: гд\су пое'мъ, сла'внw 
бо просла'вися.

%<По в~ стiхосло'вiи, сjьда'ленъ, гла'съ в~:%>

%<С%>вjьтоявле'ннiи свjьти'льницы, бж\ственнiи хр\стw'вы 
му'ч_еницы, струя'ми крове'й безбо'жiя пла'мень 
о_у=гаси'вше, w=бнажа'еми и= ра'нами сокруша'еми, 
непрело'жни пребы'сте. па'че хр\сто'вы любве` ничто'же 
предпочита'юще, и= ны'нjь со а='гг~лы бг~у предстоя'ще, 
и=спроси'те на'мъ прегрjьше'нiй и=збавле'нiе.

%<Сла'ва, и= ны'нjь, бг~оро'диченъ, гла'съ то'йже:%>

%<Г%>о'ру тя`, дв~о, преднаписа` jа='вjь, бж\ственный 
пр\оро'къ данiи'лъ, трiе' же _о='троцы о_у=зрjь'вше пла'мень 
w=роша'ющъ, пjь'сненнw восхваля'ютъ твоего` сн~а, jа='кw 
зижди'теля, и= спа'са, и= гд\са.

%<Полv"еле'й.%>

%<Велича'нiе: О_у=%>бл~жа'емъ ва'съ прп\дбномч~нцы, 
паi'сiе и= а=вваку'ме, и= чте'мъ святу'ю па'мять ва'шу, 
наста^вницы мона'хwвъ и= собесjь^дницы а='гг~лwвъ.

%<_Псало'мъ и=збра'нный: Т%>ерпя` потерпjь'хъ гд\са:

%<По полv"еле'и, сjьда'ленъ, гла'съ и~:%>

%<_О='%>бразъ му'жества показа'стеся, пред\ъ 
sлочести'выми ту'рки jа='снw и=сповjь'дающе вjь'ру 
хр\сто'ву, сегw` ра'ди велича^йшая страда^нiя прiя'сте, но 
и= вели'кое мно'жество вjь'рныхъ бг~у приведо'сте, и=`же 
сме'ртiю му'ченическою безсме'ртную сла'ву, ку'пнw съ ва'ми 
w=брjьто'ша, съ ни'миже моли'теся w= спасе'нiи ду'шъ 
на'шихъ.

%<Сла'ва, и= ны'нjь, бг~оро'диченъ, гла'съ то'йже:%>

%<П%>р\оро'къ данiи'лъ тайнонауча'етъ пречи'стая, и= 
предживопису'ютъ бг~ому'дреннiи трiе` _о='троцы рж\ство` 
твое`, чрезъ _о='бразы зря'ще и=з\ъ о_у=тро'бы твоея` 
проше'дшаго несказа'ннw, жизнода'вца, спа'са и= гд\са.

%<Степ_е'нна, а~ а=нтiфw'нъ, д~ гла'са. Прокi'менъ, 
гла'съ д~: П%>оложи'ша тру^пiя рабw'въ твои'хъ, бра'шно 
пти'цамъ нб\снымъ. %<Стi'хъ: П%>лw'ти прп\дбныхъ твои'хъ 
sвjь'р_емъ земны^мъ. %<Та'же: В%>ся'кое дыха'нiе: 
%<_Е=v\глiе w\т луки`, зача'ло _кс~д.%>

%<По н~ _псалмjь`, стiхи'ра, гла'съ s~:%>

%<П%>р\оро'чески о_у='бw вопiя'ше давi'дъ во 
_псалмjь'хъ: вмjьни'хомся jа='кw _о='вцы заколе'нiя. вы' же 
му'ч_еницы хр\стw'вы, самjь'ми дjь'лы сло'во и=сполня'юще, 
вмjьни'стеся вои'стинну jа='кw _о='вцы заколе'нiя, и= 
пролiя'вше кро'вь свою` jа='кw во'ду, внидо'сте въ ца'рство 
нб\сное. тjь'мже моли'теся ко гд\су, дарова'ти на'мъ ве'лiю 
ми'лость.

%<Канw'нъ бц\ды со i=рмосо'мъ на s~,%>

%<и= прп\дбному'ченикwвъ, гла'съ и~, на _i~.%>

%<Канw'нъ прп\дбному'ченикwвъ, гла'съ и~, мирко.%>

%<[_е=гw'же краегране'сiе: П%>реподобному'ченики 
сла'влю, въ пе'рвыхъ же бг~оро'дичнахъ%<:]%>

%<Пjь'снь а~.%>

%<I=рмо'съ: П%>jь'снь возсле'мъ лю'дiе чу'дному бг~у 
на'шему, свободи'вшему i=и~ля w\т рабо'ты, пjь'снь 
побjь'дную пою'ще и= вопiю'ще: пои'мъ тебjь` _е=ди'ному 
вл\дце.

%<П%>осли` мнjь` гд\си, согрjьше'нiй мои'хъ мно'гихъ 
w=ставле'нiе, и= да'руй ми` сло'во, jа='кw да возмогу` 
похвали'ти до'бл_ести и= страда^нiя прп\дбныхъ паi'сiа и= 
а=вваку'ма.

%<Р%>азжига'емiи любо'вiю хр\сто'вою, вся^ земна^я 
преwби'дjьсте, прп\дбномч~нцы паi'сiе и= а=вваку'ме, тjь'мже 
и= вjьнцы` муче'нiя w\т десни'цы вы'шнягw прiя'сте.

%<_Е=%>стество'мъ земнi'и, житiе'мъ же jа='кw а='гг~ли 
jа=ви'стеся, тjь'мже и= ча'шу муче'нiя о_у=се'рднw 
и=спи'сте, хр\ста` и=сповjь'дающе.

%<Бг~оро'диченъ: М%>т~и свята'я, бц\де, тя` _о=ру'жiе 
непобjьди'мое на враги` предлага'емъ: тя' бо и='мамы, 
всенепоро'чная, наде'жду на'шегw спасе'нiя.

%<Катава'сiа: Х%>р\сто'съ ражда'ется:

%<Пjь'снь г~.%>

%<I=рмо'съ: Н%>jь'сть свя'тъ jа='кw гд\сь, и= нjь'сть 
пра'веденъ jа='кw бг~ъ на'шъ, _е=го'же пое'тъ вся` тва'рь: 
нjь'сть пра'веденъ па'че тебе` гд\си.

%<П%>jь'снь воспое'мъ _о=течестволю'бцы вы'шнему бг~у, 
цjьлому'дреннымъ смы'сломъ сла'вяще, бг~ому'драго паi'сiа и= 
до'бляго а=вваку'ма.

%<_О='ба ку'пнw сла'вяще: п%>аi'сiа и= а=вваку'ма, 
воспjьва'емъ съ ни'ми и= мно'жество му'ч_еникъ, и=`же не 
восхотjь'ша w\трещи'ся хр\ста`, но на дреко'лjьхъ о_у=мро'ша 
за ны`.

%<Д%>уша'ми же соверше'ни святi'и, хр\ста` возлюби'ли 
_е=сте` па'че всjь'хъ, и= sлочести'вый _о='нъ, а=га'рянинъ, 
не возмо'же прельсти'ти ва'съ тлjь'нною сла'вою.

%<Бг~оро'диченъ: И=%>зба'ви на'съ w\т ну'ждъ на'шихъ, 
мт~и хр\ста` бг~а, ро'ждшая всjь'хъ творца`, да вси` зове'мъ 
ти`: ра'дуйся _е=ди'но предста'тельство ду'шъ на'шихъ.

%<Сjьда'ленъ, гла'съ и~:%>

%<_О=%>гнепа^льныя страсте'й двиза^нiя о_у=мертви'вше 
воздержа'нiемъ прп\дбнiи, послjь'дующе стопа'мъ вл\дце 
хр\сту`, jа='коже же'ртва жи'ва и= w=свяще'нна принесо'стеся 
бг~у, закала'_емы рука'ми а=га'рянскими.

%<Сла'ва, и= ны'нjь, бг~оро'диченъ, гла'съ то'йже:%>

%<W=%>держи'мы прегрjьш_е'нiи мно'гими ч\стая, тя` 
предста'тельницу _е=ди'ну стяжа'вше дв~о, вопiе'мъ 
бл~года'рственнw: спаси` ны` пресвята'я бг~оневjь'сто, ты' 
бо _е=си` мi'ра прибjь'жище.

%<Пjь'снь д~.%>

%<I=рмо'съ: Т%>ы` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='тча, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва 
человjьколю'бче.

%<_О='%>бразъ бы'ли _е=сте` кро'тости и= воздержа'нiя, 
но и= непребори'ми бы'сте мучи'телей преще'нi_емъ, сегw` 
ра'ди прославля'емъ ва'съ страда'льцы сла'внiи.

%<Б%>г~оме'рзскихъ и= sлочести'выхъ а=га^рянъ не 
о_у=боя'стеся, но вся^ о_у=вjьща^нiя и='хъ л_е'стная 
w\три'нусте, и= jа='кw а='гнцы за хр\ста` закла'ни бы'сте.

%<Н%>епобjьди'ми jа=ви'стеся святi'и, свjьтода'вца же 
бг~а возлюби'сте, _е=гw'же си'лою о_у=крjьпи'вшеся, 
мучи'теля посрами'сте.

%<Бг~оро'диченъ: Р%>а'дуйся пречи'стая бц\де, а='гг~лwвъ 
о_у=дивле'нiе, пр\оро'кwвъ про'повjьдь, и= а=п\слwвъ 
немw'лчная о_у=ста`: моли'ся сн~у твоему` и= бг~у на'шему, 
да сохрани'тъ на'съ и= мjь'сто сiе`, прп\дбному'ч_еникъ 
моле'нiемъ.

%<Пjь'снь _е~.%>

%<I=рмо'съ: В%>ску'ю мя` w\три'нулъ _е=си` w\т лица` 
твоегw` свjь'те незаходи'мый, и= покры'ла мя` _е='сть 
чужда'я тма` _о=кая'ннагw; но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

%<_W%> непра'веднагw о_у=бiе'нiя! w= чу'днагw 
терпjь'нiя, непобjьди'мыхъ страда'л_ецъ! и='же кро'тостiю и= 
терпjь'нiемъ побjьди'ша горды'ню мучи'телей.

%<М%>но'жества му'ч_еникъ, и='же на дреко'лjьхъ за 
хр\ста` о_у=мро'ша, ку'пнw съ паi'сiемъ и= а=вваку'момъ, 
воспои'мъ па'мять гл~го'люще: му'ч_еницы святi'и моли'те 
бг~а w= на'съ.

%<О_у=%>ма'лили _е=сте` страсте'й но'щь, и= безстра'стiя 
де'нь пости'гли _е=сте`, сме'рть за хр\ста` прiя'сте 
до'блественнw, сегw` ра'ди вопiе'мъ ва'мъ: моли'те бг~а w= 
на'съ.

%<Бг~оро'диченъ: К%>расота` це'ркве ты` _е=си` дв~о 
влады'чице, царе'й держа'ва и= похвала`, спаси` мjь'сто сiе` 
и= лю'ди на тя` надjь'ющыяся, бг~оневjь'стная.

%<Пjь'снь s~.%>

%<I=рмо'съ: W=%>чи'сти мя` спасе`, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ тебjь' 
бо возопи'хъ и= о_у=слы'ши мя`, бж~е спасе'нiя моегw`.

%<Ч%>и'сто jа=ви'ся житiе` ва'ше, дарова'нiемъ 
прест~а'гw ду'ха, посредjь` sлочести'выхъ мучи'телей не 
о_у=боя'стеся, и= ны'нjь на небесjь'хъ при'снw весели'теся.

%<_Е='%>же во хр\стjь` си'лу стяжа'сте, преще'нiя 
мучи'телей, ниже` сме'рти, о_у=боя'стеся, но о_у=мира'юще 
jа=ви'стеся крjь'пльшiи мучи'телей.

%<Н%>е довлjь'ютъ о_у=ста` человjь'ч_еска и=сповjь'дати 
пw'двиги ва'шя и= болjь^зни, jа=`же за вjь'ру гд\сню 
му'жески претерпjь'сте.

%<Бг~оро'диченъ: _О='%>блаче мы'сленнагw со'лнца и= 
неизрече'ннагw, и=зсо'хшую ду'шу мою` w=роси` свы'ше, молю' 
тя и= бу'ди ми` вы'ну покро'въ и= помо'щница.

%<Конда'къ, гла'съ г~. Подо'бенъ: В%>ъ мv'рjьхъ ст~е:

%<В%>ъ мi'рjь се'мъ а='гг~льскимъ _о='бразомъ пожи'вше, 
житiе'мъ же _е=v\глiе и=сполня'юще, положи'сте ду'шы своя^ 
за вjь'ру и= _о=те'чество, о_у=мира'юще jа=ви'стеся 
крjь'пльшiи мучи'телей, сегw` ра'ди прославля'емъ ва'съ, 
святi'и прп\дбномч~нцы паi'сiе и= а=вваку'ме.

%<I='косъ: А='%>ще не вы` святi'и, пода'сте ми` сло'во 
грjь'шному и= недосто'йному рабу` ва'шему, ка'кw возмо'глъ 
бы и=зрещи` вся^ труды` и= sлострада^нiя ва^ша. вы' бо 
_е=сте` мона'хwмъ похвала` и= о_у=твержде'нiе, му'ченикwмъ 
сла'ва и= о_у=добре'нiе, и= всjь^мъ вjь^рнымъ _о='бразъ 
бл~гоче'стiя и= тве'рдости. сегw` ра'ди прославля'емъ ва'съ, 
святi'и прп\дбномч~нцы паi'сiе и= а=вваку'ме.

%<Пjь'снь s~.%>

%<I=рмо'съ: _о='%>троцы _е=вре'йстiи въ пещи` попра'ша 
пла'мень дерзнове'ннw, и= на ро'су _о='гнь преложи'ша, 
вопiю'ще: благослове'нъ _е=си` гд\си бж~е во вjь'ки.

%<И='%>стиннw вмjьсти'лище хр\ста` сама'го бы'ли 
_е=сте`, и='стиною и= любо'вiю послужи'сте бг~у, _е=му' же 
_е=ди'ному вопiя'ли _е=сте`: благослове'нъ _е=си` гд\си бж~е 
во вjь'ки.

%<К%>о'ль мно'гое мно'жество пw'двигъ и= болjь'зней 
ва'шихъ, jа=`же за хр\ста` и= _о=те'чество свое` 
до'блественнw под\ъя'сте, зову'ще и= вопiю'ще: благослове'нъ 
_е=си` гд\си бж~е во вjь'ки.

%<И=%>му'ще крjь'пость гд\сню, мучи'телей свои'хъ 
низложи'сте, и= сокруши'сте де'мwнwвъ немощны^я де'рзwсти, 
зову'ще и= вопiю'ще: благослове'нъ _е=си` гд\си бж~е во 
вjь'ки.

%<Бг~оро'диченъ: М%>ои'хъ страсте'й пла'мень о_у=гаси`, 
и= и=зба'ви мя` льсти'вагw, jа='кw препросла'вленна _е=си` 
во вjь'ки.

%<Пjь'снь и~.%>

%<I=рмо'съ: П%>обjьди'т_ели мучи'теля и= пла'мене 
благода'тiю твое'ю бы'вше, за'повjьдемъ твои^мъ sjьлw` 
прилjьжа'ще, _о='троцы вопiя'ху: бл~гослови'те вся^ дjьла` 
гд\сня гд\са.

%<С%>трада^нiя ва^ша бж\ств_енная, вои'стинну 
превзыдо'ша похвал_е'нiя, jа='кw тjь'ломъ тлjь'ннымъ да'же 
и= безплw'тныя враги` побjьди'сте вопiю'ще: бл~гослови'те 
вся^ дjьла` гд\сня гд\са.

%<Л%>аска^нiя бг~оме'рзскихъ а=га^рянъ w\три'нусте, 
взира'я на воздая^нiя су^щая на небесjь'хъ, jа=`же хр\сто'съ 
пред\ъугото'ва вопiю'щымъ _е=му` w\т души`: бл~гослови'те 
вся^ дjьла` гд\сня гд\са.

%<А='%>гг~лwвъ вw'инства о_у=диви'шася, и= согла'снw 
просла'виша хр\ста`, таково'е терпjь'нiе дарова'вшаго ва'мъ, 
вопiю'щымъ _е=му`: бл~гослови'те вся^ дjьла` гд\сня гд\са.

%<Бг~оро'диченъ: Р%>а'дость, и= покро'въ, и= приста'нище 
на'ше ты` _е=си` бл~гослове'нная, и= тя` славосло'вимъ, 
jа='кw ро'ждшую хр\ста` бг~а на'шего: _е=го'же пое'мъ вся^ 
дjьла` jа='кw гд\са, и= превозно'симъ во вся^ вjь'ки.

%<Пjь'снь f~.%>

%<I=рмо'съ: О_у=%>страши'ся вся'къ слу'хъ неизрече'нна 
бж~iя снисхожде'нiя, jа='кw вы'шнiй во'лею сни'де и= до 
пло'ти, w\т дв~и'ческагw чре'ва бы'въ человjь'къ. тjь'мже 
преч\стую бц\ду вjь'рнiи велича'емъ.

%<В%>и'дjьвъ всеви'дящее _о='ко по'двиги ва'шя, и= 
побjь'дную хра'брость на враги`, вjьнча'етъ ва'съ вjьнцы` 
w=долjь'нiя.

%<Л%>ику'юще на небесjь'хъ ны'нjь, непобjьди'мая 
прп\дбному'ч_еникъ дво'ица, согла'снw со мно'жествwмъ 
му'ч_еникъ, помина'йте и= всjь'хъ на'съ, непреста'ннw ва'съ 
велича'ющихъ.

%<Ю='%>же бг~ъ пред\ъугото'ва, сла'ву на небесjь'хъ, 
наслjь'довасте святi'и, и='бо а='ще и= jа='кw ме'ртви 
положе'ни на земли`, но въ небе'сная пресели'стеся.

%<Бг~оро'диченъ: П%>ресла'вная бг~ороди'тельнице, 
хр\стiа'нъ предста'тельнице, и=зми' ны вся'кiя ну'жды да тя` 
пое'мъ во вся^ вjь'ки.

%<Свjьти'ленъ.%>

%<С%>вjь'тлостiю житiя` своегw` на земли` возсiя'сте, въ 
терпjь'нiи же и= и=сповjь'данiи свjь'тльшiи нб\сныхъ 
sвjь'здъ jа=ви'стеся, кро'вiю же ва'шею гра'дъ бjь'лградъ 
w=святи'ся и= вся` страна` се'рбская. тjь'мже досто'йнw 
ва'съ почита'емъ, творя'ще ч\стну'ю па'мять ва'шу.

%<Бг~оро'диченъ: П%>ресвята'я, пребл~гослове'нная мт~и 
бж~iя, не пре'зри ны` согрjь'шшыя, но ми'лостивнw при'зри и= 
спаси` на'съ, разоря'ющи молву` и=скуше'нiй, jа='кw бг~а 
ро'ждши дв~о, твори'ти мо'жеши вся^ _е=ли^ка хо'щеши.

%<На хвали'техъ стiхи^ры на д~, гла'съ д~:%>

%<С%>ъ высоты` просвjьти'вшеся, чи'стымъ по'мысломъ и= 
крjь'пкою со'вjьстiю, къ му'ченическому прiидо'сте 
и=скуше'нiю, не повину'стеся sлочести'вому мучи'телю, и= не 
w\тверго'стеся хр\ста`, но бiе'ми и= на дреко'лjьхъ 
набада'еми, непоколеби'ми пребы'сте.

%<W\т%> бг~а вседержи'теля крjь'пость ва'мъ дарова'на 
бы'сть, низложи'ти всю` крjь'пость sмi'еву, прп\дбномч~нцы 
паi'сiе и= а=вваку'ме, хр\стw'вы ч\стнi'и _о=ру^жницы, и=`же 
ра'нами за хр\ста` о_у=слажда'стеся, смотря'я jа=`же на 
нб\си` бж\ств_енная воздая^нiя, и= сла'дость неиждиву'щую: 
_е=я'же на всегда` сподо'бистеся.

%<Б%>ж\ств_енная витi'йствуя, а=вваку'ме дiа'коне, 
мучи'теля посрами'лъ _е=си`, и='бо преще'нiя не о_у=боя'вся, 
и=дя` крjь'пкw къ сме'рти велегла'снw пjь'лъ _е=си`: нjь'сть 
вjь'ры лу'чше хр\стiа'нскiя, тjь'мже и= ту'рки о_у=дивле'ни 
бя'ху. мы' же пра'зднующи дне'сь па'мять твою` мо'лимъ тя`, 
со страда'вшими съ тобо'ю, w=чище'нiе на'мъ и=спроси`, 
jа='кw хр\сто'въ _о=ру'жникъ.

%<М%>у'ч_еницы страстот_е'рпцы хр\стw'вы, 
неизрjьч_е'нныя болjь^зни му'къ му'жественнw претерпjь'вше, 
кровьми` ва'шими всю` зе'млю w=святи'сте, мно'жайшими же 
ра'нами и= болjь'зньми бг~у всеще'дрому присво'истеся, и= 
ны'нjь въ нб\сныхъ селе'нiихъ до'брjь почива'ете, и= 
мл~твами свои'ми сп~се'нiе ро'ду се'рбскому и=спроша'ете.

%<Сла'ва, гла'съ _е~:%>

%<Н%>аста` де'нь свjьтоно'сный па'мяти 
прп\дбному'ченикwвъ паi'сiа и= а=вваку'ма, пострада'вшихъ въ 
бjь'лградjь за хр\сто'во и='мя, ку'пнw со мно'жествомъ 
непребори'мыхъ му'ч_еникъ, и='хже нечести'вый sвjь'рь 
а=га'рянскiй, о_у=жа'сною сме'ртiю повелjь` о_у=би'ти, и='бо 
не повину'шася _е=гw` повелjь'нiю: w\трещи'ся хр\ста`, но со 
дерзнове'нiемъ и=сповjь'даша хр\ста` цр~я` и= бг~а. сегw` 
ра'ди и= вjьнцы` побjь'ды w\т негw` прiя'ша, му'ч_еницы 
святi'и, и= мл~тв_енницы w= душа'хъ на'шихъ.

%<И= ны'нjь, бг~оро'диченъ, гла'съ то'йже:%>

%<М%>но'гими прегрjьше'ньми самоwсужде'на су'ща, 
и=зба'ви мя` влады'чицjь w=сужде'нiя, jа='кw ро'ждшая 
судiю`, и= бг~а вся'ческихъ всепjь'тая.

%<Славосло'вiе, вели'кое. Тропа'рь прп\дбному'ченикwвъ, 
Сла'ва, и= ны'нjь, бг~оро'диченъ: _Е='%>же w\т вjь'ка: 
%<_Е=кт_енiи`, и= w\тпу'стъ.%>

%<На лiтургi'и:%>

%<Бл~ж_е'нна w\т канw'на прп\дбному'ченикwвъ пjь'снь г~ 
и= s~. Прокi'менъ, гла'съ д~: П%>оложи'ша тру^пiя рабw'въ 
твои'хъ, бра'шно пти'цамъ нб\снымъ. %<Стi'хъ: П%>лw'ти 
прп\дбныхъ твои'хъ sвjь'р_емъ земны^мъ. %<А=п\слъ къ 
ри'млянwмъ, зача'ло ч~f. А=ллилу'iа, гла'съ а~: Т%>ерпя` 
потерпjь'хъ гд\са, и= вня'тъ ми`, и= о_у=слы'ша мл~тву мою`. 
%<Стi'хъ: Jа='%>кw тебjь` ра'ди о_у=мерщвля'еми _е=смы` 
ве'сь де'нь. %<_Е=v\глiе, w\т матfе'а, зача'ло л~и. 
Прича'стенъ: Р%>а'дуйтеся пра'веднiи w= гд\сjь, пра^вымъ 
подоба'етъ похвала`.


