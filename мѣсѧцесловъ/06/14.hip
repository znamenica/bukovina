<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 174)

%<Мjь'сяца тогw'же въ д~_i-й де'нь.%>

%<Ст~а'гw пр\оро'ка _е=лiссе'а:%>

%<И= и='же во ст~ы'хъ _о=ц~а` на'шегw меfо'дiа, 
патрiа'рха кwнстантi'ня гра'да.%>

%<На Г%>д\си, воззва'хъ, %<стiхи^ры пр\оро'ка, гла'съ 
и~.%>

%<Подо'бенъ: _W%> пресла'внагw чудесе`!

%<Р%>а'дуйся, _е=лiссе'е прему'дре, * ты' бо w=чи'стивъ 
о_у='мъ * w\т сласте'й тjьле'сныхъ, * прiя'лъ _е=си`, 
сла'вне, зари^ духw'вныя: * про'чымъ же всjь^мъ пре'далъ 
_е=си`, * и= ве'сь jа=ви'лся _е=си` свjьтови'денъ. * тjь'мже 
всели'лся _е=си` къ свjь'ту незаходи'мому, * w= на'съ 
всегда` моли'ся * восхваля'ющихъ тя`.

%<Т%>я`, _е=лiссе'е блаже'нне, * ревни'тель и=лiа`, * въ 
сугу'бjьй благода'ти * просвjьще'на w=ста'вль, * возду'шный 
_о=ру'жникъ вои'стинну jа='вльшися. * _е=го'же подо'бiемъ, * 
быстрины^ рjьчны^я о_у=ста'вилъ _е=си` благода'тiю, * и= 
преше'лъ _е=си`, сла'вне, ра'достнw о_у=краша'яся, * и= 
велича'я хр\ста`.

%<Д%>ре'вле вjь'ры сwманi'тiды, * _о=троча` да'руетъ 
моли'тва, * _е=го'же о_у=ме'рша воздви'глъ _е=си`, jа='кw 
пр\оро'къ бж\ственный свяще'ннw о_у=дивля'емь: * со'лiю же 
па'ки во'ды безча^дныя, * jа='вjь претвори'лъ _е=си` въ 
чадоро'дiе, * чудеса` безмjь^рная соверша'еши, * благода'тiю 
вседjь'теля дх~а, блаже'нне: * тjь'мже пое'мъ тя`.

%<И='ны стiхи^ры ст~а'гw меfо'дiа, гла'съ и= подо'бенъ 
то'йже:%>

%<_О='%>ч~е бг~ому'дре меfо'дiе, * jа='коже ле'въ 
рыка'нiемъ * прему'дрыхъ о_у=че'нiй твои'хъ, * i=аннi'на 
о_у=жаси'лъ _е=си` льсти'ваго ли'са, * и= о_у='бw не терпjь` 
твоегw` w=бличе'нiя, * jа='звою меча` (с. 175) ссjька'ется 
sлочести'вый. * тjь'мже не w=ста'вилъ _е=си` ста'да 
ги'блемагw хр\сто'ва, * побо'рникъ бы'въ, * правосла^внымъ 
лю'демъ.

%<П%>равосла'вiя о_у=твержде'нiе, * це'ркве па'стырь, * 
мона'хwвъ о_у=добре'нiе, * рjька` наводня'ема вода'ми дх~а, 
* ча'ша пролива'ющая питiе` пресла'дко, * свjьти'ло, 
просвjьща'ющее мi'ра концы`: * ме'чь _о=бою'ду наwщре'нъ 
благода'тiю, * и= sлочести'выхъ полки` ссjька'ющь, * ты` 
_е=си` меfо'дiе.

%<И=%>сповjь'данiя _о='бразъ, * святи'телей w=снова'нiе, 
* и= бг~одохнове'ненъ _о=рга'нъ, * воспjь'вый о_у=ч_е'нiя, 
благоче'стiя и=спо'лненъ, * прему'дрости до'мъ, любве` 
пучи'на, * ми'лованiя струя` приснотеку'щая, * _о=крi'нъ 
и=злива'ющь пи'во о_у=миле'нiя, и= благоцвjьту'щь, сла'вне, 
ра'й, * ты` _е=си`, меfо'дiе.

%<Сла'ва, гла'съ в~.%>

%<П%>р\орw'къ бж\ственное прише'ствiе возсiя` дне'сь, 
созыва'юще та'йнw празднwлю'бныя ду'шы. и='же на колесни'цjь 
неботе'чнjь всjь'дъ, восто'ка невече'рнягw sвjьзда`, съ 
_е=лiссе'емъ чу'днымъ му'жемъ, разширя'етъ струи^ но'вагw 
i=_орда'на, проповjь'данiе о_у=ясня'я благоче'стiя, 
сугу'бымъ _о='бразомъ воwбража'юще jа='снw, ве'тхiя и= 
но'выя _е=диногла'сныя сла'вы согу'бо благослове'нiе, во 
и=`же вjь'рнw соверша'ющихъ всепра'зднственную па'мять 
и='хъ.

%<И= ны'нjь, пра'здника, и=ли` бг~оро'диченъ:%>

%<Кр\стобг~оро'диченъ. Подо'бенъ: _Е=%>гда` w\т дре'ва:

%<Д%>ре'ву кр\стному тя`, i=и~се пригвожде'на, зря'щи 
неискусобра'чная пла'чущи глаго'лаше: ча'до сла'дкое почто` 
w=ста'вилъ _е=си` мене` ро'ждшую тя` _е=ди'ну; свjь'те 
непристу'пный пребезнача'льнагw _о=ц~а`, потщи'ся и= 
просла'вися, jа='кw да сла'ву получа'тъ бж\ственную, и=`же 
бж\ств_енныя стра^сти твоя^ сла'вящiи. (с. 176)

%<На стiхо'внjь пра'здника, и=ли` _о=ктw'иха. Пото'мъ 
глаго'лемъ припjь'въ:%>

%<С%>вяще'нницы твои` w=блеку'тся въ пра'вду, и= 
преподо'бнiи твои` возра'дуются.

%<И= пое'мъ стiхи'ру, гла'съ д~:%>

%<В%>е'селw дне'сь цр~ковь бж~iя w=дjьва'ется, и= 
ра'дуется зову'щи: о_у=ясни'ся моя` добро'та па'че вся'кагw 
гра'да: се' бо святи'телей вели'кое сокро'вище, сла'вный 
меfо'дiй, ше'ствiе къ небес_е'мъ сотвори`. прiиди'те 
о_у=`бо, празднолю'бцы, правосла'вныхъ собо'ръ ли'къ 
соста'вльше ку'пнw _о='крестъ бж~е'ственныя ра'ки, 
и=сцjьле'нiй то'ки прiе'мше w\т нея`, моли'теся хр\сту` 
бг~у, и=зба'вити вселе'нную w\т вся'кiя _е='реси.

%<Сла'ва, гла'съ s~:%>

%<П%>р\оро'че, проповjь'дателю хр\сто'въ, престо'ла 
вели'чества никогда'же w\тлуча'ешися, и= коему'ждо боля'щу 
при'снw предстои'ши, въ вы'шнихъ служя`, вселе'нную 
благословля'еши, всю'ду прославля'емь, проси` w=чище'нiя 
душа'мъ на'шымъ.

%<И= ны'нjь, пра'здника, и=ли` бг~оро'диченъ.%>

%<Кр\стобг~оро'диченъ. Подо'бенъ: Т%>ридне'венъ:

%<Н%>а дре'вjь живо'тъ на'шъ зря'ще всенепоро'чная бц\да 
ви'сящь, мт~рски рыда'юще вопiя'ше: сн~е мо'й, и= бж~е мо'й, 
спаси` любо'вiю пою'щыя тя`.

%<Тропа'рь пр\оро'ка, гла'съ д~:%>

%<В%>о пло'ти а='гг~лъ, пр\оро'кwвъ w=снова'нiе, вторы'й 
предте'ча прише'ствiя хр\сто'ва, и=лiа` сла'вный, свы'ше 
посла'вый _е=лiссе'еви благода'ть, неду'ги w\тгоня'ти, и= 
прокаж_е'нныя w=чища'ти: тjь'мже и= почита'ющымъ _е=го` 
то'читъ и=сцjьл_е'нiя.

%<Сла'ва, меfо'дiа, гла'съ то'йже:%>

%<П%>ра'вило вjь'ры и= _о='бразъ кро'тости, воздержа'нiя 
о_у=чи'теля jа=ви' тя ста'ду твоему`, jа='же веще'й 
и='стина. сегw` ра'ди стяжа'лъ _е=си` смире'нiемъ высw'кая, 
нището'ю бога^тая, ст~и'телю меfо'дiе, моли` хр\ста` бг~а, 
спасти'ся душа'мъ на'шымъ.

%<И= ны'нjь: бг~оро'диченъ.%> (с. 177)

%<На о_у='трени канw'нъ _о=ктw'иха _е=ди'нъ: и= ст~ы'хъ 
два`, на и~.%>

%<Канw'нъ пр\оро'ка, _е=гw'же краегране'сiе:%>

%<П%>ою` ве'селw _е=лiссе'еву благода'ть.

%<Гла'съ _е~. Пjь'снь а~. I=рмо'съ:%>

%<С%>паси'телю бг~у, въ мо'ри лю'ди немо'крыми нога'ми 
наста'вльшему, и= фараw'на со всево'инствомъ пото'пльшему, 
тому` _е=ди'ному пои'мъ, jа='кw просла'вися.

%<И=%>знача'ла w= бз~jь по_е'мыя пjь^сни, и='миже 
пое'тся пое'мый, пр\оро'ческими w=блиста'я хвала'ми, пою` 
просла'вльшаго, jа='кw просла'вися.

%<В%>зе'мъ ко'жу и=зъ руки` пр\оро'чи, совоспрiя'тъ 
са'нъ, w\т ра'ла пр\оро'къ претворя'емь, заре'ю духо'вною, 
jа='кw просла'вися.

%<Jа='%>кw предразумjь`, хр\сте`, _е='же къ лу'чшему 
зва'нiю, _е=лiссе'ево предложе'нiе, пр\оро'чества 
благода'тiю просвjьти'лъ _е=си`, сп~се всеси'льне, jа='кw 
просла'вися.

%<Бг~оро'диченъ:%>

%<П%>реч\стая мт~и бж~iя, воплоще'ннаго и=зъ теб_е`, и= 
w\т нjь'дръ роди'теля не w\тлу'чшася бг~а, непреста'ннw 
моли`, w\т вся'кiя бjьды` спасти`, jа=`же созда`.

%<И='нъ канw'нъ ст~а'гw меfо'дiа.%>

%<Гла'съ д~. Пjь'снь а~. I=рмо'съ:%>

%<П%>орази'вый _е=гv'пта, и= фараw'на мучи'теля 
погрузи'вый въ мо'ри, лю'ди спа'слъ _е=си` и=з\ъ рабо'ты, 
мwv"се'йски пою'щыя пjь'снь побjь'дную: jа='кw просла'вися.

%<В%>ъ постjь'хъ, преподо'бне, порабоща'я тjь'ло твое`, 
о_у=ма'стилъ _е=си` ду'шу твою` восхожд_е'нiи бж\ственными, 
и= пи'щу прiя'лъ _е=си` вы'шнягw цр\ства неиждива'емую.

%<С%>лове'снымъ мече'мъ воwружи'вся дх~а, jа='коже во 
броня` вjь'рою w=дjь'явся, и= му'жески _е=ретiкw'въ полки` 
пресjь'клъ _е=си`, всеблаже'нне меfо'дiе _о='ч~е. (с. 178)

%<Р%>jька` приснотеку'щая це'ркви бы'ша о_у=ста` твоя^ 
бж~е'ств_енная, _е=ретi'ч_еская моря`, jа='кw вои'стинну, 
преподо'бне меfо'дiе, и=зсуша'я и= напоя'я вjь^рныя.

%<Бг~оро'диченъ:%>

%<С%>jь'нь w=душевле'нну, и= ковче'гъ, и= трапе'зу, 
го'ру, w\т нея'же о_у=сjьче'ся безъ руку^ человjь^чу 
ка'мень, и='же всjь'хъ гд\сь, мр~i'ю преч\стую пjь'сньми 
почти'мъ.

%<Пjь'снь г~. I=рмо'съ:%>

%<С%>и'лою кр\ста` твоегw`, хр\сте`, о_у=тверди` мое` 
помышле'нiе, во _е='же пjь'ти и= сла'вити спаси'тельное 
твое` вознесе'нiе.

%<З%>емна'гw пристра'стiя w\тсту'пль _о=гнедохнове'нному 
послужи'лъ _е=си`, служи'телемъ о_у=гожде'нiя вл\дки 
бесjь'дуя.

%<В%>ъ ду'сjь прiя'лъ _е=си` сугу'ба о_у=чи'теля 
дарова^нiя, не погрjьши'въ лjь'ностiю _о='наго восхожде'нiя.

%<С%>ъ рыда'нiемъ и=лiи` предста'въ, и= растерза'въ 
ри'зу, ми'лwтiю раздjьля'еши струи^ i=_орда^нскiя.

%<Бг~оро'диченъ:%>

%<М%>оли` непреста'ннw, ч\стая, проше'дшаго и=зъ чре'слъ 
твои'хъ, и=зба'вити w\т ле'сти дiа'воли пою'щыя тя`, 
бг~оневjь'сто.

%<И='нъ. I=рмо'съ:%>

%<О_у=%>твержда'яй гро'мъ, и= созида'яй дх~ъ, 
о_у=тверди` мене`, гд\си, да тя` пою` и='стиннw, и= творю` 
во'лю твою`: jа='кw нjь'сть свя'тъ, jа='кw ты`, бж~е на'шъ.

%<Т%>учено'сный бы'сть _о='блакъ, я=зы'къ тво'й, 
меfо'дiе: сердца' бо благочести'выхъ напая'ющь сло'вомъ 
нечести'выхъ же всегда` подавля'ющь пле'велы.

%<И=%>справля'я вjь'ры сло'во, ра'нъ и=ску'съ прiя'лъ 
_е=си`, и= въ мра'чнjьй, _о='ч~е, темни'цjь сjьдjь'ти 
w=сужде'нъ бы'лъ _е=си`. тjь'мже къ свjь'ту невече'рнему 
преста'вился _е=си` веселя'ся.

%<М%>у'ченикwвъ страда^нiя воспjь'лъ _е=си`, си'хъ 
причасти'лся _е=си` неw\те'млемыя, _о='ч~е, ра'дости, jа='кw 
сугу'бw пострада'въ, непреста'нными скорбьми` и= ра'нами, 
меfо'дiе. (с. 179)

%<Бг~оро'диченъ:%>

%<Г%>аврiи'лъ, ра'дуйся, дв~jь повjь'дуя, вjьща'ще: дх~ъ 
ст~ы'й на тя` на'йдетъ, дв~о, и= сп~са гд\са зачне'ши во 
чре'вjь твое'мъ.

%<Конда'къ меfо'дiа, гла'съ в~. Подо'бенъ: Т%>в_е'рдыя:

%<Н%>а земли` подвиза'лся _е=си` jа='кw безпло'тный, и= 
небеса` наслjь'довалъ _е=си`, меfо'дiе, jа='кw и=з\ъясни'вый 
въ концjь'хъ i=кw'нъ поклоне'нiе: въ трудjь'хъ бо и= 
болjь'знехъ вя'щше пребы'въ, не преста'лъ _е=си` 
дерзнове'нiемъ w=блича'я w\тмета'ющыяся i=кw'ны хр\стw'вы.

%<I='косъ:%>

%<Г%>рjьхw'въ ми` разрjьше'нiе пода'ждь, _е='же пjь'ти 
по достоя'нiю по'двиги твоя^, меfо'дiе пресла'вне: въ ро'въ 
бо глубо'къ вве'рженъ бы'лъ _е=си`, да jа=`же пре'жде ду'шы 
во глубинjь` погреб_е'нныя невjь'дjьнiя, разрjьши'ши къ 
сiя'нiю бж\ственнагw свjьтоли'тiя, научи'въ jа='вjь 
подсо'лнечную, бж~е'ственному вои'стинну неизрече'нному 
хр\сто'ву покланя'тися воwбраже'нiю, w=блича'я 
w\тмета'ющыяся i=кw'ны хр\стw'вы.

%<Сjьда'ленъ пр\оро'ка, гла'съ а~. Подо'бенъ: Г%>ро'бъ 
тво'й:

%<П%>розрjь'нiемъ бж\ственнымъ и=лiа' тя вели'кiй, 
му'дре _е=лiссе'е, о_у=ченика` взима'етъ, пр\оро'ка 
предпоказу'етъ, сiя'юща дх~омъ. тjь'мже дне'сь всест~у'ю 
твою` па'мять пра'зднующе благочестному'дреннw, почита'емъ 
тя` съ ни'мъ, сла'вне.

%<Сла'ва, прп\дбнагw, гла'съ д~. Подо'бенъ: Jа=%>ви'лся 
_е=си` дне'сь:

%<Jа='%>кw свjь'тлое со'лнце возсiя'въ, _о='ч~е, 
о_у=че'ньми твои'ми всю` вселе'нную, свяще'нне, 
просвjьща'еши, меfо'дiе, и= w\тгоня'еши мглу` 
_е=ретi'ческую.

%<И= ны'нjь, пра'здника, и=ли` бг~оро'диченъ:%>

%<П%>речи'стjьи ру'цjь твои`, дв~о мт~и, просте'рши, 
покры'й о_у=пова'ющыя на тя`, и= сн~у твоему` зову'щыя: 
всjь^мъ пода'ждь, хр\сте`, ми'лwсти твоя^.

%<Кр\стобг~оро'диченъ:%>

%<Н%>а дре'вjь ви'дящи воздви'жена сн~а твоего`, 
преч\стая, (с. 180) о_у=тро'бою мт~ернею растерза'ема, 
жа'лостнw взыва'ла _е=си`: о_у=вы` мнjь`, ка'кw заше'лъ 
_е=си`, свjь'те мо'й безлjь'тный;

%<Пjь'снь д~. I=рмо'съ:%>

%<О_у=%>слы'шахъ, гд\си, и=зъ гро'ба твое` воста'нiе, и= 
просла'вихъ твою` непобjьди'мую си'лу.

%<Jа='%>коже дре'вле во'ды, и= ны'нjь непло'дный о_у='мъ 
мо'й и=сцjьля'еши благода'тiю, _е=лiссе'евыми моли'твами.

%<Б%>ж\ственнjь w=богати'лся _е=си` вы'шнихъ 
сказа'нiемъ, и= sвjь'ремъ дjьте'й w\те'млеши sло_обра'зiе.

%<В%>и'дjьнъ бы'лъ _е=си`, сла'вне, дjь'вствомъ 
о_у=кра'шенъ, су'щымъ во тмjь` пре'лести, jа='кw 
свjьти'льникъ и=здале'че сiя'я.

%<М%>олча'ти не мо'жетъ дх~омъ дви'жимь я=зы'къ, твоя^ 
ди^вная въ житiи`, _е=лiссе'е, и=справл_е'нiя.

%<Бг~оро'диченъ:%>

%<В%>ои'стинну сла'вимъ тя`, бц\де безневjь'стная, и= въ 
твое` приста'нище вjь'рнiи прибjьга'емъ.

%<И='нъ. I=рмо'съ:%>

%<О_у=%>слы'шахъ, бж~е, слу'хъ тво'й, и= о_у=боя'хся: 
разумjь'хъ дjьла` твоя^, и= о_у=жасо'хся, гд\си: jа='кw 
твоегw` хвале'нiя и=спо'лнь земля`.

%<М%>у'дрости разу'мною ча'шею w=мочи'въ о_у=стнjь`, 
_о='ч~е, рjь'ки на'мъ и=сточи'лъ _е=си` о_у=че'нiй, 
преподо'бне, бл~гоче'стнw творя'щымъ па'мять твою`.

%<Т%>ы` проповjь'датель возжелjь'ненъ, сла'докъ 
сло'вомъ, про'стъ пра^вы, духо'вными дарова^нiи, святи'телю 
преподо'бне, пребога'тъ jа=ви'лся _е=си`, меfо'дiе.

%<К%>опiе'мъ мы'сленнымъ бж~е'ственнагw сло'ва, _е='же 
въ ме'рзости _е=ретi'честjьй, су'щую пострjька'въ, 
о_у=ста'вилъ _е=си` нече'стiя на'глость, меfо'дiе.

%<Бг~оро'диченъ:%>

%<Р%>а'дуйся, две'ре мы'сленная, и=зъ нея'же про'йде 
неизрече'ннымъ сло'вомъ цр~ь нб\сный, и= соблю'дъ 
непоро'чну, запеча'тану па'ки w=ста'ви.

%<Пjь'снь _е~. I=рмо'съ:%>

%<О_у='%>тренююще вопiе'мъ ти`, гд\си, спаси' ны: ты' бо 
_е=си` бг~ъ на'шъ, ра'звjь бо теб_е` и=но'гw не зна'емъ. (с. 
181)

%<М%>олчали'вое и= кро'ткое, бг~одохнове'нне, души` 
твоея`, пр\оро'ка тя` показа`, _е=лiссе'е, вjь'ры ра'ди.

%<Б%>ж~е'ственное твои'хъ слове'съ дjь'йство 
просвjьща'етъ мя` глагw'лы духо'вными, _е=лiссе'е 
всеблаже'нне.

%<М%>е'ртвъ грjь'хъ, jа='кw жи'ву предстоя'щу гд\севи, 
проро'че, тебjь`, _е=лiссе'е, вмjьня'шеся.

%<Бг~оро'диченъ:%>

%<Н%>е преста'й моля'щи, _е=го'же родила` _е=си`, бц\де, 
спасти` ду'шы на'шя, воспjьва'ющихъ тя`, преч\стая.

%<И='нъ. I=рмо'съ:%>

%<В%>озсiя'й ми`, гд\си, свjь'тъ повелjь'нiй твои'хъ, 
jа='кw къ тебjь` ду'хъ мо'й о_у='тренюетъ и= пое'тъ тя`: ты' 
бо _е=си` бг~ъ на'шъ, и= къ тебjь` прибjьга'ю, цр~ю` ми'ра.

%<С%>вjь'томъ просвjьща'емь трисо'лнечнымъ, сла'вне, 
мра'чную и= те'мную _е='реси мглу` благоче'стнw w\тгна'лъ 
_е=си`, и= sвjьзда` бы'лъ _е=си`, вjь'рными блиста'я 
сiя^нiи.

%<И=%>з\ъwщре'на тро'сть дх~а, я=зы'къ тво'й jа='кw 
скоропи'сца кни'жника, меfо'дiе, показа'ся, на скрижа'ли 
начерта'я серде'цъ благода'ти бж\ственный зако'нъ нело'жнw.

%<С%>л_е'зныя то'ки всено'щными стоя^нiи, jа='кw 
би'серiе нося`, преподо'бне, си'ми грjьхw'вныя пото'ки 
и=зсуши'лъ _е=си`: и= бж\ственнагw дх~а прiя'телище 
jа=ви'лся _е=си` чи'сто.

%<Бг~оро'диченъ:%>

%<И=%>збавля'еши моли'твами твои'ми w\т вся'кагw 
w=бстоя'нiя прибjьга'ющыя въ покро'въ тво'й, мр~i'е бц\де, 
ты' бо чту'щихъ тя` предста'тельница _е=си` и= о_у=пова'нiе 
съ бг~омъ.

%<Пjь'снь s~. I=рмо'съ:%>

%<W=%>бы'де мя` бе'здна, гро'бъ мнjь` ки'тъ бы'сть, 
а='зъ же возопи'хъ къ тебjь` человjьколю'бцу, и= спасе' мя 
десни'ца твоя`, гд\си.

%<Н%>апо'лни пото'ки и=ногда`, ни до'ждь, ни ду'хъ 
возду'шный, возду'хъ же благода'ти, пр\оро'че, и= сло'во 
твое` дjь'йствомъ дх~а напо'лни. (с. 182)

%<W\т%> ма'ла сосу'да и=ногда`, пр\оро'че, jа='коже 
напо'лнилъ _е=си` незави'стнw _е=ле'й женjь`, и= мнjь` 
бж\ственную ми'лость и=сточи'ти, _е=лiссе'е, помоли'ся.

%<Ч%>естна'я жена`, пр\оро'че, вjь'рою вжиля'ема, въ 
ста'рости непло'дствiя разрjьше'нiе прiе'млетъ моли'твою, 
бл~гоча'дiе плодя'щи.

%<Бг~оро'диченъ:%>

%<К%>упину' тя неwпали'му, и= го'ру, и= лjь'ствицу 
w=душевле'нну, и= две'рь нб\сную досто'йнw сла'вимъ, мр~i'е 
сла'вная, правовjь'рныхъ похвало`.

%<И='нъ. I=рмо'съ:%>

%<Б%>у'ря мя` помышле'нiй пости'гши, во глубину` 
низвлачи'тъ мя` безмjь'рныхъ грjьхw'въ: но ты`, 
о_у=пра'вителю благi'й, предвари'въ о_у=пра'ви, jа='кw 
пр\оро'ка, и= спаси' мя.

%<П%>челjь` трудолю'бнjьй поревнова'въ, пи'см_енныя 
собра'лъ _е=си` цвjь'ты, jа='коже въ со'тjь, се'рдцемъ 
твои'мъ сiе` состроя'я, и= всjь^мъ и=сточа'я рjьку` 
о_у=че'нiй твои'хъ.

%<С%>лове'съ дх~о'вныхъ напо'лнився я=зы'къ тво'й, 
прему'дре, я=зыкобw'лiя низложи` ху'льникwвъ, проповjь'дающь 
хр\сто'во воплоще'нiе почита'ти, и= плотско'е подо'бiе.

%<П%>е'рвjье о_у='бw на сjьда'лищи ста'р_ецъ похвали'въ 
гд\са, на ст~и'тельстjь престо'лjь, напослjь'докъ же 
возне'слся _е=си` са'мъ, о_у=па'съ бг~оуго'днw и=збра^нныя, 
_о='ч~е, сiя^ лю'ди.

%<Бг~оро'диченъ:%>

%<_Е=%>ди'ну тя` бг~а на'шегw мт~рь, бц\де вл\дчце, 
тва'рь вся` познава'етъ, jа='кw _е=ди'на вмjьсти'ла _е=си` 
бг~а несказа'ннw во о_у=тро'бjь твое'й, бж\ственнымъ не 
w=пали'вшися _о=гне'мъ.

%<Конда'къ, гла'съ в~. Подо'бенъ: В%>ы'шнихъ и=щя`:

%<П%>р\оро'къ бж~iй jа=ви'лся _е=си`, сугу'бую 
благода'ть прiе'мь, вои'стинну досто'йную тебе`, _е=лiссе'е 
блаже'нне: и=лiи' бо бы'лъ _е=си` совсе'льникъ, съ ни'мъ 
хр\сту` бг~у моля'ся непреста'ннw w= всjь'хъ на'съ.

%<I='косъ:%>

%<В%>ъ зако'нjь гд\сни возсiя'вшаго, вси` _е=лiссе'а 
му'драго (с. 183) пjь^нiи пjь'сненными воспое'мъ: ве'сь бо 
и=спо'лненъ _е='сть чуде'съ сугу'быми _о='бразы, на'мъ 
и=сточа'я и=сцjьле'нiй струи^: кропи'тъ бо ду'шы вjь'рныхъ, 
и= спаса'етъ w\т бjь'дъ, jа='коже дре'вле лю'ди 
безча'дствующыя, о_у=слажда'етъ со'лiю во'ды, креще'нiя 
благода'ть возвjьща'я jа='вjь, моля` непреста'ннw w= всjь'хъ 
на'съ.

%<Пjь'снь з~. I=рмо'съ:%>

%<В%>ъ пе'щи _о='гненнjьй пjьсносло'вцы спасы'й 
_о='троки, бл~гослове'нъ бг~ъ _о=т_е'цъ на'шихъ.

%<П%>рему'дрости лу'чшiя ты`, _е=лiссе'е, и=спо'лнився, 
вопiя'лъ _е=си`: бл~гослове'нъ бг~ъ _о=т_е'цъ на'шихъ.

%<Т%>ы` jа='кw жи'зни служи'тель, ма'тери а='бiе жи'ва, 
ме'ртва сы'на, пр\оро'че, показа'лъ _е=си`.

%<Н%>енача'_емыя и=ногда` пр\оро'ч_еская пита'я дjь'ти, 
всегуби'т_ельныя снjь^ди творя` неврежд_е'нны.

%<Бг~оро'диченъ:%>

%<И='%>же w\т дв~ы рожде'йся, ю='же бц\ду содjь'ла, 
бл~гослове'нъ бг~ъ _о=т_е'цъ на'шихъ.

%<И='нъ. I=рмо'съ:%>

%<В%>ъ пе'щи а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

%<Р%>осо'ю бж\ственныя любве` погаси'лъ _е=си` 
стр\сте'й, пресла'вне, разжже'нную пе'щь, и=ску'шся же 
jа='кw зла'то напа'стьми горни'ломъ, jа='кw со'лнце 
блиста'еши.

%<А=%>дама'нтское се'рдце въ ско'рбехъ и=мjь'лъ _е=си` 
и= въ гоне'нiихъ, меfо'дiе, и= ны'нjь блиста'еши луча'ми 
нб\сными, и= _о=гнедохвове'нными о_у=сты`: тjь'мже тя` 
восхваля'емъ.

%<Jа='%>коже неwбори'мь сто'лпъ, неподви'жимь пребы'лъ 
_е=си` напа'стными прилw'ги, пре'лести о_у=твержде'нiе 
низлага'я, святи'телю, си'лою твои'хъ слове'съ, меfо'дiе 
преблаже'нне.

%<Бг~оро'диченъ:%>

%<П%>речу'дный ты` черто'гъ, соеди'ншагw себе` 
человjь'честву, (с. 184) бг~а _е=ди'на породила` _е=си`, и= 
дв~ою пребыла` _е=си`, бг~оневjь'стная мт~и мр~i'е дв~о.

%<Пjь'снь и~. I=рмо'съ:%>

%<W=%>роси'вшаго пе'щь, и= _о='троки сохра'ншаго, 
посредjь` горя'щагw пла'мене, _о='троцы, славосло'вите, 
свяще'нницы, благослови'те, лю'дiе, превозноси'те во вся^ 
вjь'ки.

%<С%>отво'ршаго w=чище'нiе, пр\оро'ка повелjь'нiемъ, 
_о='троцы воспjьва'ютъ, ст~и'тели бл~госло'вятъ, лю'дiе 
превозно'сятъ _е=гw` во вjь'ки.

%<W\т%> ве'щи w=чи'щь о_у='мъ невеще'ственнw, 
невеще'ственнагw жела'нiемъ w=держи'мь, ви'дjьлъ _е=си`. 
тjь'мже и=гра'я вопiя'лъ _е=си`: хр\ста` превозноси'те во 
вся^ вjь'ки.

%<Б%>лагода'тiю прови'дjь бу^дущая, на дре'вjь 
пречи'стый кр\стъ зри'ши воwбраже'нъ. тjь'мже вопiя'лъ 
_е=си` ра'дуяся, бг~онауче'нный пр\оро'че: хр\ста` 
превозноси'те во вся^ вjь'ки.

%<К%>олесни'цъ мно'жество w=кру'жшихъ тя`, низложи`, 
чу'дне, мра'комъ незави'стнw о_у=ста'вилъ _е=си`, безу'мiе 
w=блича'я, всеблаже'нне, вопiя`: хр\ста` превозноси'те во 
вся^ вjь'ки.

%<Бг~оро'диченъ:%>

%<А='%>гг~ли сла'вятъ рж\ство` твое`, ч\стая, 
бг~оневjь'сто, съ ни'миже вси` пое'мъ: _о='троцы, 
благослови'те, свяще'нницы, пjьсносло'вите, лю'дiе, 
превозноси'те во вся^ вjь'ки.

%<И='нъ. I=рмо'съ:%>

%<З%>емля`, и= вся^ jа=`же на не'й, мо'ре и= вси` 
и=сто'чницы, небеса` небе'съ, свjь'тъ и= тма`, мра'зъ и= 
зно'й, сы'нове человjь'честiи, свяще'нницы, благослови'те 
гд\са и= превозноси'те _е=го` во вjь'ки.

%<Т%>ы` низложи'лъ _е=си` _е=ретi'ч_еская шата^нiя, 
_е='же пои'стиннjь sлочести^вая, и= совозне'слъ _е=си` 
вjь'рныхъ цр~кве, _о='ч~е, ро'гъ, хр\сто'ву наказу'я i=кw'ну 
чести`, меfо'дiе. тjь'мже тя` пое'мъ, и= любо'вiю 
почита'емъ.

%<Т%>я` sвjьзду` всесвjь'тлую сл~нце показа` хр\сто'съ, 
на (с. 185) тве'рди, прему'дре, цр~ко'внjьй, и= твои'ми 
сiя^нiи ч\стны'хъ о_у=че'нiй, концы`, _о='ч~е, w=зари'лъ 
_е=си` во вся^ вjь'ки.

%<Т%>вое` сло'во jа='коже гро'мъ, меfо'дiе, возшумjь` на 
земли`, мамw'ны содjь'йственника, и= роди'теля пре'лести, 
jа='коже sмi'я связа'въ, w\тсла'лъ _е=си` тмjь` вjь'чнjьй, 
jа='кw су'ща наслjь'дника.

%<Бг~оро'диченъ:%>

%<_Е=%>ди'нъ _е=си` _е=диноро'денъ горjь`, _е=ди'нъ и= 
до'лjь то'йже, безъ ма'тере горjь` w\т _о=ц~а`, и= безъ 
_о=тца` и=зъ мт~ре до'лу: въ не'йже воwбра'жся, въ чужде'е, 
сло'ве, w=бнища'въ, въ мое` смири'вшееся _е=стество` w\т 
грjьха`.

%<Пjь'снь f~. I=рмо'съ:%>

%<Т%>я` па'че о_у=ма` и= словесе` мт~рь бж~iю, въ лjь'то 
безлjь'тнаго неизрече'ннw ро'ждшую, вjь'рнiи, 
_е=диному'дреннw велича'емъ.

%<Ж%>езло'мъ сjьчи'тельнымъ возвлачя` желjь'зо 
пр\оро'къ, ве'щное человjь^къ существо` кр\сто'мъ вознесе'но 
науча'ше.

%<Д%>а тjьле'съ пока'жетъ воста'нiе живонача'льникъ, 
возставля'етъ мертвеца`, w\тню'дъ не и=му'ща дыха'нiя 
пло'тiю, пр\оро'ка показу'я пречестно'е.

%<Н%>ы'нjь въ бж~е'ственнjьмъ поко'и бг~а мо'лиши, 
чу'дне, блаже'нство о_у=лучи'ти при'снw тя` блажа'щымъ.

%<Бг~оро'диченъ:%>

%<Р%>а'дуйся, бц\де, мт~и хр\ста` бг~а, _е=го'же родила` 
_е=си`, моли`, согрjьше'нiй w=ставле'нiе дарова'ти вjь'рою 
воспjьва'ющымъ тя`.

%<И='нъ. I=рмо'съ:%>

%<Jа='%>кw сотвори` мнjь` вели^чiя си'льный, и= ст~о 
и='мя _е=гw`, и= ми'лость _е=гw` въ ро'дъ и= ро'дъ боя'щымся 
_е=гw`.

%<С%>т~и'телей красота`, мона'хwвъ о_у=добре'нiе, 
всjь'хъ вjь'рныхъ _о='бразъ, це'ркве па'стырь, и= 
правосла'вныхъ степе'нь, ты` _е=си`, меfо'дiе.

%<И=%>лiину` ре'вность стяжа'въ, и=спо'лнилъ _е=си` 
студа` беззакw'нныя i=ер_е'и, воплоще'нiя гд\сня 
непокланя'ющихся _о='бразу, му'дре меfо'дiе. (с. 186)

%<Л%>ику'я со а='гг~лы предъ лице'мъ и=зба'вителя, и= 
сла'вы _е=гw` наслажда'яся, моли'твами твои'ми на'съ w\т 
вся'кихъ и=скуше'нiй и=зба'ви, меfо'дiе.

%<Бг~оро'диченъ:%>

%<П%>ое'мъ твое` рж\ство`, и= сла'вимъ и=зъ тебе` 
рожде'ннаго, jа='кw бг~а же и= чл~вjь'ка, мт~и дв~о ч\стая. 
_е=го'же моли` прилjь'жнw, поми'ловати на'съ.

%<Свjьти'ленъ. Подо'бенъ: Н%>б~о sвjьзда'ми:

%<И=%>лiину` благода'ть сугу'бу прiя'лъ _е=си` w\т бг~а, 
_е=лiссе'е бг~облаже'нне: и= прося'щымъ о_у= теб_е` вjь'рнw, 
сугу'бw и=сцjьл_е'нiя дае'ши, душа'мъ же и= тjь'лwмъ.

%<Сла'ва, ст~и'теля. Подо'бенъ: О_у=%>ч~никw'мъ 
зря'щымъ:

%<П%>рiиди'те, вjь'рнiи, пое'мъ бж\ственную па'мять 
ст~и'теля дне'сь меfо'дiа, въ ро'вjь преиспо'днемъ 
вве'ржена: да ду'шы и=зба'витъ погреб_е'нныя во тмjь` w\т 
лука'вагw нече'стiя.

%<И= ны'нjь, пра'здника, и=ли` бг~оро'диченъ:%>

%<П%>репjь'тая, дв~о и= бц\де, бг~а неизрече'ннw 
ро'ждшая, прилjь'жнw моли` сн~а твоего` w= на'съ рабjь'хъ 
твои'хъ, о_у=ще'дрити и= спасти`, любо'вiю хва'лящыя тя`.

%<На стiхо'внjь _о=ктw'иха. Сла'ва, гла'съ s~:%>

%<S%>вjьзда` возсiя` бл~гоче'стiя w\т за'пада со'лнца 
ви'димагw, вели'кiй во ст~и'телехъ меfо'дiй, и= мглу` 
пресjь'къ sлосла'вныхъ, почи` на и='стиннjьмъ восто'цjь, 
пра'веднагw сл~нца хр\ста` бг~а на'шегw, и= та'мw со 
безпло'тными водворя'яся ли^ки, и= престо'лу предстоя` 
тр\оческому, jа='кw преподо'бенъ, jа='кw му'ченикъ, jа='кw 
ст~и'тель, jа='кw патрiа'рхъ дjья'нiемъ и= видjь'нiемъ, 
на'мъ про'ситъ, вjь'рою творя'щымъ свяще'нную _е=гw` 
па'мять, ве'лiя ми'лости.

%<И= ны'нjь, пра'здника, и=ли` бг~оро'диченъ:%>

%<Кр\стобг~оро'диченъ. Подо'бенъ: Т%>ридне'венъ:

%<З%>ача'тiе твое` безсjь'менное, и= рж\ство` 
несказа'нное (с. 187) помышля'ющи, дивлю'ся sjьлw`, ка'кw 
си'це, jа='коже sлодjь'й, бл~говоли'лъ _е=си` о_у=мре'ти, 
сн~е; преч\стая взыва'ше.

%<На лiтургi'и прокi'менъ, гла'съ д~: Т%>ы` i=ере'й во 
вjь'къ по чи'ну мелхiседе'кову. %<Стi'хъ: Р%>ече` гд\сь 
гд\сви моему`: %<А=п\слъ собо'рнагw посла'нiя i=а'кwвля, 
зача'ло н~з. А=ллилу'iа, гла'съ д~: М%>wv"се'й и= а=арw'нъ: 
%<_Е=v\глiе луки`, зача'ло д~_i. Прича'стенъ: В%>ъ па'мять 
вjь'чную бу'детъ пра'ведникъ:


