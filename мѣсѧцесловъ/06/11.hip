<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 133)

%<Мjь'сяца тогw'же въ а~_i-й де'нь.%>

%<Ст~ы'хъ а=п\слъ, варfоломе'а и= варна'вы.%>

%<На вече'рни пое'мъ, Б%>л~же'нъ му'жъ: %<а~-й 
а=нтiфw'нъ.%>

%<На Г%>д\си, воззва'хъ, %<стiхи^ры на и~, гла'съ д~. 
Подо'бенъ: Jа='%>кw до'бля:

%<М%>ре'жею слове'съ твои'хъ, * бг~оглаго'ливе а=п\сле, 
* и=зъ глубины` возве'лъ _е=си` су'етства, * и= лю'тагw 
безбо'жiя, * мiрскi^я концы`: * и= приве'лъ _е=си` хр\сту` 
бг~у вjь'рою, * такову'ю тебjь` бл~года'ть пода'вшему, * 
jа='кw бж~е'ственну о_у=ченику` и= тайноглаго'льнику, * 
варfоломе'е а=п\сле.

%<Два'жды.%>

%<С%>л~нце сла'вы тя` i=и~съ бг~ъ на'шъ, * jа='кw лучу`, 
пресла'вне, посла` * въ мiрска^я и=сполн_е'нiя, * крjь'пкw 
w\тгоня'щую безбо'жiя мглу`, * и= просвjьща'ющую всjь'хъ, * 
во тмjь` невjь'дjьнiя сjьдя'щихъ: * и=`хже наслjь'дники 
содjь'ла свjь'та, * варfоломе'е бг~ому'дре.

%<Два'жды.%>

%<П%>овину'яся манове'нi_емъ, * _е=гw'же манове'нiю 
вся'ч_еская повину'ются: * сему' же подо'бяся * jа='кw 
пра'вды о_у=чи'телю, * ча'шу сме'рти стр\сти ра'ди кр\стныя, 
* ра'дуяся и=спи'лъ _е=си`, * и= предстои'ши жела'нiй 
кра'йнему, * а='гг~лwмъ и= а=п\слwмъ сликовству'я, * 
варfоломе'е сла'вне.

%<И='ны стiхи^ры а=п\сла варна'вы, гла'съ то'йже.%>

%<Подо'бенъ: Д%>а'лъ _е=си` зна'менiе:

%<П%>рiя'лъ _е=си`, а=п\сле, * на де'мwны непобjьди'мую 
вла'сть и= си'лу, * w= и='мени хр\сто'вjь, * нача^ла тмы` 
w\тгоня'ти, * проше'лъ _е=си` зе'млю, * просвjьща'я jа='коже 
со'лнце, * и= въ (с. 134) ри'мъ сла'вный прише'дъ, * 
пе'рвjье, сла'вне, хр\сто'во проповjь'далъ _е=си` * 
спаси'тельное прише'ствiе.

%<П%>е'рвjьй бла'гости, * и= _е=сте'ственному, и= 
пребж~е'ственному * житiю` подо'бяся, * му'жъ бы'лъ _е=си` 
бла'гъ, * варна'во, по существу`, * и= о_у=тjьше'нiя сы'нъ 
подо'бiемъ и=мену'емь, * нра'вwвъ твои'хъ бла'гостiю, * и= 
о_у=ма` чистото'ю, * хр\сто'въ показа'лся _е=си` о_у=чени'къ 
и='скреннiй.

%<_О=%>рга'нъ до'брjь соста'вленъ, * дjь'ланiемъ 
дх~о'внымъ, варна'во, бы'лъ _е=си`, * jа=зы'кwмъ зва'нiю ты` 
ввjь'рился _е=си`, * къ позна'нiю хр\сто'ву наставля'я, * 
словесы` и= дjья^нiи, * и= вся^ просвjьти'лъ _е=си`, * 
и=сповjь'дати и='стинное * i=и~сово бж\ство`, * сп~са ду'шъ 
на'шихъ.

%<Сла'ва, гла'съ s~. Вv"зантi'ево.%>

%<В%>арна'во прехва'льне, блиста'ющiй сосу'де ст~а'гw 
дх~а, jа='кw сы'нъ о_у=тjьше'нiя, и='же пре'жде па'vла, 
седми'десятимъ о_у=ченикw'мъ бы'въ ве'рхъ и= съ па'vломъ 
па'ки проповjь'давъ _е=v\глiе конц_е'мъ. тjь'мже и= 
бл~года'ти сло'во дjь'лы и=спо'лнивъ, себе` прине'слъ _е=си` 
всепло'дiе чи'сто о_у=чи'телю твоему` хр\сту`: моли` 
всегда`, а=п\сле сла'вне, въ ми'рjь спасти'ся душа'мъ 
на'шымъ, мо'лимся.

%<И= ны'нjь, пра'здника, и=ли` бг~оро'диченъ: К%>то` 
теб_е` не о_у=блажи'тъ:

%<Вхо'дъ. Прокi'менъ дне`: Ч%>т_е'нiя три`. И=щи` сегw` 
мц\са въ к~f де'нь.

%<Н%>а стiхо'внjь стiхи^ры пра'здника: а='ще ли по'стъ, 
стiхи^ры а=п\слwвъ, гла'съ а~. Подо'бенъ: Всехва'льнiи 
му'ч_еницы:

%<В%>о всю` зе'млю и=зы'де * ва'ше спаси'тельное 
вjьща'нiе, * бг~ови'дцы а=п\сли, и= просвjьти` ду'шы 
заблу'ждшыя, * и= хр\сту` приведе` человjь'ки * 
просвjьщ_е'нныя благода'тiю. * тjь'мже моли'те, * дарова'ти 
душа'мъ на'шымъ ми'ръ * и= ве'лiю ми'лость.

%<Стi'хъ: В%>о всю` зе'млю и=зы'де вjьща'нiе и='хъ, и= 
въ концы` вселе'нныя глаго'лы и='хъ. (с. 135)

%<С%>вjьти'льницы пресвjь'тлiи хр\стw'вы, * сосу'ди 
честнjь'йшiи, * зарю` дх~а прему'дрiи вjь'рою вмjьсти'вшiи, 
* цр~ко'внiи столпи`, * нб~са` пресла^вная, * бж~iю сла'ву 
возвjьща'ющая. * того` моли'те, * дарова'ти душа'мъ на'шымъ 
ми'ръ * и= ве'лiю ми'лость.

%<Стi'хъ: Н%>б~са` повjь'даютъ сла'ву бж~iю, творе'нiе 
же руку` _е=гw` возвjьща'етъ тве'рдь.

%<Jа=%>зы'ки приведо'сте * хр\сту` бг~у, бл~же'ннiи, * 
и=зба'вл_енныя кро'вiю * на земли` роди'тися 
бл~говоли'вшагw, * и= кр\стъ и= сме'рть * во'лею 
претерпjь'вшагw, сла'внiи, * _е=го'же ны'нjь моли'те, * 
дарова'ти душа'мъ на'шымъ ми'ръ * и= ве'лiю ми'лость.

%<Сла'ва, гла'съ и~:%>

%<А=%>п\столе сп~совъ, варна'во прехва'льне, прiя'телище 
вjь'ры, сы'не о_у=тjьше'нiя, тишино` w=бурева'емыхъ, 
непреста'ннw въ па'мяти твое'й дерзнове'нiе и=мjь'я, моли`, 
въ ми'рjь сохрани'тися душа'мъ на'шымъ.

%<И= ны'нjь, пра'здника, и=ли` бг~оро'диченъ: 
Б%>езневjь'стная дв~о:

%<Тропа'рь, гла'съ г~:%>

%<А=%>п\сли ст~i'и, моли'те ми'лостиваго бг~а, да 
прегрjьше'нiй w=ставле'нiе пода'стъ душа'мъ на'шымъ.



%<На о_у='трени, на Б%>г~ъ гд\сь, %<тропа'рь 
а=по'столwвъ, два'жды.%>

%<Сла'ва, и= ны'нjь: Т%>я` хода'тайствовавшую:

%<По а~-й каfi'смjь, сjьда'ленъ, гла'съ а~. Подо'бенъ: 
Г%>ро'бъ тво'й:

%<Л%>и'къ духо'вный а=п\сльскiй, мi'ру посла'ся та'йнw, 
w\т бг~а вы'шнягw: и= нево'лею стра'ждущымъ вра'чеве 
jа=ви'шася, трiv"поста'снаго _е=ди'нственнjь призыва'юще, 
бж\ственное воплоще'нiе _е=мману'ила гд\са, му'дрjь 
написа'ша.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>упину`, ю='же мwv"се'й неwпали'му ви'дjь, го'ру 
бж~iю, ст~ы'й _о='блакъ, сjь'нь нескве'рную, бг~опрiя'тную 
трапе'зу, (с. 136) пала'ту высо'кагw цр~я`, всесвjь'тлую и= 
непроходи'мую две'рь, дв~о, пое'мъ тя`.

%<По в~-й каfi'смjь, сjьда'ленъ, гла'съ д~. Подо'бенъ: 
Jа=%>ви'лся _е=си` дне'сь:

%<С%>вjьтолу'чными сiя^нiи, jа='кw sвjь'зды земны^я 
концы` просвjьща'ете, бг~оуч_е'нiи ст~а'гw проповjь'данiя, 
нб\снiи таи'нницы гд\сни а=п\сли.

%<Два'жды.%>

%<Сла'ва, и= ны'нjь, бг~оро'диченъ:%>

%<Т%>е'плое заступле'нiе су'щымъ въ ну'ждахъ на'шу 
по'мощь и= къ бг~у премjьне'нiе, _е=я'же ра'ди тли` 
и=зба'вихомся, бц\ду вjь'рнiи о_у=блажа'емъ.

%<По полv"еле'и сjьда'ленъ, гла'съ и~. Подо'бенъ: 
П%>рему'дрости:

%<М%>ре'жею сло'ва возве'дъ, и=зъ глубины` неразу'мiя 
бг~олjь'пнw, jа=зы'ки приве'лъ _е=си` вjь'рою, и= jа='кw 
и=сто'чникъ сы'й во'дъ дх~о'вныхъ, вселе'нную всю` напои'лъ 
_е=си` бл~года'тiю. тjь'мже и= спа'сшiися тобо'ю, 
бг~огла'се, jа='кw дру'га тя` бли'жняго хр\сто'ва 
о_у=блажа'емъ, варfоломе'е, вопiю'ще ти`: моли` хр\ста` 
бг~а, согрjьше'нiй w=ставле'нiе дарова'ти чту'щымъ любо'вiю 
ст~у'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<Степ_е'нна, а~-й а=нтiфw'нъ, д~-гw гла'са. Прокi'менъ, 
гла'съ д~: В%>о всю` зе'млю и=зы'де вjьща'нiе и='хъ: 
%<Стi'хъ: Н%>б~са` повjь'даютъ сла'ву бж~iю: %<В%>ся'кое 
дыха'нiе: %<_Е=v\глiе i=wа'нна, зача'ло _кс~з.%>

%<По н~-мъ _псалмjь`, стiхи'ра, гла'съ а~:%>

%<В%>о всю` зе'млю и=зы'де ва'ше спаси'тельное 
вjьща'нiе, бг~ови'дцы а=п\сли, и= просвjьти` ду'шы 
заблу'ждшыя, и= хр\сту` приведе` человjь'ки просвjьщ_е'нныя 
бл~года'тiю. тjь'мже моли'те, дарова'ти душа'мъ на'шымъ 
ми'ръ и= ве'лiю ми'лость.

%<Канw'нъ бц\ды со i=рмосо'мъ на s~: и= а=п\слwвъ два` 
на и~.%>

%<Канw'нъ ст~а'гw а=п\сла варfоломе'а:%>

%<Гла'съ в~. Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство (с. 137) преwруже'нная си'ла, вопло'щшееся же 
сло'во всеsло'бный грjь'хъ потреби'ло _е='сть: 
препросла'вленный гд\сь, сла'внw бо просла'вися.

%<П%>ровjь'децъ всjь'хъ и= бг~ъ, о_у=ма` твоегw` 
бг~ови'днw зря` и=збра`, и= тя` сочета` ли'ку а=п\сльску, 
варfоломе'е всехва'льне, бл~года'тiю просвjьти'въ се'рдце 
твое`.

%<Д%>обродjь'телей на высоту` возше'дъ, я=зы'комъ 
_о=гнедохнове'ннымъ, _о=гневи'днw раздjьле'нiемъ 
w=богати'лся _е=си`, jа='кw хр\сто'въ а=п\слъ, прише'ствiемъ 
о_у=тjь'шителя, пребога'те, нече'стiя хвра'стiе пояда'я и= 
неразу'мiя.

%<Б%>г~оно'сенъ о_у='гль вои'стинну, бж\ственнагw дх~а 
заре'ю разжже'нъ показа'лся _е=си`, пре'лести сjь'но 
попаля'я, варfоломе'е прехва'льне, и= просвjьща'я вjь'рою 
сердца` пою'щихъ тя`.

%<Бг~оро'диченъ:%>

%<Ч%>и'стая, рцы`, ка'кw дои'ши; ка'кw же мт~и была` 
_е=си`, дjь'вствеными печа'тьми сiя'ющи; не пыта'й бе'здны, 
неприча'стна _е=стество'мъ, и=спыта'яй _е=ди'нъ всjь'хъ бг~ъ 
и= гд\сь, _е=го'же и= пло'тiю роди'хъ.

%<И='нъ канw'нъ ст~а'гw варна'вы. Гла'съ и= i=рмо'съ 
то'йже.%>

%<Jа='%>кw му'жъ сы'й бл~гъ, и= о_у=тjьше'нiя сы'нъ 
jа='влься, души` моея` w=sлобле'нiе, и= грjьха` душегу'бную 
печа'ль w\тжени`, jа='кw да, весе'лiя и=спо'лненъ бы'въ, 
воспою' тя.

%<W=%>держи'мь, бл~же'нне, чи'стымъ сiя'нiемъ, 
прозя'бшаго w\т колjь'на i=у'дова, пребога'те, хр\ста` 
всецр~я`, w\т леvi'тска сро'дства прише'дша свяще'нна, 
зако'на же преложе'нiе проповjь'далъ _е=си`.

%<С%>вjь'тлая твоя`, прему'дре, жи'знь, пе'рвыя 
бла'гости, и= _е=сте'ственнагw существа`, показа` бг~а тя` 
втора'го, _е='же w\тту'ду о_у=блажа'ема бл~года'тьми, 
сла'вне варна'во, порожде'нiе бж\ственнагw о_у=тjьше'нiя.

%<Бг~оро'диченъ:%>

%<_О=%>трокови'цъ бж\ственный ли'къ, бж\ственнw въ 
жена'хъ (с. 138) тя` до'брую воспjьва'етъ, бц\де вл\дчце, 
добро'тами о_у=кра'шену бж\ства`: добротвори'тельное бо 
сло'во, па'че сло'ва, родила` _е=си`.

%<Катава'сiа по о_у=ста'ву.%>

%<Пjь'снь г~. I=рмо'съ:%>

%<П%>роцвjьла` _е='сть пусты'ня jа='кw крi'нъ, гд\си, 
jа=зы'ческая неплодя'щая цр~ковь, прише'ствiемъ твои'мъ, въ 
не'йже о_у=тверди'ся мое` се'рдце.

%<Jа='%>кw до'ждь нб\сный, и=зсо'хшую, прему'дре, 
вселе'нную всю` тмо'ю безбо'жiя, напои'лъ _е=си`, бг~ови'дче 
досточу'дне.

%<И=%>сто'чникъ и=зы'де спаси'тельнагw пи'ва, 
варfоломе'е всеч\стне, и= многосугу'бъ пло'дъ прине'слъ 
_е=си` jа=зы'кwмъ спасе'нiя, досточу'дне.

%<С%>о'лiю бл~года'ти i='дwльское о_у=ста'вилъ _е=си` 
гное'нiе, всему'дре, сла'дкимъ сло'вомъ вjь'ры, сердца` 
о_у=слажда'я чту'щихъ тя`.

%<Бг~оро'диченъ:%>

%<_Е=%>ди'ну дв~у тя` и= мт~рь чти'мъ, jа='кw спасе'нiя 
хода'таицу бы'вшую на'мъ, непоро'чная, и= мi'ръ 
и=збавля'ющую моли'твами твои'ми.

%<И='нъ. I=рмо'съ то'йже.%>

%<_О='%>блакъ во'льный на'мъ до'ждь нося'щiй w\т 
и=сто'чника бл~года'ти, ви'дjьнъ бы'лъ _е=си`, варна'во 
сла'вне, и= пи'щный пото'къ напая'ющiй.

%<Р%>азли'чными w=дарова'на сiя^нiи, ви'дящи 
всеси'льнагw дх~а вла'сть, та'йнамъ хр\стw'вымъ служи'теля, 
w\тлучи` тя`, прехва'льне.

%<П%>росвjьща'еми бл~года'тiю кр\ста` твоегw`, вл\дко, 
благосла'внiи а=п\сли, тебjь` jа=зы'ки вjь'рою приведо'ша, 
варна'ва и= па'vелъ, бг~ому'дрiи.

%<Бг~оро'диченъ:%>

%<Jа=%>ви'лася _е=си` чистото'ю jа='кw крi'нъ, вл\дчце, 
посредjь` те'рнiя возсiя'вши заря'ми дjь'вства твоегw`, 
бц\де всеч\стая.

%<Конда'къ гла'съ в~: Подо'бенъ: Д%>в~а дне'сь:

%<Г%>д\сень бы'лъ _е=си` всеи'стинный служи'тель, 
а=п\слwвъ же (с. 139) jа=ви'лся _е=си` седми'десятихъ 
пе'рвый, w=зари'лъ _е=си` и= съ па'vломъ про'повjьдь твою`, 
всjь^мъ возвjьща'яй хр\ста` сп~са: сегw` ра'ди пjьснопjь'нiи 
бж\ственную па'мять твою`, варна'во, соверша'емъ.

%<I='косъ:%>

%<С%>н~ъ бж~iй, соприсносу'щный дх~у, бл~говоле'нiемъ на 
земли` пло'ть прiе'мь, jа='кw чл~вjь'къ, и= стр\стiю 
честно'ю безстра'стiе да'въ тя` полага'етъ, бл~же'нне, 
а=п\сла, и= витi'я вjь'ры му'дра въ сло'вjь и= досточу'дна, 
проповjь'дника че'стна, jа=зы'кwвъ о_у=чи'теля, варна'во 
блаже'нне, и= тр\оцы и='стинна покло'нника. тjь'мже возсiя` 
вjь^рнымъ честна'я денни'ца свjь'тлая, w=заря'ющая твоя` 
бж~е'ственная па'мять, ю='же досто'йнw соверша'емъ.

%<Сjьда'ленъ, гла'съ и~. Подо'бенъ: П%>рему'дрости:

%<М%>ре'жею сло'ва возве'дъ, и=зъ глубины` неразу'мiя 
бг~олjь'пнw, jа=зы'ки приве'лъ _е=си` вjь'рою, и= jа='кw 
и=сто'чникъ сы'й во'дъ дх~о'вныхъ, вселе'нную всю` напои'лъ 
_е=си` бл~года'тiю, тjь'мже и= спа'сшiися тобо'ю, 
бг~огла'се, jа='кw дру'га тя` бли'жняго хр\сто'ва 
о_у=блажа'емъ, варfоломе'е, вопiю'ще ти`: моли` хр\ста` 
бг~а, согрjьше'нiй w=ставле'нiе дарова'ти чту'щымъ любо'вiю 
ст~у'ю па'мять твою`.

%<Сла'ва, варна'вы, гла'съ и= подо'бенъ то'йже:%>

%<С%>лове'сенъ показа'лся _е=си`, jа='кw нб\сную 
повjь'дуя сла'ву бж~iю, чуде'съ свjь'тлостiю, и= си'лы 
луча'ми, неразу'мiя но'щь w\тгоня` бл~года'тiю, бг~оразу'мiя 
же лучы` w=блиста'я конц_е'мъ. тjь'мже свjьтоно'сную и= 
ст~у'ю твою` па'мять сла'вимъ дне'сь вjь'рнiи, и= вопiе'мъ 
ти`: варна'во всехва'льне, моли` хр\ста` бг~а, грjьхw'въ 
w=ставле'нiе дарова'ти чту'щымъ любо'вiю ст~у'ю па'мять 
твою`.

%<И= ны'нjь, пра'здника, и=ли` бг~оро'диченъ:%>

%<Jа='%>кw всенепоро'чная невjь'сто творцу`, jа='кw 
неискусому'жная мт~и и=зба'вителя, прiя'телище jа='кw су'щи 
(с. 140) о_у=тjь'шителя, препjь'тая, беззако'нiю мя` су'ща 
скве'рное _о=би'телище, и= бjьсw'мъ и=гра'лище въ ра'зумjь 
бы'вша, потщи'ся w\т тjь'хъ sлодjь'йства мя` и=зба'вити: и= 
свjь'тлое жили'ще добродjь'телей соверши`, свjьтоно'сная 
нетлjь'нная: w\тжени` _о='блакъ стр\сте'й, и= вы'шнягw 
прича'стiя сподо'би, и= свjь'та невече'рнягw, моли'твами 
твои'ми.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ, 
но са'мъ, гд\си, вопло'щся, и= спа'слъ _е=си` всего' мя 
человjь'ка. Тjь'мъ зову' ти: сла'ва си'лjь твое'й, гд\си.

%<О_у=%>праздни'лъ _е=си`, кр\сто'мъ гд\снимъ 
w=гражда'емь, де'мwнское свирjь'пство, варfоломе'е 
преизря'дне, и= си'хъ душегуби'тельную пре'лесть w\тгна'лъ 
_е=си` проповjь'данiемъ.

%<С%>вjь'тъ мi'ра, сла'вы бж~е'ственное сiя'нiе, 
хр\сто'съ тя` показа`, варfоломе'е бг~опрiя'тне: всю' бо 
просвjьти'лъ _е=си` бг~оразу'мiемъ тва'рь, всеблаже'нне.

%<В%>озмути'лъ _е=си` jа=зы'ч_еская моря`, а=п\сле, 
jа='кw ко'нь преизря'денъ, колесни'ца сло'ва бы'въ: вjь'рою 
же погаси'лъ _е=си` го'рькагw безбо'жiя концы`.

%<Бг~оро'диченъ:%>

%<И=%>сцjьля'я _е='vино ве'тхое преступле'нiе, въ тя` 
непоро'чную, преч\стая, всели'ся, всего' мя человjь'ка 
w=бнови` па'дшаго пребж~е'ственный.

%<И='нъ. I=рмо'съ то'йже.%>

%<П%>ослjь'дуя повелjь'нiемъ вл\дки, а=п\сле варна'во 
прехва'льне, ни'щымъ разда'лъ _е=си` все` твое` и=мjь'нiе, 
и= хр\сто'въ проповjь'дникъ бы'въ велегла'сенъ.

%<Д%>ости'глъ _е=си` добродjь'телей свjь'тлость 
коне'чную, и= па'vла w=брjь'тъ бг~огла'снаго а=п\сла, съ 
ни'мже всjь^мъ возвjьсти'лъ _е=си` та'инства глубину` 
неизрече'нную.

%<Jа='%>кw со'лнце претека'я мi'ра концы`, варна'во 
всече'стне, зарелу'чными сiя^нiи, па'vлу послjь'дуя, 
просвjьща'еши сло'вомъ благода'ти. (с. 141)

%<С%>оприча'стникъ страсте'й сп~са бы'въ, варна'во 
прехва'льне, въ нб\сныхъ се'лjьхъ съ ни'мъ прославля'ешися, 
па'че о_у=ма`, весе'лiя насыща'яся.

%<Бг~оро'диченъ:%>

%<_Е='%>vы прама'тере кля'тва о_у=праздни'ся тобо'ю, 
всенепоро'чная: воплоще'ннаго бо сло'ва родила` _е=си` 
присносу'щнаго, бл~гослове'ньми мi'ръ вjьнча'вшаго.

%<Пjь'снь _е~. I=рмо'съ:%> 

%<Х%>ода'тай бг~у и= человjь'кwмъ бы'лъ _е=си`, хр\сте` 
бж~е: тобо'ю бо, вл\дко, къ свjьтонача'льнику _о=ц~у` 
твоему`, w\т но'щи невjь'дjьнiя, приведе'нiе и='мамы.

%<Н%>есозда'нну свjь'ту, на'съ ра'ди въ зда'нiихъ 
jа='вльшемуся хр\сту`, перводjь'льнw бесjь'довалъ _е=си`, къ 
нему` прише'дъ, а=п\сле, и= бж\ственными заря'ми w\т негw` 
просвjьща'емь.

%<Jа='%>кw роса` бж~iя человjь'кwмъ и=сцjьле'нiе 
подаю'щи, въ мi'рjь бы'лъ _е=си`, _w варfоломе'е 
преблаже'нне: и= зе'млю нече'стiя пр\оро'чески w=прове'рглъ 
_е=си`.

%<К%>ъ пе'рвому свjь'ту присту'пль, бы'лъ _е=си` свjь'тъ 
вторы'й, jа=`же w\тту'ду сiя^нiи и= свjьтоли^тiи w=заря'емь, 
jа='кw самови'децъ сло'ва, варfоломе'е всему'дре.

%<Бг~оро'диченъ:%>

%<Г%>лаго'лы твоя^ по'мняще, тя` ны'нjь бл~жи'мъ: тобо'ю 
бо, непоро'чная, бл~же'нство w=брjьто'хомъ, и= жи'знiю 
честно'ю и='стинною w=богати'хомся.

%<И='нъ. I=рмо'съ то'йже.%>

%<З%>ако'на сjь'нь преше'дъ, и= бл~года'тiю сiя'я, 
jа=зы'кwмъ и=сполне'нiе бл~говjьству'я, просвjьти'лъ _е=си`, 
бг~ому'дрый варна'во, хр\сто'вымъ проповjь'данiемъ.

%<К%>рjь'постiю держа'вною ст~а'гw дх~а, а=п\сле, 
jа='вjь w=бложе'нъ, лука'вствiя ду'хи низложи'въ, w\т тjь'хъ 
sлодjь'йства мi'ръ и=зба'вилъ _е=си`.

%<В%>опiю'щагw гла'съ въ пусты'хъ jа=зы'цjьхъ бы'лъ 
_е=си`, (с. 142) му'дре, бж~е'ственнагw воплоще'нiя 
непостижи'мое та'инство возвjьща'я всjь^мъ, варна'во 
пребога'те.

%<Бг~оро'диченъ:%>

%<С%>е` во о_у=тро'бjь, бц\де преч\стая, хр\ста` бг~а 
па'че сло'ва и=мjь'ла _е=си`, jа='коже и=са'iа предрече`: 
вы'ше _е=стества' же сего`, бг~ороди'тельнице, родила` 
_е=си`.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

%<Ч%>уде'съ благода'ть прiе'мъ, и= и=сцjьле'нiй 
w=бога'щся дjь'телiю, варfоломе'е всему'дре, jа=зы^къ стада` 
о_у=лови'лъ _е=си`.

%<_О='%>гненный тво'й я=зы'къ, пресла'вне, вся'ку 
пре'лесть jа='кw сjь'но попали`: вjь'рныхъ же просвjьти` 
сердца` бж\ственнымъ проповjь'данiемъ.

%<И=%>сто'чника прему'дрости, о_у=чи'теля и=мjь'я, 
пресла'вне, сло'ва безнача'льнаго, мiрску'ю w=буи'лъ _е=си`, 
бг~опроповjь'дниче, му'дрость благода'тiю.

%<Бг~оро'диченъ:%>

%<П%>а'че _е=стества`, дв~о, родила` _е=си`, и= 
вjь'чнуеши дв~ою, jа=вля'ющи и='стиннагw бж~ества`, сн~а и= 
бг~а твоегw` _о='бразы.

%<И='нъ. I=рмо'съ то'йже.%>

%<В%>озсiя'въ мi'ру, хр\сте` бж~е, пра'вды сл~нце, 
вл\дко, jа='коже лучи` сiя'ющыя, варна'ву и= па'vла 
возблиста'лъ _е=си`.

%<К%>ореносjь'чна сjьки'ра бы'лъ _е=си`, w=ляденjь'вшую 
пре'лесть сjьку'щи па'че сло'ва чудесы`, бг~оглаго'ливе 
варна'во чу'дне.

%<З%>аконополо'жникъ показа'лся _е=си` благода'ти, 
jа='кw ве'тхагw завjь'та _о='бразы ко и='стинному jа=вле'нiю 
прелага'я, варна'во бг~опрiя'тне.

%<Бг~оро'диченъ:%>

%<Н%>ебеса` простры'й во'лею, не'бо земно'е друго'е 
показа` тя`, бг~ома'ти преч\стая, и= и=зъ теб_е` возсiя'въ 
jа=ви'ся.

%<Конда'къ, гла'съ д~. Подо'бенъ: Jа=%>ви'лся _е=си`:

%<Jа=%>ви'лся _е=си` вели'кое сл~нце вселе'ннjьй, 
о_у=че'нiй сiя'ньми (с. 143) и= чуде'съ стра'шныхъ, 
свjьтоводя` почита'ющыя тя`, варfоломе'е гд\сень а=п\столе.

%<I='косъ:%>

%<Jа='%>кw нб~о сла'ву бж~iю вjьща'я ви'дjьнъ бы'лъ 
_е=си`, дх~омъ ст~ы'мъ, а=п\сле бг~ови'дче, и= jа='кw сл~нце 
свjь'тло jа=ви'лся _е=си` мi'ру, преле'стное помраче'нiе 
разгоня'я бж\ственною бл~года'тiю. тjь'мъ молю'тися и= 
ми'лся дjь'ю: бж\ственными твои'ми луча'ми, души` моея` 
w=слjьпле'нныя, всебога'те, просвjьти` зjь^ницы, и= сло'во 
тя` пjь'ти да'ждь во w\тверзе'нiе о_у=стw'мъ мои^мъ, въ 
твое'й дне'сь па'мяти: въ ню'же вся'къ вjь'рный веселя'ся 
хва'литъ тя`, варfоломе'е гд\сень а=п\столе.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля 
высо'къ пла'мень вознесло` _е='сть: хр\сто'съ же простре` 
бг~очести^вымъ _о=трокw'мъ ро'су дх~о'вную, сы'й 
бл~гослове'нъ и= препросла'вленъ.

%<В%>ели'кое та'инство, варfоломе'е, бж~е'ственнагw 
воплоще'нiя, мi'ру jа=ви'лъ _е=си`, _е='же всjь^мъ 
невмjьсти'мое и= непостижи'мое, _е=ди'нjьмъ же вмjьсти'мо 
вjь^рнымъ, несказа'емо и= вjь'руемо.

%<Jа='%>кw ка'мень, прест~ы'й варfоломе'е, чи'стjь 
валя'яся, пре'лести о_у=твержде'нiе крjь'пкw w=прове'рглъ 
_е=си`: цр~кви же неwбори'мое w=снова'нiе jа='влься, 
сохраня'еши сiю` непоколеби'му.

%<Б%>ж\ственное подо'бiе, варfоломе'е, добродjь'телей 
ша'ромъ, пребл~же'нне, написа'лъ _е=си`: w\твсю'ду а=п\слъ 
бж~е'ственъ бы'въ, всjь^мъ проповjь'далъ _е=си` хр\сто'во 
прише'ствiе многопjь'тое.

%<Бг~оро'диченъ:%>

%<Г%>ро'здъ созрjь'вшiй, _е=го'же невоздjь'ланнw, 
ч\стая, возрасти'ла _е=си`, на дре'вjь jа='кw о_у=зрjь'вши 
повjь'шена, вопiя'ла _е=си`: ча'до сла'дкое, мсто` и=ска'пи, 
и='мже страсте'й пiя'нство w\ти'мется.

%<И='нъ. I=рмо'съ то'йже.%>

%<С%>вя'тw ст~а'го, во ст~ы'хъ почива'ющаго, варна'во, 
(с. 144) проповjь'далъ _е=си` сн~а, собезнача'льна _о=ц~у` 
и= сопр\сто'льна, чл~вjь'ка бы'вша, на'мъ спасе'нiе 
содjьва'юща.

%<Л%>учы` блиста'ющыя бж~е'ственное сiя'нiе, варна'ва 
всечестны'й и= па'vелъ бг~опрiя'тный, jа='кw свjь'тъ 
и=схо'дятъ, просвjьща'ющыя сло'вомъ благода'ти jа=зы^къ 
всенаслjь'дiе, хр\стопроповjь^дницы.

%<Р%>а'дуется дне'сь воспита'вый тя`, варна'во, 
цвjьту'щаго сло'во благода'тное, хр\сто'ви тя` прозя'бши, 
бг~облаже'нне. _Е=го'же и=змjьни'въ, ны'нjьшнягw плjьне'нiя 
и=зба'ви моли'твами твои'ми.

%<Бг~оро'диченъ:%>

%<Н%>аправля'ющи, всеч\стая, мою` жи'знь, ко твоему` 
бл~гоути'шному приста'нищу наста'ви, бг~а ро'ждшая, благи'хъ 
и=сто'чника, всjь^мъ подаю'ща вjь^рнымъ незави'стную 
бла'гость.

%<Пjь'снь и~. I=рмо'съ:%>

%<П%>е'щь и=ногда` _о='гненная въ вавv"лw'нjь дjь'йства 
раздjьля'ше, бж~iимъ велjь'нiемъ халд_е'и w=паля'ющая, 
вjь^рныя же w=роша'ющая, пою'щыя: благослови'те, вся^ дjьла` 
гд\сня, гд\са.

%<В%>е'лiе и= ма'ло, мно'го же и= о_у=ма'лено, сп~сово 
_е=v\глiе прему'дрw научи'лъ _е=си`. в_е'лiя и= пресла^вная 
сложе'нными глагw'лы, всjь^мъ назна'меналъ _е=си`, 
варfоломе'е бг~ому'дре.

%<Jа='%>коже рjька` w\т сiw'на и=сходя`, цр~кw'вныя 
со'нмы напоя'еши, пребога'те, и= пото'къ бж~е'ственныя пи'щи 
и=спусти'лъ _е=си` jа=вле'ннjьйше, зовы'й: бл~гослови'те, 
вся^ дjьла` гд\сня, гд\са.

%<Б%>ж\ственныхъ дарw'въ jа='вjь свjьтлjь'йшими и= 
вели'кими jа='кw а=п\слъ бж\ственнjь о_у=краси'лся _е=си`. 
превосхо'дитъ са'нъ бл~госла'вiя всегw`, бл~же'нне, су'щее 
во человjь'цjьхъ зри'мое благода'тiю.

%<Бг~оро'диченъ:%>

%<О_у='%>мъ безстра'стенъ въ ложесна'хъ твои'хъ 
_е=дини'тся человjь'чу о_у=му`, всеч\стая: пло'ти же 
дебельство'мъ (с. 145) подлjь'тенъ бы'въ, вjькw'въ 
превы'шшiй. Тjь'мъ тя`, бц\де, вjь'рою и= любо'вiю сла'вимъ.

%<И='нъ. I=рмо'съ то'йже.%>

%<М%>о'ре jа=зы'ческое возмути'ти, твоя^ ко'ни jа='кw 
бл~годjь'тель наве'лъ _е=си`, варна'ву сла'внаго и= па'vла 
чу'днаго пре'лесть многобо'жную, о_у=че'ньми, живода'вче, 
бл~гоче'стiя w\тгоня'щыя.

%<П%>оложи` jа='кw бг~ъ, о_у=тjь'шителю дш~е 
вседjь'тельный, въ цр~кви твое'й свjьти^ла сiя^ющая, твою` 
си'лу проповjь^дающая, сн~у же и= роди'телю зову^щая: 
бл~гослови'те, вся^ дjьла` гд\сня, гд\са.

%<W=%>блиста'лъ _е=си` свjь'тлw jа='кw сл~нце въ мi'рjь, 
мы'сленному бесjь'довавъ jа='вjь сл~нцу, бг~опрiя'тне: 
разже'гся бо сiя'нiемъ, свjь'тъ вторы'й бы'лъ _е=си`, 
всjь^мъ jа=вля'я та'инства си'лу.

%<З%>е'млю всю` о_у=че'ньми просвjьти'въ, _е='же па'че 
о_у=ма` блаже'нство досто'йнw о_у=лучи'лъ _е=си`, въ 
нб\сныхъ се'лjьхъ, варна'во всече'стне, вjьне'цъ 
бл~голjь'пiя w\т вл\дки прiе'мъ.

%<Бг~оро'диченъ:%>

%<Д%>а кля'тву пе'рвую погуби'ши, и= сме'рти 
w=сужде'нiе, дре'внiя прамт~ре, w\т дв~ы бг~ома'тере сло'во 
бж~iе роди'ся, всjь^мъ дарова` безсме'ртiе неги'блющее.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щся w\т дв~ы, на'мъ jа=ви'ся, w=мрач_е'нная 
просвjьти'ти, собра'ти расточ_е'нная. Тjь'мъ всепjь'тую 
бц\ду велича'емъ.

%<С%>ло'ва бы'въ самови'децъ и= служи'тель, о_у=чени'къ 
же и= проповjь'дникъ бг~ови'дjьнъ, и=дjь'же ны'нjь _е='сть 
сло'во, ты` жи'ти вои'стинну сподо'бился _е=си`, jа='коже 
са'мъ w=бjьща` нело'жнw пребл~гi'й.

%<Jа='%>кw ны'нjь предстоя` пр\сто'лу вл\дки твоегw`, и= 
(с. 146) w\т_ону'дными заря'ми w=сiя'емь, _w варfоломе'е 
бг~ому'дре, пjьвцы` твоя^ назира'я, страсте'й и=збавля'еши, 
и= разли'чныхъ w=бстоя'нiй.

%<С%>н~ъ вjь'ры ра'ди сподо'блься бы'ти бг~у, 
_о=те'ческихъ наслjь'дникъ сокро'вищъ бы'лъ _е=си`. _w 
великода'рныя дла'ни! _w дарова'нiя ны'нjь превосходя'щагw, 
хр\ста` просла'вльшагw тя`, бг~ови'дче всебл~же'нне!

%<Бг~оро'диченъ:%>

%<Р%>азумjь'вше и=здале'ча прозорли'выма _о=чи'ма 
пр\оро'цы, тя` вси` провозгласи'ша хотя'щую мт~рь бы'ти 
вседjь'теля, и= всjь'хъ вл\дки. Тjь'мъ тя` всепjь'тую бц\ду 
возвjьща'емъ.

%<И='нъ. I=рмо'съ то'йже.%>

%<С%>вjь'тъ бы'вше добродjь'телiю а=п\сли, и= свjь'ту 
вели'кому ны'нjь предстоя'ще, мi'ру ми'ръ пода'ти, и= на'шу 
спасти` цр~ковь, ю='же соста'висте, вл\дку о_у=моли'те.

%<В%>итi'йскую лю'тость прему'дрости твоея` пла'менемъ, 
бг~оявле'нне варна'во, jа='вjь погаси'лъ _е=си`, сiя'нiй 
бж\ственныхъ, jа='кw и=сто'чникъ вну'трь и=мjь'я. тjь'мже 
всесвяще'нный пра'здникъ тво'й почита'емъ.

%<В%>jь'рою па'мять твою` соверша'юще ны'нjь, а=п\сле, 
моли'твенника ко вл\дцjь тя` предлага'емъ, разрjьше'нiя 
прося'ще согрjьше'нiй, твои'мъ прiя'ти хода'тайствомъ, 
варна'во всече'стне, бг~опроповjь'дниче свяще'нне.

%<Бг~оро'диченъ:%>

%<Jа='%>кw о_у='тро w=брjь'теся о_у='треннее, въ 
жите'йстjьй но'щи дjь'вства заря'ми сiя'ющи, восто'къ сл~нца 
разу'мнагw пра'вды на'мъ jа='вльши, бг~ома'ти всеч\стая.

%<Свjьти'ленъ. Подо'бенъ: П%>осjьти'лъ ны`:

%<А=%>п\слы хр\стw'вы, прiиди'те, лю'дiе, воспои'мъ 
бж\ственнаго варfоломе'а, и= варна'ву му'драго, 
проповjь'дники вjь'ры, jа='кw моля'щыяся хр\сту` w= душа'хъ 
на'шихъ.

%<Два'жды.%> (с. 147)

%<Сла'ва, и= ны'нjь, пра'здника, и=ли` бг~оро'диченъ:%>

%<Ч%>т\сая вл\дчце ст~а'я, и= _е=ди'на муженеиску'сная, 
спасе'нiе и= о_у=пова'нiе ты`, моли` и=зъ теб_е` рожде'ннаго 
и=зба'вителя на'шего, спасти` мi'ръ w\т ле'сти, бjь'дъ и= 
скорбе'й.

%<На хвали'техъ стiхи^ры, на д~, гла'съ д~. Подо'бенъ: 
Jа='%>кw до'бля:

%<П%>ра'вды тя` сл~нце * i=и~съ бг~ъ на'шъ, * во вся^ 
мiрска^я и=сполн_е'нiя, * jа='коже многосвjь'тлую лучу`, * 
бг~ому'дре а=п\сле, положи'лъ _е='сть, * sло'бы мглу` 
w\тгоня'ща, * и= просвjьща'юща w=мрач_е'нная сердца` 
неразу'мiемъ * и= страсте'й w=бдержа'нiемъ, * варfоломе'е 
пребога'те.

%<Два'жды.%>

%<Ч%>и'стое прiя'телище * тр\оцы бы'лъ _е=си`, * 
добродjь'телей свjьтлостьми` w=блиста'емь, * и= въ се'рдцы 
прiе'мъ, варна'во, * w\т нея` сiя'нiе, * и= просвjьще'нiе 
сл~нца свjьтлjь'йшее, * въ концjь'хъ свjь'тлw препосыла'я * 
и= просвjьща'я во тмjь` сjьдя'щыя неразу'мiя, * 
бг~опрiя'тне.

%<Jа='%>коже _о='блацы, блаже'ннiи, * во вся^ концы` 
до'ждь и=ска'паете нб\сный, * и= ду'шы вjь'рныхъ напая'ете * 
бж\ственною бл~года'тiю, * потопи'вше лю'тагw безбо'жiя 
пле'велы, * и= соверши'вше ду'шы * плодонw'сны 
человjь'ч_ескiя: * сегw` ра'ди во хвале'нiи ва'съ 
почита'емъ, * гд\сни а=п\сли.

%<Сла'ва, гла'съ _е~. Вv"зантi'ево:%>

%<П%>рему'дрость бж~iя, соприсносу'щное сло'во _о='ч~ее, 
jа='коже во _е=v\глiихъ предрече`: вы` _е=сте` и=з_оби^льныя 
ло'зы, прехва'льнiи а=п\сли, и=`же гро'здъ зрjь'лый и= 
кра'сенъ въ вjь'твiяхъ ва'шихъ нося'ше. _Е=го'же вjь'рнiи 
jа=ду'ще, о_у=слажда'емъ вку'съ къ весе'лiю, варfоломе'е 
бг~опрiя'тне, и= варна'во сы'не о_у=тjьше'нiя, прилjь'жнw 
моли'теся w= душа'хъ на'шихъ.

%<И= ны'нjь, пра'здника, и=ли` бг~оро'диченъ: Б%>л~жи'мъ 
тя`, бц\де дв~о:

%<Славосло'вiе вели'кое, И= w\тпу'стъ.%>

%<На лiтургi'и, блаж_е'нна w\т канw'на варfоломе'а, 
пjь'снь г~-я на д~: И= варна'вы пjь'снь s~ на д~. 
Прокi'менъ: гла'съ и~: В%>о всю` зе'млю (с. 148) и=зы'де 
вjьща'нiе и='хъ: %<Стi'хъ: Н%>б~са` повjь'даютъ сла'ву 
бж~iю: %<А=п\слъ дjья'нiй, зача'ло к~и: А=ллилу'iа, гла'съ 
а~. И=%>сповjь'дятъ нб~са` чудеса` твоя^, гд\си: %<_Е=v\глiе 
луки`, зача'ло н~а. Прича'стенъ: В%>о всю` зе'млю и=зы'де 
вjьща'нiе и='хъ:


