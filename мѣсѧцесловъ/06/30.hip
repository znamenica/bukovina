<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 444)

%<Мjь'сяца тогw'же въ л~-й де'нь.%>

%<Собо'ръ ст~ы'хъ сла'вныхъ и= всехва'льныхъ а=п\стwлъ 
в~_i.%>

%<На Г%>д\си, воззва'хъ, %<стiхи^ры на s~: петра` и= 
па'vла, г~, гла'съ в~.%>

%<Самоподо'бенъ: К%>i'ими похва'льными:

%<К%>i'ими похва'льными вjьнцы^, о_у=вязе'мъ петра` и= 
па'vла, раздjьл_е'нныя тjьлесы`, и= совоку'пл_енныя дх~омъ, 
бг~опроповjь'дникwвъ первостоя'тели; _о='ваго о_у='бw jа='кw 
а=п\слwвъ преднача'льника, _о='ваго же jа='кw па'че и=нjь'хъ 
труди'вшася: си'хъ бо вои'стинну досто'йнw безсме'ртныя 
сла'вы вjьнцы` вjьнча'етъ хр\сто'съ бг~ъ на'шъ, и=мjь'яй 
ве'лiю ми'лость. (с. 445)

%<К%>i'ими пjь'сненными добро'тами воспои'мъ петра` и= 
па'vла; бг~оразу'мiя крилjь^, прелетjь'вшыя концы`, и= къ 
небеси` возне'сшыяся, ру'цjь _е=v\глiа благода'ти, но'зjь 
и='стиннагw проповjь'данiя, рjь'ки прему'дрости, кр\стныя 
ро'ги, и='миже де'мwнwвъ бро'вь хр\сто'съ низложи`, и=мjь'яй 
ве'лiю ми'лость.

%<К%>i'ими духо'вными пjь'сньми похва'лимъ петра` и= 
па'vла; безбо'жiя закла'вшыя незатыка'_емая о_у=ста`, 
стра^шныя дх~а мечи`, ри'ма свjь^тлая о_у=добр_е'нiя, всея` 
вселе'нныя пита'тели, но'вагw завjь'та бг~опи^санныя 
скрижа^ли мы'сл_енныя, jа=`же въ сiw'нjь хр\сто'съ 
возгласи`, и=мjь'яй ве'лiю ми'лость.

%<И='ны стiхи^ры двана'десятихъ а=п\слъ, гла'съ д~.%>

%<Подо'бенъ: Jа='%>кw до'бля:

%<Jа='%>кw самови'дцы * и= свидjь'телiе сло'ва 
воплоще'нiя, * о_у=ч~ницы` пребога'тiи о_у=блажа'етеся: и= 
jа='кw мо'лнiя бо сiя'ющiи * мi'ру jа=ви'стеся, * и= jа='кw 
го'ры мы'сл_енныя сла'дость и=ска'паете: * jа='кw 
приснотеку'щыя рjь'ки ра'йскiя раздjьли'вшеся, * 
jа=зы'ч_ескiя цр~кви * бж\ственными напая'ете вода'ми.

%<Jа='%>кw лучи` блиста'ющiи * заря'ми духо'вными, * въ 
мi'ръ ве'сь по'слани бы'сте, * чуде'съ дjь'йство незави'стнw 
подаю'ще, * служи'телiе хр\сто'выхъ та^инъ бы'вше, * и= 
бг~опи^санныя скрижа^ли * бж~iя бл~года'ти напи^санныя, * 
бг~онауче'ннагw зако'на, * сщ~еннотаи'нницы пребога'тiи.

%<Р%>ы'барская тро'сть, * любому'дрыхъ шата'нiе, * и= 
витi^йскiя струи^ пречерта`, * бг~ому^драя о_у=ч_е'нiя, * 
и=з\ъwбраже'нiй догма'ты, * и= та^инъ благи'хъ jа='снw 
и=зложи'вше _е=v\глiе, * и= (с. 446) пи'щи присносу'щныя 
прича'стiе, * и= а='гг~льское наслажде'нiе, и= пребыва'ющую 
сла'ву.

%<Сла'ва, гла'съ s~:%>

%<В%>сечестны'й а=п\слwвъ приспjь` пра'здникъ цр~кви 
хр\сто'вjь, хода'тайствующiй спасе'нiе всjь^мъ на'мъ. та'йнw 
о_у='бw восплеска'вше, къ си^мъ рце'мъ: ра'дуйтеся, 
свjьти^льницы су'щымъ во тмjь`, мы'сленнагw сл~нца зари^ 
w=блиста'ющiи: ра'дуйтеся, пе'тре и= па'vле, о_у=че'нiй 
бж\ственныхъ w=снова^нiя незы'бл_ема, дру'зи хр\стw'вы, 
сосу'ди честнi'и, прiиди'те посреди` на'съ неви'димw, 
сподобля'юще дарw'въ невеще'ственныхъ, ва'шъ пра'здникъ 
восхваля'ющихъ пjь'сньми.

%<И= ны'нjь, бг~оро'диченъ: К%>то` тебе` не 
о_у=блажи'тъ:

%<На стiхо'внjь стiхи^ры, гла'съ д~. Подо'бенъ: Д%>а'лъ 
_е=си` зна'менiе:

%<Д%>а'лъ _е=си` хвале'нiе * цр~кви твое'й, гд\си, * 
ч_естны'я а=п\слы твоя^, * въ не'йже просiява'ютъ мы'сленнiи 
свjьти'льницы, * пе'тръ же и= па'vелъ, jа='коже sвjь'зды 
слов_е'сныя, * вселе'нную w=заря'юще: * и='миже просвjьти'лъ 
_е=си` за'падный мра'къ, i=и~се всеси'льне, * сп~се ду'шъ 
на'шихъ.

%<Стi'хъ: В%>о всю` зе'млю и=зы'де вjьща'нiе и='хъ, и= 
въ концы` вселе'нныя глаго'лы и='хъ.

%<Д%>а'лъ _е=си` о_у=твержде'нiе * цр~кви твое'й, гд\си, 
* петро'ву тве'рдость, * и= па'vловъ ра'зумъ, * и= свjь'тлую 
му'дрость, и= _о=бои'хъ бг~огла'сiе и='стинное, * 
_е='ллинскую пре'лесть w\тгоня'щее. * тjь'мже тайноводи'ми 
w\т _о=бои'хъ, * пое'мъ тя`, i=и~се всеси'льне, * сп~се 
ду'шъ на'шихъ.

%<Стi'хъ: Н%>б~са` повjь'даютъ сла'ву бж~iю, творе'нiе 
же руку` _е=гw` возвjьща'етъ тве'рдь.

%<Д%>а'лъ _е=си` _о='бразъ w=браще'нiя согрjьша'ющымъ, * 
_о='ба а=п\слы твоя^, * _о='ваго о_у='бw w\тве'ргшагося 
теб_е` во вре'мя стр\сти, * и= пока'явшася, * _о='ваго же 
про'повjьди твое'й * сопротивля'ющася, и= вjь'ровавша: * и= 
_о=бою` собw'ру (с. 447) первостоя'тельствующихъ другw'въ 
твои'хъ, * i=и~се всеси'льне, * сп~се ду'шъ на'шихъ.

%<Сла'ва, гла'съ s~:%>

%<П%>ра'здникъ ра'достенъ возсiя` конц_е'мъ дне'сь, 
всечестна'я па'мять прему'дрыхъ а=п\слъ и= верхо'вныхъ 
петра` и= па'vла: тjь'мже и= ри'мъ сра'дуется ликовству'я, 
въ пjь'снехъ и= пjь'нiихъ. пра'зднуемъ и= мы`, бра'тiе, 
всечестны'й се'й де'нь соверши'вше: ра'дуйся, пе'тре 
а=п\сле, и='скреннiй дру'же твоегw` о_у=ч~теля, хр\ста` бг~а 
на'шегw: ра'дуйся, па'vле вселюбе'знjьйшiй, и= 
проповjь'дниче вjь'ры, и= о_у=чи'телю вселе'нныя: jа='кw 
и=мjь'я дерзнове'нiе, супру'же святоизбра'нный, хр\ста` бг~а 
на'шего моли'те, спасти'ся душа'мъ на'шымъ.

%<И= ны'нjь, бг~оро'диченъ: Б%>ц\де, ты` _е=си` лоза` 
и='стинная:

%<Тропа'рь, гла'съ д~:%>

%<А=%>п\слwвъ первопресто'льницы, и= вселе'нныя 
о_у=чи'телiе, вл\дку всjь'хъ моли'те, ми'ръ вселе'ннjьй 
дарова'ти, и= душа'мъ на'шымъ ве'лiю ми'лость.



%<На о_у='трени%>

%<По а~-й каfi'смjь сjьда'ленъ, гла'съ а~. Подо'бенъ: 
Г%>ро'бъ тво'й, сп~се:

%<Л%>и'къ духо'вный а=п\сльскiй мi'ру посла'ся та'йнw 
w\т бг~а вы'шнягw, и= нево'лею стра'ждущымъ вра'чеве 
jа=ви'шася: трiv"поста'снагw _е=ди'нственнjь призыва'юще, 
бж\ственное воплоще'нiе _е=мману'ила гд\са му'дрjь 
написа'ша.

%<Два'жды.%>

%<Сла'ва, и= ны'нjь, бг~оро'диченъ:%>

%<К%>упину`, ю='же мwv"се'й неwпали'му ви'дjь, го'ру 
бж~iю, ст~ы'й _о='блакъ, сjь'нь нескве'рную, бг~опрiя'тную 
трапе'зу, пала'ту высо'кагw цр~я`, всесвjь'тлую и= 
непроходи'мую две'рь, дв~о, пое'мъ тя`.

%<По в~-й каfi'смjь сjьда'ленъ, гла'съ г~. Подо'бенъ: 
Б%>ж\ственныя вjь'ры:

%<Б%>ж\ств_енныя трубы^ о_у=тjь'шителя, возглаша'юще 
дыха'нiе слове'съ спасе'нiя, мi'ру возгласи'те, и= и=`же во 
мра'цjь (с. 448) пре'лести спя'щыя, къ свjь'ту бг~оразу'мiя 
возста'вивше приведи'те, бж\ственнагw свjь'та а=п\сли, 
моля'ще хр\ста` бг~а, спасти'ся душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Б%>ж\ственнагw _е=стества` не w\тлу'чся, пло'ть бы'въ 
во чре'вjь твое'мъ: но бг~ъ вочл~вjь'чся и= пребы'сть, и='же 
по рж\ствjь` мт~рь тя` дв~у, jа='кw пре'жде рж\ства` 
сохрани'въ всенепоро'чну, _е=ди'нъ гд\сь: того` прилjь'жнw 
моли`, дарова'ти на'мъ ве'лiю ми'лость.

%<Канw'нъ петра` и= па'vла, со i=рмосо'мъ на и~ _е=гw'же 
краегране'сiе:%>

%<П%>етра` почита'ю, па'vла пою` разу'мнw.

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою`, ра'дуяся тоя` чудеса`.

%<П%>ода'ждь ми`, гд\си, прест~а'гw твоегw` дх~а, ка^пли 
дарова'нiй, сло'во наро'чито, и= возвеселю'ся вjь'рнw 
похваля'я пе'рвыхъ а=п\слъ твои'хъ и=справл_е'нiя.

%<W=%>ста'вилъ _е=си`, прехва'льне пе'тре, о_у=се'рднw 
вре'м_енная, и= хр\стw'вымъ стопа'мъ послjь'довалъ _е=си`: 
невjь'рство же w=ста'вивъ, па'vле, и= призва'вшему тя` 
послjь'довалъ _е=си`.

%<Б%>лагода'ть а=п\сли суще'ственнjь наше'дшую ва'мъ 
прiе'мше бж\ственнагw дх~а, проидо'сте зе'млю всю`, пе'тре 
и= па'vле, о_у=ча'ще концы`.

%<Бг~оро'диченъ:%>

%<В%>итi'йстiи многовjьща'ннiи, и= мусiкi'йстiи 
велегла'снiи я=зы'цы тя` не мо'гутъ чти'ти и=ли` пjь'ти, 
ч\стая: па'че бо человjь'ка содjь'яшася въ тебjь` _е=ди'нjьй 
бж\ств_енная та^инства.

%<И='нъ канw'нъ в~_i а=п\слwвъ, на s~, _е=гw'же 
краегране'сiе:%>

%<Х%>р\сто'вы почита'ю му^дрыя а=п\слы. %<Fеофа'ново.%>

%<Гла'съ то'йже. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми, 
дре'внiй (с. 449) пjьшеше'ствовавъ i=и~ль, кр\сто_обра'зными 
мwv"се'овыма рука'ма а=мали'кову си'лу въ пусты'ни 
побjьди'лъ _е='сть.

%<Л%>и'къ а=п\сльскiй пjь'ти ми` жела'ющу, хр\сте`, 
моли'твами и='хъ jа='кw бг~ъ зарю` прест~а'гw дх~а да'руй 
ми`, и= свjь'тъ прему'дрости твоея`.

%<О_у=%>крjь'пльшеся си'лою твое'ю и= бл~года'тiю, 
хр\сте`, си'лу проти'вныхъ вра^гъ разруши'ша, честнi'и твои` 
а=п\сли, бг~ови'дцы бы'вше неwску'днымъ къ тебjь` 
манове'нiемъ.

%<И=%>сцjьл_е'нiя творя'ще, вл\дко, твои'мъ и='менемъ, 
jа=зы'ч_еская совокупл_е'нiя твои'мъ позна'нiемъ 
о_у=лови'ша, сла'внiи а=п\сли, и= свjь'томъ твои'мъ 
просвjьти'ша.

%<П%>рему'дрости нб\сныя научи'вшеся, пресла'внiи 
хр\стw'вы а=п\сли, jа='вственнw прему'дрiи w=буи'сте 
многослw'вiя нечести'выхъ, поспjьше'нiемъ проповjь'данiя.

%<Бг~оро'диченъ:%>

%<W\т%> тр\оцы пребж\ственныя _е=ди'наго, преч\стая, 
родила` _е=си`, и=зъ теб_е` пло'тiю jа='вльшагося по на'мъ, 
благоволе'нiемъ ро'ждшагw и=`, и= дjь'йствомъ дх~а 
прест~а'гw, дв~о мт~и.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче ли'къ себjь` совоку'пльшыя духо'внw о_у=тверди`, 
въ бж~е'ственнjьй твое'й сла'вjь вjьнц_е'въ сла'вы сподо'би.

%<С%>ро'дникъ, пе'тре, тебjь` а=ндре'й проявля'етъ 
мессi'ю хр\ста`, къ нему'же вjь'рою приступи'лъ _е=си`: и= 
ты`, па'vле чу'дный, бг~одjь'тельнымъ креще'нiемъ w\т 
а=на'нiи просвjьти'лся _е=си`.

%<Л%>е'стнw и='же писа'нiемъ зако'на, па'дающiй ро'дъ 
i=и~левъ, просвjьще'нiемъ бл~года'ти пе'тръ приве'дъ: 
jа=зы^къ же стада` па'vелъ w\т пре'лести и=зба'ви.

%<Н%>а^ги и= прw'сты во jа=зы'ки посла'лъ _е=си` твоя^ 
о_у=ч~ники`, вмjь'стw _о=ру'жiя твое` и='мя нося'ще ст~о'е, 
и= ле'стную бра'нь хр\сте`, вjь'рою разруши'ша. (с. 450)

%<Бг~оро'диченъ:%>

%<И=%>спо'лнися, а=п\сли, позна'ти гд\са вся` земля` w\т 
дв~ы возсiя'вшаго, и= мi'ръ w=бно'вльша бж\ственнымъ ва'шимъ 
проповjь'данiемъ, пе'тре и= па'vле прехва'льнiи.

%<И='нъ. I=рмо'съ:%>

%<В%>есели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

%<Н%>б\сная и= честна'я бг~овjьща'юще на земли` 
о_у=ч_е'нiя, я=зы^ки _о='гненными и=звjьству'юще: 
проповjь'дницы хр\стw'вы пре'дали _е=сте`.

%<П%>оказа'лъ _е=си` нб~са` слов_е'сная, о_у=ч~ники` 
твоя^, вл\дко, сла'ву твою` повjь'дающыя всjь^мъ конц_е'мъ.

%<Н%>апи'сани бы'вше на нб~сjь'хъ, и= jа='вльшеся 
хр\сту` сс_е'льницы, чту'щихъ ва'съ любо'вiю ны'нjь, 
прему'дрiи, сохрани'те.

%<Бг~оро'диченъ:%>

%<В%>сели'выйся въ на'съ, и='же въ вы'шнихъ живы'й, 
преч\стая, пло'ть бо прiи'мъ w\т теб_е` безъ сjь'мене, 
jа=ви'ся.

%<Сjьда'ленъ, гла'съ д~: Подо'бенъ: В%>ознесы'йся:

%<В%>сели'вшеся во свjь'тjь непристу'пнjьмъ, jа='кw 
жили'ще свjь'та су'щiи, хра'мъ ва'шъ ст~ы'й просвjьща'ете 
при'снw бж\ственными проповjь^данiи. тjь'мже вjь'рою 
вопiе'мъ: тмы` на'съ и=збавля'йте, и= вся'ческихъ бjь'дъ, и= 
лю'тагw jа=зы'ческагw наше'ствiя, о_у=моля'юще зижди'теля, 
а=п\сли.

%<Сла'ва, гла'съ и~. Подо'бенъ: П%>рему'дрости:

%<В%>ели^кiя свjьти'льники и= свjь^тлыя, верхо'вники 
jа='вльшыяся о_у=ч~никw'въ, петра` восхва'лимъ, и= 
прему'драго па'vла: и='бо _о=гне'мъ бж\ственнагw возсiя'вше 
дх~а, мглу` пре'лести попали'ша всю`. тjь'мже и= вы'шнягw 
цр\ствiя гра'ждане досто'йнw jа=ви'шася, и= бл~года'ти 
сопресто'льни. сегw` ра'ди вопiе'мъ и=`мъ: моли'те хр\ста` 
бг~а, согрjьше'нiй w=ставле'нiе дарова'ти, пра'зднующымъ 
любо'вiю святу'ю па'мять ва'шу. (с. 451)

%<И= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж\ства`, и= 
jа='кw мл\днца млеко'мъ пита'еши зижди'теля и= гд\са. тjь'мъ 
а='гг~льскiй и= человjь'ческiй ро'дъ досто'йнw сла'вимъ 
прест~о'е рж\ство` твое`, и= согла'снw вопiе'мъ ти`: моли` 
хр\ста` бг~а согрjьше'нiй w=ставле'нiе дарова'ти 
покланя'ющымся вjь'рою прест~о'му рж\ству` твоему`.

%<Пjь'снь д~. I=рмо'съ:%>

%<Н%>еизслjь'дный бж~iй совjь'тъ, _е='же w\т дв~ы 
воплоще'нiя, теб_е` вы'шнягw, пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си.

%<С%>ъ крjь'пкими о_у='бw немощнi'и, съ витi'ями же 
невjь'жди, спле'тшеся благоче'стнw, пе'тре и= па'vле, 
взе'мше побjь'ду хр\сто'вы а=п\столи.

%<W\т%>сту'пника сi'мwна волхва` лю'таго, jа='кw 
златолю'бца w=бличи` бж\ственный пе'тръ, и= ны'нjь па'vелъ 
му'дрый, ст_ези` развраща'ющаго хр\стw'вы _е=лv'ма 
w=слjьпи'лъ _е='сть.

%<Н%>евjь'жественно ры'барь и= о_у=сма'рь сло'во 
и=му'ще, но растворе'нно бж\ственную со'лiю ду'шы 
любому'дрыхъ о_у=слади'ша, и= хр\сту` вjь'рою приведо'ша.

%<Бг~оро'диченъ:%>

%<Р%>jь'чiю бг~одохнове'нною пре'жде а=вваку'мъ го'ру 
тя` чи'сту и= присjь'нну бж\ственный рече`, преходя'щаго w\т 
ю='га, и= тобо'ю воплоща'ема, вл\дчце, возвjьща'я 
jа=вле'ннw.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<Г%>лаго'лwвъ бж\ственныхъ а=п\слъ вjьща'нiе 
_о=гне_обра'знw про'йде вселе'нную всю`, ле'сти о_у='бw 
ве'щь попаля'ющее, и= просвjьща'ющее бл~года'тiю 
благочести'выхъ совокупл_е'нiя. (с. 452)

%<П%>очернjь'вшiй мра'комъ безбо'жiя мi'ръ, бг~озра^чная 
свjьти^ла, просвjьти'ша заря'ми бл~года'ти, о_у=ч~ницы` 
гд\сни jа='вльшеся сiя'нiемъ проповjь'данiя.

%<С%>вяще'нными заря'ми просвjьще'ни мы'сленнагw сл~нца, 
jа='кw со'лнце въ мi'рjь сiя'ете, прехва'льнiи, свjь'томъ 
бж~е'ственнымъ пре'лести мглу` w\тгоня'юще.

%<Ж%>е'злъ си'лы и=му'ще кр\стъ тво'й, сла'ное житiя` 
самови'дцы твои`, сло'ве, мо'ре пресjько'ша, jа='кw ко'ни 
смуща'юще многобо'жiя во'ды.

%<Бг~оро'диченъ:%>

%<О_у=%>кра'шена разли'чнымъ свjьтоли'тiемъ, нб~о 
w=душевле'нное, тебе` царя` ца'рствующихъ, хр\сте`, дв~и'ца 
преч\стая, ны'нjь jа='кw бц\да сла'вима _е='сть.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж~е'ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

%<Jа='%>кw су'ща тве'рда, хр\сто'съ тя` ка'мень нарече`, 
пе'тре, и= на тебjь` цр~ковь, _е=я'же а='дwва врата` не 
w=долjь'ютъ: тебе' же, па'vле, сосу'дъ и=збра'нъ рече`, 
сегw` пронести` предъ jа=зы'ки и='мя.

%<П%>е'тръ w\тве'ргся о_у=ч~теля три'жды, три'жды _е='же 
люби'ти приглаше'нiемъ присво'ися: па'vелъ, и='же пе'рвjье 
ху'льникъ сы'й, тя'жкw же w=скорбля'я вjь^рныя, по'слjьжде 
проповjь'даше, _е=го'же гоня'ше пе'рвjье.

%<Н%>етлjь'нно зва'нiе, и= сла'ву присносу'щну пе'тръ 
w\т хр\ста` w=брjь'те съ па'vломъ. _о='въ о_у='бw ключи` 
нб\сныя прiя'тъ, се'й же въ ра'й восхи'щся, глаго'лы 
неизреч_е'нныя навы'къ па'че человjь'ка.

%<Бг~оро'диченъ:%>

%<W\т%> бж\ственнагw дх~а и=са'iа и=спо'лнь, рж\ство` 
безъ _о=тца` прорече`, и=зъ теб_е`, дв~о, ро'ждшагwся 
_е=мману'ила, и='же (с. 453) _е='сть съ на'ми бг~ъ, 
_е=го'же, ч\стая, родила` _е=си`. тjь'мже вси` пое'мъ тя`.

%<И='нъ. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`.

%<Б%>ж\ств_енныя твоя^ и= прему^дрыя служи'тели свjь'тъ 
показа'лъ _е=си` въ мi'рjь, тебе` незаходи'маго свjь'та 
всjь^мъ возвjьща'ющыя.

%<И=`%>же вся'ку добродjь'тель jа='вственнw проше'дше, 
а=п\сли, разли^чныя бjьсо'вскiя sло'бы сплет_е'нiя 
разруши'сте.

%<Jа=%>ви'ша на'мъ тр\оческое сiя'нiе, во _е=ди'нствjь 
бж~ества`, _о='гненными я=зы'ки вjьща'юще, а=п\сли.

%<Бг~оро'диченъ:%>

%<Т%>я` _о=ру'жiе непобjьди'мое на враги` предлага'емъ, 
тя` о_у=твержде'нiе, и= наде'жду на'шегw спасе'нiя, 
бг~оневjь'сто, стяжа'хомъ.

%<Пjь'снь s~. I=рмо'съ:%>

%<Б%>ж~е'ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ.

%<С%>вjьтла^ петрw'ва чудеса`, ч_е'стна же и= па^vлова 
зна'м_енiя: и='бо ри^зы и= сjь^ни и='хъ неду'ги боля'щихъ 
и=сцjьлjьва'ютъ прилага'емiи.

%<П%>е'тръ вои'стинну сла'вный, и= па'vелъ пои'стиннjь 
чу'дный, дво'ица бж\ственная, и= честнjь^йша жили^ща 
живонача'льныя тр\оцы, всjь'ми помина'ется.

%<Б%>оля'щихъ ду'шы и= тjьлеса`, jа='кw бж\ственный 
вра'чь и=зря'денъ пе'тръ и=сцjьли`, па'vелъ jа=зы'ки 
w=зари`, и= свjь'томъ гд\снимъ назна'мена.

%<Бг~оро'диченъ:%>

%<П%>jь'ти тя` до'лжни _е=смы`, но вои'стинну по 
достоя'нiю не мо'жемъ. тjь'мже пое'мъ тя` молча'нiемъ, 
чту'ще несказа'нное, _е='же на тебjь`, дв~о, содjь'янное 
та'инство. (с. 454)

%<И='нъ. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

%<О_у=%>тверди'въ о_у=ченики` твоя^, сп~се, 
прему'дростiю и= чудесы`, си'льнjьйшыя содjь'лалъ _е=си` 
_е='ллинскагw буесло'вiя: и= си'хъ прел_е'стная разруши'ша 
велjь^нiя.

%<Б%>ж\ственныя рjь'ки прему'дрости, напо'лниша 
спаси'тельныхъ во'дъ о_у=дw'лiа вся^ цр~кw'вная, w\т 
и=стw'чникъ спаси'тельныхъ струя'ми w=бога'щше.

%<Jа='%>вльшеся живw'тныя sвjь'зды, прехва'льнiи, 
разори'сте всю` мра'чную пре'лесть свjьтоза'рными сiя^нiи, 
и= бг~оразу'мiя свjь'тъ возсiя'вше.

%<Бг~оро'диченъ:%>

%<В%>сю' тя голуби'цу соверше'нну и= предобру`, 
свjь'тлый w=брjь'тъ крi'нъ, и= о_у=до'льный цвjь'тъ, _w 
бг~ома'ти! жени'хъ мы'сленный въ тя` всели'ся.

%<Конда'къ, гла'съ в~. Подо'бенъ: В%>ы'шнихъ и=щя`:

%<К%>а'мень хр\сто'съ, ка'меня вjь'ры прославля'етъ 
свjь'тлw, о_у=ченикw'въ преизря'дна, и= съ па'vломъ ве'сь 
дванадесяточи'сленный собо'ръ дне'сь: и='хже па'мять 
соверша'юще вjь'рнw, си'хъ просла'вльшаго прославля'емъ.

%<I='косъ:%>

%<В%>сечестну'ю и= преблаже'нную па'мять ва'шу творя'щiи 
ны'нjь, въ пjь'снехъ прилjь'жнw вопiе'мъ къ ва'мъ: 
пресвjь^тлая и= бг~озра^чная свjьти^ла мi'ра, возлю'бленнiи 
о_у=ченицы` хр\стw'вы двана'десяте, jа='кw и=му'ще къ нему` 
дерзнове'нiе моли'тися за ны`: ва'мъ бо дана` _е='сть 
бл~года'ть и=сцjьле'нiй, и= грjьхw'въ проще'нiя: прилjь'жнw 
о_у='бw _е=го` моли'те, грjьхw'въ и= напа'стей и=зба'витися 
на'мъ, да _е=ди'наго чл~вjьколю'бца, ва'съ просла'вльшаго 
прославля'емъ. (с. 455)

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, бл~гослове'нъ 
_е=си`.

%<О_у=%>блажи'ся пе'тръ w\т хр\ста`, jа='кw сему` ре'кшу 
сн~а бг~а жива'гw, и= па'vелъ почте'ся, jа='кw сосу'дъ 
благопотре'бенъ, и= взыва'ху: _о=тц_е'въ гд\сь и= бг~ъ, 
бл~гослове'нъ _е=си`.

%<З%>аконослуже'бники о_у='бw пе'тръ о_у=мудря'ше, 
jа='коже завjьща'ся _е=му`: па'vелъ же jа=зы'чники, _о='ба 
же бл~года'тiю хр\сту` пригвожда'ху, и= взыва'ху: _о=т_е'цъ 
на'шихъ бж~е, бл~гослове'нъ _е=си`.

%<Jа='%>кw преизря'денъ пе'тръ хр\сто'въ па'стырь, 
ста'до прiя'тъ, цр~кви же па'vелъ о_у=чи'тель бж\ственъ 
бы'сть, взыва'юще: _о=т_е'цъ на'шихъ бж~е, бл~гослове'нъ 
_е=си`.

%<Бг~оро'диченъ:%>

%<В%>сенепоро'чная марi'е, и= и=зря'дная свя'тостiю, 
jа='же бг~а пло'тiю, дв~о, ро'ждши, неискусобра'чная ч\стая, 
того` моли` w\т вся'кагw на'съ и=зба'вити наведе'нiя и= 
грjьха`.

%<И='нъ. I=рмо'съ:%>

%<В%>ъ пе'щи а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

%<С%>ы'ны сотвори'въ о_у=ч~ники` твоя^, и='же пре'жде 
_е=стество'мъ бг~ъ, любо'вiю наслjь'дники показа'лъ _е=си`, 
_о=те'ческагw наслjь'дiя пребл~гi'й, и= ходи'ти съ тобо'ю 
jа='кw съ бг~омъ и= вл\дкою и=зво'лилъ _е=си`.

%<П%>рему'дрости и=зли'тiе, серде'чную широту`, я=зы'къ 
доброглаго'ливъ, сло'ве, пода'въ, бж\ств_еннымъ 
о_у=ч~никw'мъ твои^мъ, посла'лъ _е=си` проповjь'дати 
_е=v\глiе цр\ствiя всjь^мъ конц_е'мъ.

%<Jа='%>вльшеся jа='кw _о='блацы бж~iя свjь'та а=п\сли, 
всjь^мъ (с. 456) w=дождева'ютъ во'ду животворя'щую, зову'ще: 
бл~гослове'нъ _е=си` въ хра'мjь сла'вы твоея`, гд\си.

%<Бг~оро'диченъ:%>

%<П%>реукраше'нна бж~iею сла'вою jа=ви'лася _е=си`, 
преч\стая, _е=ди'на w\т вjь'ка сло'во бж~iе заче'ншая, мт~и 
дв~о. бл~гослове'нна ты` въ жена'хъ, всенепоро'чная вл\дчце.

%<Пjь'снь и~. I=рмо'съ:%>

%<_О='%>троки бл~гочести^выя въ пе'щи рж\ство` 
бг~оро'дичо спасло` _е='сть тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте, дjьла`, и= превозноси'те _е=го` во 
вся^ вjь'ки.

%<С%>и'лою о_у=крjь'плься пе'тръ бж\ственною, 
о_у=ме'ршую тавi'fу воскреси`: па'vелъ же _е=vтv'ха съ 
высоты` па'дша, и= о_у=мерщвле'нна возста'ви, _о='ба 
взыва'ющя: гд\са воспjьва'йте дjьла`, и= превозноси'те 
_е=го` во вся^ вjь'ки.

%<В%>идjь'нiемъ о_у=жа'снымъ и= чу'днымъ корни'лiа 
о_у='бw пе'тръ просвjьти`: па'vелъ же га'iа, крi'спа и= 
пане'стiа, и= стефанi'на крести`, _о='ба зову'щя: гд\са 
воспjьва'йте дjьла`, и= превозноси'те _е=го` во вся^ вjь'ки.

%<Б%>людо'ма петра` свя'зана хр\сто'съ о_у='бw 
а='гг~ломъ но'щiю разрjьши`: па'vла же и= сi'лу, а='бiе 
моля'щымся, въ кла'дjь но'ги тве'рдw стя^гнуты и=зведе` и= 
темни'цу потря'съ. тjь'мже воспое'мъ хр\ста` во вjь'ки.

%<Бг~оро'диченъ:%>

%<И=%>зба'ви страсте'й всепа'губныхъ, плени^цы же 
согрjьше'нiй ны'нjь расто'ргни, и='миже ко'ждо стя'жется: 
вси' бо согрjьши'хомъ, и= w=чище'нiя про'симъ, су'ще 
пови'ннiи. _е='же пода'ждь, бц\де, мольба'ми твои'ми, 
превознося'щымъ хр\ста` во вjь'ки.

%<И='нъ. I=рмо'съ:%>

%<Р%>у'цjь распросте'ръ, данiи'лъ львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са. (с. 457)

%<Б%>ж\ственный прему'дрый ли'къ а=п\слъ хр\сто'выхъ, 
_о=гне'мъ дх~а, jа='коже пле'велы попали'ша многоразли^чная 
бjьсw'вская чти^лища, и= вjь'рныхъ сердца` просвjьти'ша, 
вопiю'ще: бл~гослови'те, вся^ дjьла` гд\сня, гд\са.

%<С%>огла'снw бж\ств_енныя о_у=ч~ники` хр\стw'вы 
а=п\слы, jа=`же возгремjь'вшыя на'мъ бж\ств_енная велjь^нiя, 
приста^нища вjь'рныхъ, благода'тели _о='бщыя человjь'честву, 
сп~су служи'тели почти'мъ.

%<В%>сечестны^я, и= вмjьсти^тельныя сосу'ды 
добродjь'телей, человjь^ческiя нача'тки, проповjь'данiя 
трубы^, пото'ки нетлjь'нныя жи'зни, бг~онw'сныя мw'лнiи, 
и=сцjьле'нiй и=сто'чники, кра^сныя но'ги _е=v\глiа почти'мъ.

%<Бг~оро'диченъ:%>

%<П%>о'лный сы'й смиря'ется на'съ ра'ди, да и=сполне'нiя 
_е=гw` причасти'мся: въ преч\стое бо чре'во твое` вше'дъ 
неwбыме'нный, w\т _о=ч~ескихъ нjь'дръ не w\тсту'пль 
воплоти'ся. тjь'мъ тя` вси` благослови'мъ, марi'е 
бг~оневjь'стная.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` бг~ома'тере, 
и= да вопiе'тъ: ра'дуйся, всеблаже'нная бц\де, чи'стая 
приснодв~о.

%<В%>е'сь всю'ду мi'ръ проидо'сте, jа='коже крила'ти, и= 
_е=v\глiе колjь'нwмъ всjь^мъ, jа=зы'кwмъ и= страна'мъ, 
хр\сто'во проповjь'давше, вся^ привлеко'сте къ вjь'рjь, 
пе'тре преблаже'нный и= чу'дный па'vле а=п\сле.

%<П%>рини'къ во глубо'кую ста'рость, и= _е=стества` 
до'лгъ, пе'тре, и=сполня'я, о_у=ч~теля твоегw` хр\ста` 
подо'бiемъ, кр\стъ претерпjь'лъ _е=си`: ты' же во главу` 
твою`, па'vле, о_у=сjь'ченъ бы'въ, _w чу'до стра'шно! 
вмjь'стw кро'ве млека` и=сточи'лъ _е=си` пото'ки, и= 
невjь^рныя w=брати'лъ _е=си`. (с. 458)

%<_W%> бж\ственная дво'ице, му'дрjь вручи'вшаяся всегw` 
мi'ра душа'мъ, и= ко благоче'стiю w\т нече'стiя претво'рше, 
и= по сме'рти спаса'юще _е=ще` вjь'рныхъ ду'шы, и= ны'нjь 
на'съ помяни'те, и= предста'вите хр\сту`, верхо'внiи 
а=п\сли.

%<Бг~оро'диченъ:%>

%<С%>п~се бл~гi'й, и='же _е=стество'мъ чл~вjьколю'бецъ, 
и= многомилосе'рдъ, препjь'тыя твоея` мт~ре дв~ы 
бж\ственными мольба'ми, петра` моли'твами и= па'vла а=п\слъ 
твои'хъ, ми'лость твою` и= по'мощь съ нб~се` на'мъ посли`.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

%<Р%>jьши'ти плени^цы прегрjьше'нiй, вла'сть прiе'мше 
w\т вл\дки, бг~ови'дцы, воспjьва'ющихъ ва'съ, ми'лостивнw 
грjьхи` w=чи'стите, и= спасе'нiя сподо'бите.

%<В%>седухо'вную зарю` су'щественнw ва'мъ jа='вльшуюся, 
вси` воспрiя'сте, а=п\сли сла'внiи, въ го'рницjь научи'вшеся 
высw'кимъ проповjь'данi_емъ и= о_у=че'нi_емъ, и= ны'нjь 
досто'йнw блажи'ми _е=сте`.

%<В%>а'мъ хр\сто'съ ны'нjь другw'мъ свои^мъ почи'вшымъ 
вjьнцы` подае'тъ неувяда'_емыя, и= видjь'нiя бж\ственнагw 
и=сполня'етъ: _е=му'же ны'нjь моли'теся, цр~кви вся^ 
спасти`.

%<Бг~оро'диченъ:%>

%<П%>ло'тiю прiити` восхотjь'въ, о_у=краси'вый сло'вомъ 
вся'ч_еская, въ тя` всели'ся, _е=ди'ну ст~jь'йшую всjь'хъ 
w=брjь'те, и= бц\ду показа` и='стинную, мт~и дв~о.

%<Свjьти'ленъ. Подо'бенъ: О_у=%>ченикw'мъ:

%<О_у=%>ченикw'въ всечестну'ю двоенадеся'тицу ра'достнw 
восхвали'ти стеце'мся, ра'дуйтеся, и=`же всю` подсо'лнечную 
w=бше'дше, и= jа=зы'кwвъ о_у=ло'вльше sловjь^рныя чреды^, 
научи'вшеся бж\ств_еннымъ. (с. 459)

%<Сла'ва:%>

%<Д%>военадесяточи'сленный ли'къ дне'сь восхва'лимъ вси` 
вjь'рнiи, jа='кw о_у=тверди'вшеся w\т ни'хъ, и= хр\сту` 
возопiе'мъ: моли'твами и='хъ, сп~се, мi'ръ тво'й о_у=мири`.

%<И= ны'нjь, бг~оро'диченъ:%>

%<М%>ы` w= тебjь` хва'лимся, бц\де, и= къ бг~у тя` 
и='мамы предста'тельство, простри` ру'ку твою` ст~у'ю, и= 
сокруши` враги` на'шя, твои^мъ низпосли` рабw'мъ по'мощь w\т 
ст~а'гw.

%<На хвали'техъ стiхи^ры на д~, гла'съ д~. Подо'бенъ: 
З%>ва'нный свы'ше:

%<В%>ерхо'вное w=снова'нiе а=п\слwвъ, * ты` вся^ 
w=ста'вивъ, * и= послjь'довалъ _е=си` о_у=ч~телю, * вопiя` 
_е=му`: съ тобо'ю о_у=мру`, * да и= живу` бл~же'нную жи'знь. 
* ри'ма же ты` бы'лъ _е=си` пе'рвый _е=пi'скопъ, * 
превели'кагw градw'въ сла'ва и= похвала`, * и= цр~кве пе'тре 
о_у=твержде'нiе, * и= врата` а='дwва не w=долjь'ютъ 
вои'стинну _е=я`, * jа='коже хр\сто'съ предрече`. * _е=го'же 
моли`, * спасти` и= просвjьти'ти ду'шы на'шя.

%<И='%>же и=зъ чре'ва ма'терня w\тлуче'нъ, * ве'щнагw 
велича'нiя тя'жести вся'кiя и=збjь'глъ _е=си`, * впери'вся 
раче'нiемъ вои'стинну бж\ственныя, па'vле, любве`, * къ 
высотjь` бж\ственнjьй: * и=дjь'же въ пресвjь'тлый мра'къ * 
бж\ственнагw свjь'та возше'дый, * jа='кw нjь'кiй 
безпло'тный, * неизрече'нныхъ глагw'лъ w=богати'вся 
о_у=ч_е'нiи, * и= посла'лся _е=си` су'щымъ во тмjь`, * 
свjь'тъ проповjь'дуяй хр\ста` бг~а на'шего. * _е=го'же 
моли`, спасти` и= просвjьти'ти ду'шы на'шя.

%<И='%>же свjь'тъ сы'й пре'жде всjь'хъ вjь^къ, * _е=гда` 
и=зво'лилъ _е=си` ко мнjь` человjь'ку прiити`, 
неизрече'ннагw ра'ди чл~вjьколю'бiя, * и= пло'ть бы'ти за 
благосты'ню. * тогда` свjь'ты вторы^я * твоея` свjь'тлости, 
* и= мw'лнiя блеща^щая, * а=п\слы и= о_у=ч~ники` твоя^, * 
сп~се, показа'лъ _е=си`. * и=`же и= по'слани бы'вше, * 
тва'рь всю` бж\ственнымъ свjь'томъ твои'мъ w=зари'ша, * 
моля'ще тя`, * спасти` и= просвjьти'ти ду'шы на'шя.(с. 460)

%<П%>е'тре и= па'vле, * сло'ва дjь'лателiе: а=ндре'е, 
i=а'кwве и= i=wа'нне прему'дре: * варfоломе'е и= фiлi'ппе, * 
fwмо` и= матfе'е: * сi'мwне, i=у'до, бж\ственне i=а'кwве, * 
всемi'рная всечестна'я о_у=ч~никw'въ двоенадеся'тице: * 
и=`же въ мi'рjь проповjь'давшiи всест~у'ю тр\оцу, * 
_е=стество'мъ бг~а присносу'щнаго: цр~кве неразори^мыя 
вои'стинну стjь'ны, * и= непоколеби'мiи столпи`, * вл\дцjь 
всjь'хъ моли'теся спасти'ся на'мъ.

%<Сла'ва, гла'съ и~: Космы` мона'ха:%>

%<Ю='%>же проидо'сте тва'рь, просвjь'щше сп~сwвы 
о_у=ч~ницы`, ле'сть i='дwльскую jа='кw хвра'стiе попали'вше 
о_у=ч_е'нiи ва'шими, jа=зы'ки w\т неразу'мiя глубины` къ 
бж\ственному ра'зуму о_у=лови'вше, спасо'сте: и= ны'нjь 
моли'теся хр\сту`, jа='кw да ми'лостивъ на'мъ бу'детъ въ 
де'нь су'дный.

%<И= ны'нjь, бг~оро'диченъ: В%>л\дчце, прiими` моли^твы 
ра^бъ:

%<Славосло'вiе вели'кое: и= w\тпу'стъ.%>

%<На лiтургi'и, бл~ж_е'нна w\т канw'на в~_i-хъ 
а=п\слwвъ, пjь'снь г~-я и= s~. Прокi'менъ, гла'съ и~: В%>о 
всю` зе'млю: %<Стi'хъ: Н%>б~са` повjь'даютъ сла'ву бж~iю: 
%<А=п\слъ къ корi'нfянwмъ, зача'ло рл~а. А=ллилу'iа, гла'съ 
а~: И=%>сповjь'дятъ нб~са` чудеса` твоя^, гд\си. %<_Е=v\глiе 
ма'рка, зача'ло в~_i. Прича'стенъ: В%>о всю` зе'млю.


