<::рус> Библиотека святоотеческой литературы

<::лат> http://orthlib.ru

<::рус> Текст сконвертирован по электронной публикации.
        ТОЛЬКО ДЛЯ ДОМАШНЕЙ МОЛИТВЫ

<::слав>
%<И='на слу'жба, бдjь'нная, ст~о'му мч~нку о_у=а'ру,
_е=му'же дана` бы'сть бл~года'ть о_у=моли'ти за о_у=ме'ршыя
клеопа'трины прароди'т_ели, не сподо'бльшыяся прiя'ти
свята'го кр~ще'нiя.%>

%<На ма'лой вече'рни%>

%<На Г%>д\си, воззва'хъ: %<стiхи^ры на д~, гла'съ и~.%>

%<Подо'бенъ: _W,%> пресла'внагw чудесе`:

%<_W,%> пресла'вное чу'до, * о_у=а'ръ мч~нкъ
подвиза'ется на супоста'та неви'димаго, * и=, о_у=раня'емь,
о_у=язвля'етъ дiа'вола, * и= кро'вными пото'ки
о_у=давля'етъ{о_у=мерщвля'етъ} _е=гw`, * и= крыла'ми
страда'нiя возлета'етъ на нб~о, * _е=гw'же мл~твами и=
моле'нiемъ, * вл\дко хр\сте`, * спаси` ду'шы на'шя jа='кw
_е=ди'нъ мл\срдъ.

%<_W,%> пресла'вное чу'до, * му'жа клеопа'тра
w=ставля'етъ, и= прiе'млетъ мw'щи мч~нка, * и= во
_о=те'чество w\тно'ситъ, ра'дуяся, * и= во гробjь'хъ
дре'внихъ полага'етъ _е=гw`, * помазу'ющи и= кадя'щи ча'стw,
* _е=гw'же мл~твами проща'етъ о_у=ме'ршыя jа=зы'чники *
вл\дка хр\сто'съ * и= спаса'етъ ду'шы на'шя jа='кw _е=ди'нъ
мл\срдъ.

%<_W,%> пресла'вное чу'до, * невjь'рнiи и=збавля'ются
о_у=ме'ршыя * и= w\т мjь'стъ а='довыхъ свобожда'ются *
мл~твами о_у=а'ра мч~нка, * _е=му'же и= мы` прилjь'жнw
помо'лимся, * да и= на^ша воспомя'нетъ сро'дники,
о_у=ме'ршыя въ невjь'рiи, * да поми'луетъ я=` хр\сто'съ * и=
w\т му'къ свободи'тъ jа='кw _е=ди'нъ мл\срдъ.

%<Сла'ва, гла'съ _е~:%>

%<Д%>не'сь, вели'кiй стр\стоте'рпче, * предста'ни къ
неwску'дному въ добро'тахъ вл\дцjь * и= приложи` проси'ти
щедро'тъ и= бл~госты'ни ро'ду на'шему, * jа='кwже и=
клеопа'трину, * _е='сть бо и= пребу'детъ ми'лостивъ тебjь`,
* моля'щуся къ нему` о_у=се'рднw и= неw\тсту'пнw, *
и=збавле'нiя _о='нымъ прося'щу: * про'сите бо, рече`, и=
прiи'мете. * сегw` ра'ди послу'шаетъ, * и='же и= дру'гъ w\т
дру'га на'мъ по'льзу промышля'яй, * вседобро'тный вл\дка и=
ще'дрый, * и= не па'че ли тебе` о_у=слы'шитъ, своегw`
о_у=го'дника, * хотя'й при'снw ми'лости, * и='же проща'ти
лю'битъ вя'щше, не'жели w\тмща'ти, * и= w\тсю'ду ве'лiю
показу'етъ свою` сла'ву * и= на'мъ па'че всjь'хъ
пречуде'сну. * тjь'мже, великомч~нче, потщи'ся прилjь'жнw
проси` * проси^мымъ w\тпуще'нiе и= на'мъ ве'лiю мл\сть.

%<На стiхо'внjь стiхи^ры, гла'съ s~.%>

%<Подо'бенъ: Т%>ридне'венъ воскр\слъ _е=си`:

%<М%>ч~нче о_у=а'ре сла'вный, * ненаде'жнw и= неумоли'мw
пре'жде * проще'нiе и= щедрw'ты и=спроси'лъ _е=си`, * мы' же
прилjь'жнw мо'лимъ тя`, * и=спо'лни дне'сь и= на^ша
прош_е'нiя.

%<Стi'хъ: В%>оззва'ша пра'веднiи, * и= гд\сь о_у=слы'ша
я=`.

%<А='%>ще ты` на'шея похвалы` и= не тре'буеши, *
просла'вленный сла'вою небе'сною, * но мы` къ тебjь`
прибjьга'емъ * и=, бу'ди ми'лостивъ, гл~емъ, мч~нче, * и=
прiими` о_у=бо'гое сiе` хвале'нiе, * и= не пре'зри дне'сь
на^ша прош_е'нiя.

%<Стi'хъ: _О='%>чи гд\сни на пра'в_едныя, * и= о_у='ши
_е=гw` въ мл~тву и='хъ.

%<П%>рiими` жа'лость на'шу, мч~нче, * да помяне'ши во
тьмjь` и= сjь'ни сме'ртнjьй сjьдя'щыя w=сужд_е'нныя, *
jа=`же w\т на'съ сро'дники, * и= гд\са бг~а да о_у=мо'лиши *
и=спо'лнити w= ни'хъ на^ша прош_е'нiя.

%<Сла'ва, и= нн~jь, гла'съ и= подо'бенъ то'йже:%>

%<С%>ъ преч\стою бц\дею, * на'шею наде'ждою, *
предста'ни, мч~нче, на мл~тву къ бг~у; * не пре'зритъ бо
ва'съ, припа'дающихъ, вл\дка, * но и=злiе'тъ щедрw'ты и=
мл\сть * и= о_у=довли'тъ{о_у=довлетвори'тъ} бога'тнw на^ша
прош_е'нiя.

%<Тропа'рь, гла'съ д~: В%>о'инствомъ святы'хъ: %<(зри`
на вели'цjьй вече'рни)%>



%<На вели'цjьй вече'рни%>

%<На Г%>д\си, воззва'хъ: %<стiхи^ры на и~, гла'съ д~.%>

%<Подо'бенъ: З%>ва'нный свы'ше:

%<С%>тр\стоте'рпче до'блiй, * вели'кiй мч~нче о_у=а'ре
сла'вный, * просвjьти'вся жела'нiемъ бж~iимъ, * на му^ки
му'жески дерзну'лъ _е=си`, * хр\ста` и=сповjь'далъ пред\ъ
нечести'выми мучи'т_ели, * w\т ни'хже ра^ны и= терза^нiя
гw'рькая * сла'дцjь прiя'лъ _е=си`, * ме'домъ любве` бж~iя
и=спо'лнь, * по'двигъ соверши'лъ _е=си`, * вл\дку всjь'хъ
моли` * спасти` и= просвjьти'ти ду'шы на'шя.

%<С%>ла'внаго тя` мч~нка * прiя'тъ клеопа'тра ди'вная, *
во своя^ w\тно'ситъ, ра'дуяся, * и= во гробjь'хъ полага'етъ
дре'внихъ * ч\стнjь и= со о_у=пова'нiемъ, * ты' же,
пречу'дный, * всjь^мъ, лежа'щымъ _о='крестъ тебе`, *
проще'нiе и= и=збавл_е'нiя и=спроси'лъ _е=си` *
непросвjьщ_е'ннымъ и= невjь^рнымъ, * тjь'мже воспрiими` и=
w\т на'съ приноше'нiе * и= о_у=моли` хр\ста` бг~а
вся'ческихъ * о_у=ще'дрити на^ша сро'дники, * вjь'ры и=
кр~ще'нiя не дости'гшыя, * поми'ловати _о='ныхъ и= спасти`
ду'шы на'шя.

%<_Е=%>гда` смути'ся клеопа'тра, * пла'каше, мяту'щися
и= жалjь'ющи, * на тя` приража'шеся{<::рус>восставала,
противилась<::слав>} ропта'ше, мч~нче, гл~го'люще: * почто`
взя'лъ _е=си` сы'на моегw`, * чи'мъ _е=ще` не о_у=довлjь'яхъ
тя`, * возлюби'хъ бо тя`, и= и=скупи'хъ, и= во своя^
принесо'хъ, * и= погребо'хъ, и= въ це'ркви дне'сь положи'хъ
тебе`, * ю='же воздвиго'хъ ти` потща'тельнjь, * ты' же
ра'дость мою` w\тя'лъ _е=си`, * про'чее{впре'дь, пото'мъ, на
бу'дущее вре'мя} w\тку'ду возвеселю'ся * и= ка'кw возопiю'
ти, * моли` хр\ста` бг~а w= спасе'нiи ду'шъ на'шихъ.

%<И='%>же ско'рый на по'мощь * не презира'етъ
печа'льную, * jа=вля'ется и= сы'на прино'ситъ не'й, * су'ща
во сла'вjь и= свjь'тлости. * вску'ю о_у=коря'еши мя`;
гл~го'лаше, * _е=гда` забы'хъ и= w=sло'бихъ тя`; *
сотвори'хъ бо ти` возме'здiе, * дарова'хъ w\т гд\са
проще'нiе * всjь^мъ невjь^рнымъ твои^мъ прароди'тел_емъ, *
сн~ъ же тво'й сла'витъ со мно'ю хр\ста` бг~а на'шегw, *
_е=го'же мо'лимъ о_у=слы'шати * и= спасти` вjь'рою пою'щихъ
ны`.

%<Сла'ва, гла'съ и~:%>

%<С%>ла'вный великомч~нче о_у=а'ре чу'дный, * во
страда'нiихъ соверши'выйся * и= jа=ви'ся свjь'телъ
побjь'дникъ, побjьжда'я врага`
велехва'льнагw{<::рус>самохвального, тщеславного,
превозносящегося<::слав>}, * муче'ньми сте'рлъ _е=си` главу`
_е=гw`, * и= крове'й свои'хъ тече'нiемъ тогw` о_у=дави'лъ
_е=си`, * и= нн~jь на нб\сjь'хъ въ дерзнове'нiи мно'зjь
ст~jь'й тр\оцjь предстои'ши, * тjь'мже о_у=`бо въ
вели'чествjь твоегw` весе'лiя * воспомяни`, и=`же въ
го'рести мно'зjьй су'щыя, *
о_у=мил_е'нныя{<::рус>опечаленные, сетующие, горестные,
скорбные, сокрушенные<::слав>} и= w=мрач_е'нныя, *
пра'веднымъ судо'мъ влады'чнимъ w=сужд_е'нныя, * во тьмjь`
и= сjь'ни сме'ртнjьй сjьдя'щыя * лю^тымъ премjьне'нiя не
о_у=пова'ющыя, * о_у=слы'ши _о='ныхъ стена^нiя и=
вопл_е'нiя, * и=`же, о_у=вы` на'мъ! и=, го'ре!
восклица'_емыя, * и='же своя^ недоумjь^нiя и= гру'бwсти *
весьма` w=пла'кавшiй на^ша прароди'т_ели и= сро'дники * и=
jа=`же _о='крестъ и='хъ су'щыя, * вjь'ры и= кр~ще'нiя
свята'гw правосла'внw не дости'гшыя, * но та'кw въ
недоумjь'нiихъ, jа='кw и= прекосло'вiихъ, * w=больщ_е'нныя
и= всеразли'чнw па'дшыя, * о_у=слы'ши, великомч~нче,
настоя'щыя вопл_е'нiя * и= о_у=моли` да'ти о_у=тjьсн_е'ннымъ
_о='нымъ * проще'нiе, и= w\тпуще'нiе, и= w\т ско'рбныхъ
и=збавле'нiе * не w=скудjь' бо мл\сть вл\дчня, * но, jа='кw
же дре'влjь, си'це и= нн~jь, * слы'шитъ твоя^ прош_е'нiя *
и= да'руетъ бога'тнw ве'лiю мл\сть.

%<На лiтi'и стiхи^ры, гла'съ в~:%>

%<П%>а'мять твоя`, великомч~нче, * созва` на'съ
просла'вити твоя^ по'двиги * и= jа=`же по хр\стjь`
страда^нiя, * тjь'мже, пресла'вный стр\стоте'рпче, * воззри`
на на'ше предстоя'нiе * и= сни'ди съ высо'кихъ въ настоя'щее
ликова'нiе, * воспрiими` о_у=се'рдiе и= возда'ждь
бл~года'ть, пребога'тый, * и=, jа='кwже клеопа'трину ро'ду,
* и=спроси'лъ _е=си` невjь^рнымъ проще'нiе, ди'вный, * та'кw
и= дне'сь помяни` на^ша сро'дники * и= вся'чески _о='нымъ же
и= на'мъ прису'щыя * и= всеwбра'знjь добро` и= sло`
сотвори'вшыя, * jа=`же и=носла'вiемъ w\тчужд_е'нныя
о_у=ме'ршыя, * невjь^рныя и= некрещ_е'нныя, * и= моли`
хр\ста` бг~а * дарова'ти си^мъ проще'нiе, и= w\тпуще'нiе, *
и= душа'мъ на'шымъ ве'лiю мл\сть.

%<Гла'съ _е~:%>

%<А='%>ще и= не мо'жемъ ти` толи'кw содjь'лати, *
jа='кwже ди'вная _о='ная мч~нколю'бица клеопа'тра сла'вная,
* ниже` моще'мъ твои^мъ пренесе'нiе, ни це'ркви
о_у=строе'нiе, * но то'кмw прино'симъ о_у=се'рдiе и=
пjь'нiе, * любо'вiю па'мять твою` пра'зднующе, * ча'юще
мл~твамъ о_у=слы'шатися * и= получи'ти бога'тнw ве'лiю
мл\сть.

%<Гла'съ и~:%>

%<Д%>а не w=скудjь'етъ, мч~нче, * великодарови'тая
бл~года'ть твоя`, * да не забу'деши дре'внягw про'мысла, *
и= _е='же за неправосла'вныхъ о_у=моле'нiе, * о_у=ме'ршихъ
о_у=же` многолjь'тнjь, * и=`хже тебе` ра'ди свободи` гд\сь *
w\т лю'тыхъ и= прего'рькихъ томле'нiй, * про'чее и= нн~jь
прилjь'жнw помоли'ся, мч~нче, * w\т затво'ръ а='дскихъ
и=зба'вити * и= w\т го'рести свободи'ти непрехо'дныя, *
и='же о_у=мре'ти на'съ предвари'вшыя, * ро'домъ, и=
любо'вiю, и= враждо'ю, и= вся'чески присвое'нiя *
спаси'тельнагw же порожде'нiя не прiе'мшыя * и=
правосла'вныя вjь'ры w\тчужд_е'нныя, * о_у=скори` о_у='бw
_е='же и=спроси'ти _о='нымъ * w\т хр\ста` бг~а проще'нiе, *
и= w\тпуще'нiе, и= ве'лiю мл\сть.

%<Сла'ва, гла'съ s~:%>

%<_Е=%>гv'петское прозябе'нiе * въ
виfсаi'ду{<::рус>Вифсаида <-> город въ Палестине на юго-
западе Капернаума, при Геннисаретском озере<::слав>}
прехо'диши, * преноси'мь сла'вною клеопа'трою, * и= та'мw
почива'еши, * прiе'мля пw'чести и= кажд_е'нiя, * сла'виши же
ся` на нб\сjь'хъ и= пр\сто'лу предстои'ши царя` нб\снагw, *
великомч~нче о_у=а'ре прехва'льный, * и= полага'ющей о_у='бw
тя`, * невjь'дущей, ниже` моля'щейся, * ты' же, до'блiй
вjьне'чниче, * ро'ду _е=я` невjь'рному и=спроси'лъ _е=си`
проще'нiе * и= w\т лю'тыхъ му'къ свобожде'нiе, * мы' же
тебjь` вопiе'мъ о_у=се'рднw и= мо'лимся те'плjь, * поми'луй
и= на^ша прароди'т_ели о_у=ме'ршыя, * невjь'рiемъ
w=мрач_е'нныя, * jа='кwже бо тогда`, си'це и= дне'сь, * не
w=скудjь` мл\сть вл\дчня, * и= бл~года'ть _е=гw` не
премjьни'ся. * тjь'мже и= ты`, великомч~нче, * не w=слабjь'й
w= си'хъ нн~jь, моля'ся, * и= и=спроси` _о='нымъ проще'нiе
и= ве'лiю мл\сть.

%<На стiхо'внjь стiхи^ры, гла'съ з~:%>

%<Д%>не'сь на'мъ свjь'титъ мч~нкъ о_у=а'ръ сла'вный *
лjь'тнымъ{<::рус>ежегодным<::слав>} воспомина'нiемъ
w=бновля'я на^ша по'мыслы, * предлага'етъ бо на среду` своя^
страда'льч_еская натрижн_е'нiя{по'двиги; награ^ды за
по'двиги, труды`} * и= _е='же _о='ныхъ ра'ди по'ч_ести, *
тjь'мже къ нему` возопiе'мъ о_у=се'рднw: * _w до'блiй
вjьне'чниче, * добропобjь'дный мч~нче, * моли` хр\ста` бг~а
* сп~сти'ся душа'мъ на'шымъ.

%<Стi'хъ: В%>оззва'ша пра'веднiи, * и= гд\сь о_у=слы'ша
я=`.

%<С%>едмери'цу страда'льческу о_у=зрjь'въ, о_у=а'ре
кра'сный, * и=, _е='же w= по'двизjь w\т ни'хъ
о_у=крjьпи'вся, * на му^ки дерзну'лъ _е=си`, * хр\ста`
и=сповjь'дая пред\ъ нечести'вымъ мучи'телемъ, * тjь'мже и=,
ра'дуяся, претерпjь'лъ _е=си` строга^нiя и= бi_е'нiя лю^тая,
* сконча'вшу же ти` до'брое тече'нiе, * на нб\сjь'хъ со
хр\сто'мъ ца'рствуеши, * _е=гw'же моли` * сп\сти'ся душа'мъ
на'шымъ.

%<Стi'хъ: М%>нw'ги скw'рби пра'в_еднымъ, * и= w\т
всjь'хъ и='хъ и=зба'витъ я=` гд\сь.

%<П%>резрjь'лъ _е=си` сла'ву маловре'менную * и=
красоту` ю='ности преwби'дjьлъ _е=си`, * самозва'нъ
о_у=стреми'ся къ по'двигу, * w=бличи'въ безбw'жныя
i=дwлопокло'нники, * и= во страда'нiихъ преуспjьва'я,
по'двигъ соверши'лъ _е=си`, * тjь'мже мы`, соше'дшеся,
воспjьва'емъ твоя^ побjьдонw'сiя * и= мл~твами твои'ми *
о_у=пова'емъ сп\сти'ся душа'мъ на'шымъ.

%<Сла'ва, гла'съ _е~:%>

%<М%>у'драя клеопа'тра, ди'вная мч~нколю'бица, * нн~jь
своегw` сн~а зри'тъ, * во'инствующая ца'рю нб\сному, *
предстоя'ща и= лику'юща со а='гг~лы * и= со о_у=а'ромъ
вели'кимъ стр\стоте'рпц_емъ вы'ну веселя'щася, * сiя`
w=брjьта'етъ своя^ невjь^рныя сро'дники, * мл~твами
сла'внаго мч~нка * w\т го'рести вjь'чныхъ му'къ и=зба'влены.
* тjь'мже и= на^ша роди'т_ели и= бли'жники, * и=`хже
жалjь'юще пече'мся, * jа=`же вjь'ры и= кр~ще'нiя свята'гw
w\тчужд_е'нныя, * и=ли` и='стиннагw позна'нiя недости'гшыя,
* и=ли` серде'чныя ра'ди тя'гости бж~iя пра'вды
о_у=клони'вшыяся, * w= си'хъ о_у='бw, предста'вше со
стр\стоте'рпцемъ о_у=а'ромъ * и= со всjь'ми ст~ы'ми, *
и=спроси'ти о_у= хр\ста` бг~а пла'чу и='хъ премjьне'нiе, *
и= w\т тьмы` безконе'чныя ми'лостивое и=збавле'нiе, * и=
душа'мъ на'шымъ ве'лiю мл\сть.

%<Тропа'рь, гла'съ д~:%>

%<В%>о'инствомъ святы'хъ стр\стоте'рп_ецъ стра'ждущихъ
зако'ннjь, * зря` _о='нjьхъ, показа'лъ _е=си` му'жески
крjь'пость свою`. * и= о_у=стреми'вся на стр\сть во'лею, *
и= о_у=мре'ти вожделjь` за хр\ста`, * и='же прiя'лъ _е=си`
по'честь побjь'ды твоегw` страда'нiя, о_у=а'ре, * моли`
сп\сти'ся душа'мъ на'шымъ.



%<На о_у='трени%>

%<По а~-мъ стiхосло'вiи сjьда'ленъ, гла'съ s~:%>

%<С%>тр\стоте'рпца торжество` возвели'чимъ, бра'тiе, *
и= похва'лимъ сла'внагw великомч~нка, * то'й бо и='мать
дерзнове'нiе ко гд\су, * и= мл~твами свои'ми и=сполня'етъ
на^ша прош_е'нiя, * и= да'руетъ да'ры благода^тны, любо'вiю
тогw` почита'ющимъ.

%<Сла'ва, и= нн~jь, бг~оро'диченъ:%>

%<В%>л\дчцjь всеми'лостивая, нб\сная цари'цjь, сло'ву
бж~iю всекра'сная пала'то, * пучи'ною твои'хъ щедро'тъ
w=гради` на'съ, и= прош_е'нiя къ поле'зному о_у=стро'й, * и=
тре'бующимъ вели'кiя ми'лости преклони'ся дарова'ти
проще'нiе и= w\тпу'стъ, * о_у=моле'на быва'ющи w\т любо'вiю
тя` почита'ющихъ.

%<По в~-мъ стiхосло'вiи сjьда'ленъ, гла'съ д~:%>

%<В%>л\дко многомл\стиве, чл~вjьколюби'вый, * и='же
кро'вь свою` за ны` и=злiя'вый, * прiими` кро'вь свою` за
тя` и=злiя'вшагw о_у=а'ра вели'кагw, * моля'щася къ тебjь`
о_у=слы'шатися на'шымъ проше'нi_емъ, * и= _е=гw` ра'ди и=
твои'хъ щедро'тъ о_у=мно'жи проще'нiе и= w\тпуще'нiе, * и=
пода'ждь о_у=тесня'_емымъ бога'тнw ве'лiю мл\сть.

%<Сла'ва, и= нн~jь, бг~оро'диченъ:%>

%<В%>л\дчце преч\стая, всея` тва'ри вл\дку и= содjь'теля
ро'ждшая, * _е=ди'на всjь'хъ превы'шшая, наде'ждо на'ша и=
о_у=пова'нiе, * прибjь'жище непосты'дное, ди'вная похвало`
ро'ду на'шему, * о_у=моли` сн~а своегw` о_у=мно'жити на'мъ
проси^мая * и= низпосла'ти всjь^мъ бога'тнw ве'лiю мл\сть

%<По полv"еле'и сjьда'ленъ, гла'съ и~:%>

%<К%>ра'сная церко'вная добро'то, * сла'дость тебе`
воспомина'ющымъ, ты` на'ше возра'дованiе и= по'двигу
о_у=пова'нiе, * преди'вный великомч~нче, * мы` къ тебjь` во
о_у=миле'нiи прибjьга'емъ * и= о_у=пова'тельну возлага'емъ
мл~тву: * воззри` на жа'лость, и= о_у='зы, и= го'рькое
томле'нiе * су'щихъ въ темни'цахъ преиспо'днихъ, * и=дjь'же
свjь'тъ w\тбjьже` и= вся'ка w\тра'да, * и=`хже вра'гъ,
jа='кw добы'чу, прiwбрjь'тъ, * sлотворя` си^мъ, весели'тся,
* w=скорбля'я о_у=мил_е'нныя ду'шы на'шихъ прароди'телей и=
сро'дникwвъ, * и=`же невjь'рiя тя'жестiю до а='довыхъ
глуби'нъ погруж_е'нныя * и= вся^, jа=`же w= ни'хъ, бли^жнiя
и= да^льнiя, * и= вся^, на'ми воспомина'_емыя. * ты`,
простра'нствомъ свое'й добро'ты * и= широта'ми твоегw`
страда'нiя w=б\ъе'мъ, * къ щедро'тамъ приве'ргни ще'драгw
вл\дки * и= и=спроси` и=знур_е'ннымъ и= безпомw'щнымъ
проще'нiе и= ве'лiю мл\сть.

%<Сла'ва, и= нн~jь, бг~оро'диченъ:%>

%<П%>рекра'сная сло'ву пала'то, вожделjь'нная ца'рская
ло'жнице, * w=дш~евле'нный хр\сто'въ черто'же, непоро'чная
невjь'сто _о='ч~а, * мр~i'е, преч\стая дв~и'цjь, * при'зри
ко о_у=мил_е'ннымъ на'шымъ проше'нi_емъ * и= ви'ждь, jа='кw
бjь'дствуемъ w\т жа'лости, * зря'ще стра'ждущихъ лю^тая
на'шихъ прароди'телей и= бли'жниковъ, * а='ще бо и= по
досто'инству, * но премно'гое вы'ну срjьта'ютъ томл_е'нiя,
и= ско'рбь, и= муче'нiе, * при'зри о_у='бw, всеми'лостивая,
на си'хъ w\т высо'тъ своея` ра'дости, * и= лю'тыми _о='ныхъ
ну'ждами подви'гнися, * и= не преста'ни w\т проше'нiя,
вл\дчцjь, * до'ндеже о_у=мо'лиши своегw` сн~а и= гд\са *
пода'ти безпомw'щнымъ проще'нiе и= ве'лiю мл\сть.

%<Та'же степе'нна, а~-й а=нтiфw'нъ д~-го гла'са.%>

%<Прокi'менъ: В%>озвесели'тся пра'ведникъ w= гд\сjь * и=
о_у=пова'етъ на него`. %<Стi'хъ: М%>нw'ги скw'рби
пра'в_еднымъ, * и= w\т всjь'хъ и='хъ и=зба'витъ я=` гд\сь.
%<В%>ся'кое дыха'нiе: %<_Е=v\глiе w\т матfе'а, зача'ло
л~s.%>

%<По н~-мъ _псалмjь`, стiхи'ра, гла'съ s~:%>

%<П%>рiиди'те, мч~нколю'бцы, * стр\стоте'рпца
восхва'лимъ * и= пjь'сненными гла'сы, торжеству'юще,
возопiе'мъ: * ра'дуйся, чу'дный великомч~нче, * пресла'вный
цр~я` хр\ста` вjьне'чниче * и= во'ине до'блiй и=
непобjьди'мый, * сопоста'та врага` хра'брw побjьди'вши, *
ты` дне'сь вjьнцы` нб\сныя и= пw'чести * воспрiя'лъ _е=си`
w\т подвигополо'жника вл\дки, * къ нему'же предста'ни,
моля'ся * и=зба'вити на^ша невjь^рныя сро'дники и=
прароди'т_ели * и= всjь'хъ, w= ни'хже мо'лимся, * w\т
лю'тагw и= го'рькагw томле'нiя * и= сподо'бити w\т мра'чныхъ
о_у='зъ а='довыхъ, * о_у=же' бо раска'яшася sло'бахъ своегw`
тяжкосе'рдiя и= лjь'ности, * w\тню'ду же о_у=ны'вше и=
о_у='мъ въ земны'хъ погре'бше, * ко и='стинному свjь'ту не
достиго'ша, * и=, плоды` своегw` нерадjь'нiя поже'нше, *
вjь'чную па'губу прiwбрjьто'ша, * и= непра^вды своя^ *
мра'комъ непрехо'днагw томле'нiя ви'дятъ, о_у=гнета'_емы. *
преклони'ся про'чее, ди'вный, * и= преклони` на мл\сть
преклони'вшаго нб~са` * и= спасти` грjь^шныя соше'дша, * да
твои'ми мл~твами подви'женъ, * мл\сть и=злiе'тъ до конца`
_о='ныя лиш_е'ннымъ * и= не ча'ющымъ ни w\тку'ду же
w\тра'ды, * ю='же, твои'ми мл~твами получи'вше, *
неизмjь'рнымъ возра'дованiемъ w=блеку'тся * и=,
возвесели'вшеся неска'заннw, возопiю'тъ хр\сту` бг~у: *
ве'лiя твоя` мл\сть, вл\дко, * и= неwску^дны твоя^ щедрw'ты,
* jа='кw всjь^мъ подае'ши бога'тнw ве'лiю мл\сть.

%<Канw'нъ ст~о'му мч~нку о_у=а'ру, гла'съ и~, и=мы'й
краестро'чiе: О_у=%>моли`, о_у=а'ре, за внjь^шнiя на^ша
рw'ды.

%<Пjь'снь а~.%>

%<I=рмо'съ: К%>олесницегони'теля фараw'ня погрузи`, *
чудотворя'й и=ногда`, * мwv"се'йскiй же'злъ кр\сто_обра'знw
порази'въ * и= раздjьли'въ мо'ре, * i=и~ля же бjьглеца`
пjьшехо'дца спасе`, * пjь'снь бг~ови воспjьва'юща.

%<О_у=%>моле'нъ бу'ди, гд\си, ст~ы'мъ твои'мъ о_у=а'ромъ
мч~нкомъ * и= w=блецы'ся въ мл\сть и= щедрw'ты; * и= сiя^
да'же до а='да и=злiю'тся, чл~вjьколю'бче, * и=
о_у=ще'дрятъ, jа=`же w\т на'съ проси^мыя бога'тнымъ твои'мъ
милосе'рдiемъ.

%<М%>ч~нче хр\сто'въ вели'кiй, w=sло'бл_енныя и=
безпомw'щныя воспомяни`, * сjьдя'щыя во мра'цjь тьмы` не
просвjьти^мыя, * и= не преста'ни, припа'дая ко ще'дрому
гд\су, * до'ндеже о_у=тjь'шитъ я=` бога'тнымъ свои^мъ
милосе'рдiемъ.

%<W=%> ро'дjь клеопа'тры ди'вныя о_у=моли'ти возмо'глъ
_е=си`, сла'вный стр\стоте'рпче, * о_у='бw и= дне'сь,
возмога'я, возмо'жеши свободи'ти w\т му'къ, и='же w\т на'съ
воспомина'емый, * а='ще прилjь'жнw w= ни'хъ ко гд\су
помо'лишися, * тебjь' бо ра'ди о_у=тjь'шитъ я=` вл\дка
бога'тнымъ свои'мъ милосе'рдiемъ.

%<Бг~оро'диченъ:%>

%<Б%>езпомw'щнымъ бл~га'я помо'щнице, при'зри w\т сла'вы
свое'й, вл\дчцjь, ко мра'ку а='дову * и= ви'ждь бjьды^
о_у=миле'нныхъ, пред\ъ тобо'ю на'ми воспомина'емыхъ, * и= не
преста'ни w= ни'хъ о_у=моля'я своегw` сн~а и= ще'драгw гд\са
и= вл\дку, * до'ндеже о_у=тjь'шитъ я=` бога'тнымъ свои^мъ
милосе'рдiемъ.

%<Пjь'снь г~.%>

%<I=рмо'съ: О_у=%>твержде'й въ нача'лjь нб~са` ра'зумомъ
* и= землю` на вода'хъ w=снова'вый, * на ка'мени мя`,
хр\сте`, за'повjьдей твои'хъ о_у=тверди`, * jа='кw нjь'сть
ст~ъ, па'че тебе`, _е=ди'не чл~вjьколю'бче.

%<Л%>и'къ ст~ы'хъ си'лъ нб\сныхъ подви'гни съ собо'ю на
мл~тву, мч~нче, * и= сотвори` дjь'ло пречу'дно, и= вели'ко,
и= ч\стно, * па'че же ра'дость неиму'щымъ наде'жды и=
о_у=тjьше'нiя не о_у=пова'ющымъ, * гw'рькимъ на'шымъ
невjь'рнw о_у=ме'ршымъ прароди'тел_емъ и= _е='же съ ни'ми
воспомина'_емымъ, * _е='же дарова'ти си^мъ w\т гд\са
проще'нiе и= ве'лiю мл\сть.

%<И=%>зря'дный стр\стоте'рпче и= хр\сту` люби'мый, *
о_у=вjь'ждь, ко'ль жела'тельна свобо'да му^чимымъ и=
w\тра'да, * си'це о_у='бw и= на^ша сро'дники, и= и=`же съ
ни'ми невjь'рiя ра'ди вjь^чныя му^ки притяжа'вшая, * мjь'ры
не w=бря'щутъ свои^мъ ра'достемъ, * а='ще и=спро'сиши си^мъ
w\т гд\са проще'нiе и= ве'лiю мл\сть.

%<О_у=%>а'ре, добропобjь'дный страда'льче, ми'лостивъ
бу'ди и= къ на'шымъ моле'нi_емъ, * и= зри` о_у=друче'нныхъ
несказа'нную ну'жду, * и= са'мъ, w\т жа'лости понужде'нъ, *
неw\тсту'пнw моли'ся къ чл~вjьколю'бцу вл\дцjь, * да
пода'стъ и=`мъ проще'нiе и= ве'лiю мл\сть.

%<Бг~оро'диченъ:%>

%<В%>семi'рная наде'ждо, бг~опрiя'тное селе'нiе, * на'ше
къ бг~у примире'нiе, мр~i'е вл\дчце, * прiими` прош_е'нiя
настоя'щагw предстоя'нiя * и= не преста'ни моля'ся къ сн~у
своему` и= вся'ческихъ гд\су, * да пода'стъ безнад_е'жнымъ
тебе` ра'ди проще'нiе и= ве'лiю мл\сть.

%<Сjьда'ленъ, гла'съ _е~:%>

%<А='%>ще мо'лишися за ве'сь мi'ръ, великомч~нче, и= не
престае'ши, прося` всjь^мъ ми'лости * и= вся'кимъ
престу'пникwмъ всjь'ми _о='бразы лю'тw вл\дцjь досади'вшымъ
и= непреста'нно досажда'ющымъ, * и=`же ме'ртвыми дjь'лы
себе` до конца` о_у=мертви'вшымъ и= ничто'же прiwбрjь'тшымъ,
jа='кw sло` сотво'ршымъ, * та'коже, стр\стоте'рпче,
предста'ни и= w= на'шихъ о_у=ме'ршихъ сро'дницjьхъ, * jа='кw
возмw'жная начина'я, не w\тступи`, моля'ся и= припа'дая къ
ми'лующему всjь'хъ гд\су, * да прости'тъ и= поми'луетъ,
и=`же во тьмjь` сjьдя'щыя и= лю'тjь sjьлw` w=горч_е'нныя.

%<Другi'й сjьда'ленъ, гла'съ г~:%>

%<Р%>а'дости вjь'чныя насе'льниче, нб\сному поко'ю
тезоимени'тый, о_у=а'ре вели'кiй, * дерза'я, да де'рзнеши
воспомяну'ти пред\ъ гд\семъ о_у=мил_е'нныя четы^ на'шихъ
прароди'телей, * а='ще бо и= не въ гро'бjь _о='ныхъ
полага'емъ тя`, * о_у=се'рднымъ же проше'нiемъ къ жа'лости,
_е='же w\т ни'хъ, совокупля'емъ тя`. * тjь'мже припади` и=
моли'ся, не w\три'нетъ бо предстоя'нiя твоегw` вл\дка, * но
w\т безмjь'рныя бл~госты'ни преклоне'нъ, по'слетъ
преwгорч_е'ннымъ и=збавле'нiе и= ве'лiю мл\сть.

%<Сла'ва, и= нн~jь, бг~оро'диченъ:%>

%<П%>ресвjь'тлая гп\сже`, w\т нб\сныхъ си^лъ
превоспjьва'емая, и= вы'ну возвелича'емая, мт~и цр~я`
вся'ческихъ, * гдjь` о_у='бw и= когда` хо'щетъ
о_у=мно'житися твоя` сла'ва и= вели'чество, * не тогда' ли,
_е=гда` грjь^шныя заступа'еши и= ве'сь мi'ръ мл~твами
свои'ми покрыва'еши, * тjь'мже и= дне'сь о_у=мно'жи,
вл\дчцjь, велелjь'поту твоегw` превозхожде'нiя, * и=зба'ви
те'плыми твои'ми мл~твами w\т лю'тыхъ му'къ невjь^рныя на^ша
и= некрещ_е'нныя сро'дники * и= съ jа=`же w= ни'хъ и= съ
ни'ми воспомина'_емыя, * и= пода'ждь _о='нымъ и=збавле'нiе
и= ве'лiю мл\сть.

%<Пjь'снь д~.%>

%<I=рмо'съ: Т%>ы` моя` крjь'пость, гд\си, * ты` моя` и=
си'ла, * ты` мо'й бг~ъ, ты` мое` ра'дованiе, * не w=ста'вль
нjь'дра _о='ч~а, * и= на'шу нищету` посjьти'въ, * тjь'мъ съ
пр\оро'комъ а=вваку'момъ зо'ву ти`: * си'лjь твое'й сла'ва,
чл~вjьколю'бче.

%<_Е=%>льма` о_у='бw{тjь'мже, та'къ ка'къ, то`},
стр\стоте'рпче, всjь'хъ лю'биши съ вjь'рою къ тебjь`
прибjьга'ющихъ, * тjь'мже и= люби'мь бы'ти w\т моля'щихъ тя`
бл~гопоспjьши`. * что' же и='но съ жела'нiемъ просла'вити
тя` чл~вjьколю'бный сотвори'тъ, * не пода'нiемъ ли проси'мыя
ми'лости о_у=мил_е'ннымъ * вся'кiя w\тра'ды лиш_е'ннымъ
вjь^чнымъ о_у='зникwмъ, * та'кw и= впре'дь, _w до'блiй
мч~нче, * не w=скудjь'й w= си'хъ моля'ся.

%<З%>има` лю'та и= спасе'нiя безпло'дiе w=блежи'тъ въ
нече'стiихъ о_у=ме'ршыя и= пла'чъ без\ъw\тра'денъ, * здjь`
о_у='бw вочт_е'ни{<::рус>причтены, причислены <::слав>}
су'ть, и=`же w\т на'съ воспомина'_емыя. * ты' же,
стр\стоте'рпче, соедини'ти си'хъ къ ро'ду пра'ведныхъ
потщи'ся и= не w=скудjь'й w= ни'хъ моля'ся.

%<А='%>дова мра'чная темни'ца во вjь'ки да не
w=б\ъи'метъ прароди'т_ели и= сро'дники на^ша * и= вся^,
воспомина'_емыя съ ни'ми: * тебjь`, ди'вному страда'льцу,
си'лу невjь'рiя и= грjьхо'вную мо'щь низложи'вшу, * та'кw и=
впре'дь си'хъ _е='же съ клеопа'триным ро'домъ * прости'ти не
w=скудjь'й, мч~нче, моля'ся.

%<Бг~оро'диченъ:%>

%<Т%>обо'ю, преч\стая, позна'хомъ сла'вити вся'ческихъ
содjь'теля, * и= w\т тебjь` плотоно'сца непреле'стна спа'са
велича'ти навыко'хомъ, * и= тя`, вл\дчцу, хва'лимъ, и=
тебjь` покланя'емся, и= мо'лимъ, * поми'луй о_у=ме'ршыя въ
невjь'рiи на^ша сро'дники * _е='же и=зба'вити си'хъ не
w=скудjь'й къ сн~у моля'ся.

%<Пjь'снь _е~.%>

%<I=рмо'съ: В%>ску'ю мя` w\три'нулъ _е=си` * w\т лица`
твоегw`, свjь'те незаходи'мый, * и= покры'ла мя` _е='сть
чу'ждая тьма`, _о=кая'ннагw, * но w=брати` мя` и= къ свjь'ту
за'повjьдей твои'хъ * пути^ моя^ напра'ви, молю'ся.

%<В%>ся'ко дарова'нiе, мч~нче, и= вся'ка мл\сть w\т
ми'лостивагw гд\са и=злива'_емы, * а='ще и= преди^вны, и=
пречуд_е'сны су'ть, * слага'_емы же къ проще'нiю нече'стiи
о_у=ме'ршихъ, вели'чество преизя'щно сему` w=ставля'ютъ. *
тjь'мже и= дне'сь вели^кая сотвори'ти потщи'ся, вл\дку,
мч~нче, о_у=моли'ти.

%<Н%>е w\тврати'ся, гд\си, w\т на'шегw о_у=миле'нiя,
ниже` помяни` мно'жество грjьхw'въ на'шихъ, * па'че же
помяни` др_е'внiя своя^ ми'лwсти, * и= ра'ди щедро'тъ
твои'хъ, и= ра'ди о_у=а'ра страда'льца до'блягw, не
w=скудjь'й въ бога'тствjь безмjь'рнагw твоегw` милосе'рдiя,
* но и=зле'й ми'лwсти и= проще'нiе, _е='же w\т на'съ
воспомина'_емымъ.

%<_Е='%>сть о_у='бw, великомч~нче, и= достиза'етъ
чл~вjьколю'бiе вл\дчнjь и= къ су'щимъ мо'ри дале'че, *
тjь'мже предста'ни и= дне'сь и=, припа'дая, о_у=моли` _е=гw`
* _е='же поми'ловати о_у=дал_е'нныя и= вjь'ры, и= кр~ще'нiя
w\тчужд_е'нныя о_у=ме'ршыя на^ша сро'дники * и= всjь^мъ,
и=`же съ ни'ми воспомина'_емымъ, дарова'ти проще'нiе и=
ве'лiю мл\сть.

%<Бг~оро'диченъ:%>

%<П%>редста'ни, вл\дчцjь, на'шему и=знеможе'нiю * и=
бу'ди вы'ну въ ну'ждахъ, помога'я на'мъ всю'ду и= при'снw, *
ты' бо _е=си` хр\стiа'нская наде'жда и= о_у=пова'нiе, *
тjь'мже не w\три'ни на^ша прош_е'нiя, * но сотвори`
соверш_е'на и= и=спо'лн_ена неиспи'санною твое'ю
бл~года'тiю.

%<Пjь'снь s~.%>

%<I=рмо'съ: W=%>ч\сти мя`, спасе`, * мнw'га бо
беззакw'нiя моя^, * и= и=з\ъ глубины` sw'лъ возведи`,
молю'ся: * къ тебjь' бо возопи'хъ, и= о_у=слы'ши мя`, * бж~е
спасе'нiя моегw`.

%<Ш%>ата^нiя вра^жiя да не возра'дуются, ду'шы въ
коры'сть получи'вши, * ты' же, мч~нче, те'плыми свои'ми
мл~твами разруши` хотjь^нiя _е=гw`, * о_у=моля'я гд\са
_е='же прости'ти на'ми воспомина'_емыя и= w\т вjь'чныя му'ки
тоя` и= на'съ и=зба'вити.

%<Н%>ача'ло на'шему по'двигу клеопа'трина ро'да
проще'нiе, * w\тсю'ду о_у='бw вино'вное воспрiя'хомъ
возста'вити тя` на мл~тву, * и= w= _е='же на'ми помина'емыхъ
не пре'зри, великомч~нче, * и= не w\три'ни грjь'шныхъ
предстоя'нiе, * но, потща'вся, и=спроси` о_у= вл\дки хр\ста`
_о='нымъ проще'нiе и= w\т го'рькихъ му'къ и=збавле'нiе.

%<И='%>же невjь'рiя ра'ди срjь'те коне'цъ sw'лъ, * и=
ча'янiе бл~ги'хъ весьма` поги'бе прогнjь'ванiя бж~iя ра'ди,
* ты' же, стр\стоте'рпче, дерзнове'нiе прiе'мъ, * ра'дость
w\тпуще'нiя вмjь'стw стра'шнагw томле'нiя w\т нб\снагw цр~я`
и=спроси` * и=, и=зве'дъ w\т го'рести, соблюди` во вл\дчнjьй
мл\сти.

%<Бг~оро'диченъ:%>

%<К%>а'я, вл\дчце, sло'ба превозмо'жетъ твоя^ ма'т_ернiя
мл~твы; * вои'стину о_у='бw, а='ще предста'неши и= дне'сь,
моля` за проси^мыя тобо'ю, * сотвори'ши _о='нымъ ра'достное
проще'нiе, и=збавле'нiе и= ве'лiю мл\сть.

%<Конда'къ, гла'съ д~:%>

%<Х%>р\сту` послjь'дуя, мч~нче о_у=а'ре, * тогw`
и=спи'въ ча'шу, и= вjьнце'мъ муче'нiя о_у=вязе'ся, * и= со
а='гг~лы ликовству'еши, * моли` непреста'ннw за ду'шы на'шя.

%<I='косъ:%>

%<В%>оспомяни` на^ша гл~го'лы, свjь'тлый жи'телю
нб\сный, * хр\сто'въ сла'вный великомч~нче о_у=а'ре,
вjь'чному поко'ю тезоимени'тый, * и= вели'кими твои'ми
страда^нiи непроходи'мое и= свjь'тлое поко'ище прiwбрjьты'й
w\т непрехо'дныя темни'цы, и= томле'нiя непреста'ннагw, и=
ну'жды, * потщи'ся бг~опрiя'тными твои'ми мл~твами
и=зба'вити рабы^ о_у=мил_е'нныя, * и=`хже ра'ди мо'лимъ тя`,
предстоя'ще и= во о_у=се'рдiи взыва'юще, * и=спо'лни на^ша
прош_е'нiя, свя'те, и= хр\ста` бг~а моли` непреста'ннw за
ду'шы на'шя.

%<Пjь'снь з~.%>

%<I=рмо'съ: Б%>ж~iя снизхо'жденiя * _о='гнь
о_у=стыдjь'ся въ вавv"лw'нjь и=ногда`, * сегw` ра'ди
_о='троцы въ пещи` ра'дованною ного'ю, * jа='кw во
цвjь'тницjь, лику'юще, поя'ху: * бл~гослове'нъ _е=си`, бж~е
_о=ц~ъ на'шихъ.

%<Jа='%>кw же со'лнце, гд\си, всjь'хъ просвjьща'еши, *
и= всjь^мъ до'ждь незави'стнw и=злива'еши, и=
прогнjь'вающымъ тя` мл\сть непреста'ннw да'руеши, * и= нн~jь
послу'шай о_у=а'ра, твоегw` страда'льца, * и= проле'й мл\сть
твою` до конца` _о='ныя w\тчужд_е'ннымъ сро'дникwмъ на'шымъ
* и= jа=`же съ ни'ми невjь^рнымъ, чл~вjьколю'бче.

%<Н%>н~jь, jа='кwже и= пре'жде, ще'дръ бу'ди, гд\си, и=
о_у=моле'нъ jа=ви'ся, вл\дко, * jа='кwже w= клеопа'тре
содjь'я, си'це и= w= на'съ, мл\стиве, сотвори`; * посли`
своя^ щедрw'ты и= милосе'рдiе ко _е='же на'ми
воспомина'_емымъ, * и=сто'чникъ бо _е=си` ми'лости
неисчерпа'емый.

%<А='%>ще пр\оро'къ, восперя'яся, пое'тъ ми'лwсти твоя^,
гд\си, во вjь'ки, * о_у=`бо неwскудjь'вша тя` въ щедро'тахъ
вjь'руемъ, jа='кw милосе'рдiя твоегw` предjь'лы
неизмjьри^мы, * и= w\т пучи'ны во глубину` пото'пшымъ
и=злiя'ти ми'лwсти тя` о_у=моля'емъ, * и=спо'лни о_у='бw
ра'ди мч~нка сiе`, _w вл\дко на'шъ.

%<Бг~оро'диченъ:%>

%<Г%>о'ру тя` сказу'етъ прему'дрый во пр\оро'цjьхъ, *
мы' же тому` и= _е='же w\т тебjь` ка'меню бг~оро'дiя и=зы'ти
без\ъ примjьше'нiя му'жеска, вjь'руемъ; * и='мже на'ше
сп\снiе и= w\т глуби'нъ а='довыхъ возведе'нiе получи'хомъ,
вл\дчцjь, * возведи` и= дне'сь w\т а='да воспомина'_емыя
на'ми, * да тя`, всемл\стивую, непреста'ннw велича'емъ.

%<Пjь'снь и~.%>

%<I=рмо'съ: М%>усiкi^йскимъ _о=рга'нwмъ согласу'ющымъ *
и= лю'демъ безчи'сл_еннымъ покланя'ющымся _о='бразу въ
деи'рjь, * три` _о='троцы не повину'вшеся, * гд\са
воспjьва'ху * и= славосло'вляху во вся^ вjь'ки.

%<Ш%>а'ры{<::рус> красочны, цветасты, живописны,
изображенны, явны <::слав>} да бу'дутъ словеса` др_е'внiя
твоя^, * ми'лwсти, гд\си, сказу'ющыя и= на'шу наде'жду
воздви'жущыя, * jа='кw послу'шалъ _е=си` ст~ы^я твоя^,
гд\си, _е='же поми'ловати невjь^рныя о_у=ме'ршыя, * и=`хже
и= дне'сь приво'димъ ти` на мл~тву, да прош_е'нiя и='хъ
ра'ди о_у=ще'дриши и=носла'внw о_у=ме'ршыя, * вjь'дjьнiемъ
и= невjь'дjьнiемъ тебjь`, вл\дко, досади'вшыя.

%<А='%>гнче бж~iй, преч\стою свое'ю кро'вiю на'съ
и=скупи'вый, * fе'клино и= бл~же'ннагw григо'рiя моле'нiе
о_у=слы'шавъ, меfо'дiа со мно'гими и= мака'рiа прiе'мъ
прош_е'нiя, * w\тра'ду, и= и=зба'ву sловjь^рнымъ пода'въ
о_у=ме'ршымъ, * и= златоу'стагw w= си'хъ моли'тися написа'ти
воздви'гнувъ, * прiими` о_у='бw, вл\дко, съ си'ми сла'внагw
о_у=а'ра и= мл~твами и='хъ воспомина'_емыя w\т на'съ про'сти
и= поми'луй.

%<Р%>а'дость на'мъ и=спроси`, великомч~нче, *
возвесели'мся бо, а='ще w=бря'щемъ твои'ми мл~твами
и=зба'вл_енныя w\т вjь'чныхъ му'къ на^ша сро'дники; *
всегда' бо твоя^ мл~твы вл\дка слы'шитъ и= прош_е'нiя
и=сполня'етъ, * ты' же о_у='бw не w=скудjь'й w= си'хъ и=
нн~jь моля'ся, да тя` вы'ну прославля'емъ.

%<Бг~оро'диченъ:%>

%<П%>ренепоро'чная вл\дчце, w=би'луй мно'жествомъ
милосе'рдiя и= щедро'тъ, * ди'вная и= безневjь'стная мт~и
цр~е'ва, * на'мъ бо ми'лости взыска'ющымъ, * гдjь` и='ндjь
сiю` w=бря'щемъ, а='ще не къ тебjь` поспjьши'мъ,
припа'дающе, * ты' бо пото'къ сла'дости преиз\ъ_оби'ленъ
на'мъ родила` _е=си`, пребл~гослове'нная.

%<Пjь'снь f~.%>

%<I=рмо'съ: О_у=%>жасе'ся w= се'мъ нб~о, * и= земли`
о_у=диви'шася концы`, * jа='кw бг~ъ jа=ви'ся человjь'кwмъ
пло'тски, * и= чре'во твое` бы'сть простра'ннjьйшее нб~съ, *
тjь'мъ тя`, бц\ду, * а='гг~лwвъ и= чл~вjь^къ чинонача^лiя
велича'ютъ.

%<W=%> бз~jь да возмо'жеши, о_у=а'ре сла'вный, *
бг~опрiя'тными твои'ми мл~твами воспрiя'ти и= и=злiя'ти
ми'лwсти, * и=`же до конца` _о='ныя w\тчужд_еннымъ, *
_е=ди'нъ бо _е='сть щедро'тъ милосе'рдiя роди'тель, * и=
вся^ _е=му` возмw'жна jа='кw вл\дцjь, * къ нему' же
неw\тсту'пнw, страда'льче, моли'ся * прости'ти и=
поми'ловати jа=`же w\т на'съ воспомина'_емыя.

%<Д%>jь'ло соверши` преди'вно, _w великомч~нче, и=
сла'вjь твое'й прикла'днw, * _е='же w\т гд\са проще'нiе и=
пра'веднагw _е=гw` гнjь'ва премjьне'нiе и=спроси'ти *
w=горч_е'ннымъ те'мнагw sловjь'рiя ра'ди на'шимъ
прароди'тел_емъ * и= _е='же си'хъ, въ го'рести и= во
w=жида'нiи лютjь'йшихъ су'щихъ, * да во'змеши въ
безстра'шное и=збавле'нiе, * и=дjь'же вjь'си вл\дка
прощ_е'нныя положи'ти.

%<И=%> ко'е о_у='бw чу'до jа=ви'тся сегw` дивнjь'йши, *
ка'я сла'ва знамени'тjьйши, и= ко'е милосе'рдiе такова'гw
бо'льши, * а='ще ты`, мч~нче, сожалjь'въ, * о_у=мо'лиши
ми'лостивагw гд\са w\тпусти'ти грjь'хъ нече'стiя, * и=`же
w\т на'съ помина'емыхъ, и= лю'тагw томле'нiя _о='ныхъ
и=зба'вити.

%<Бг~оро'диченъ:%>

%<В%>л\дчцjь ми'лостивая, чл~вjьколюби'вая и= sло` не
по'мнящая, прiими` жа'лость на'шегw проше'нiя * и=
хода'тайствуй неw\тсту'пнw w= ми'лости къ ми'лостивому
твоему` сн~у и= вл\дцjь, * _е='же поми'ловати и= прости'ти
грjь'хъ и=носла'вiя о_у=ме'ршымъ сро'дникwмъ на'шымъ * и=
jа=`же съ ни'ми помяну^тымъ, * w\тпуще'нiе и= мjь'стw си^мъ
ми'лости неw\те'млемо пода'ти.

%<Свjьти'ленъ:%>

%<П%>ра'веднw о_у='бw да бу'детъ, вл\дко гд\си,
прости'вшему ти` клеопа'трины прароди'т_ели, * и= дне'сь
о_у=слы'шати мл~тву о_у=а'ра твоегw` великомч~нка и= на'ше,
многогрjь'шныхъ, предстоя'нiе: * w\т му'къ и=зба'вити, и='же
съ жа'лостiю пред\ъ тобо'ю воспомина'_емыя. * тjь'мже
о_у=скори`, ще'дрый, и= потщи'ся jа='кw ми'лостивъ
поми'ловати си'хъ, jа='кw мо'жеши, хотя'й.

%<Сла'ва, и= нн~jь, бг~оро'диченъ:%>

%<П%>отщи'ся, вл\дчцjь, о_у=слы'шати на'шу мл~тву,
jа='же въ твое'й це'ркви къ тебjь` приноси'мую, * и= сама`,
бг~ороди'тельнице, преклони` на мл\сть сн~а своегw` и=
вл\дку * _е='же поми'ловати и= w\т пра'веднагw гнjь'ва
разрjьши'ти о_у=ме'ршыя прароди'т_ели, дру'ги же и=
сро'дники на^ша, * о_у=скори` о_у='бw, всеми'лостивая,
и=зба'вити си'хъ, * мо'жеши бо jа='кw ми'лостива, хотя'щая
всjь^мъ ми'лости.

%<На хвали'техъ стiхи^ры на д~, гла'съ в~:%>

%<Ч%>то' ти принесе'мъ, чу'дный мч~нче, * вся'ка бо
це'рковь почита'етъ тя`, * jа='кw прославля'емагw w\т вл\дки
хр\ста` * сла'вою небе'сною, * и='же дарова` тебjь`
бл~года'ть * вели'кагw къ нему` дерзнове'нiя, * и= нн~jь
предстои'ши _е=му` со а='гг~лы, * сла'вный о_у=а'ре,
хр\сто'въ стр\стоте'рпче, * _е=го'же моли` прости'ти
о_у=ме'ршыя и=носла'внw * и= сп\сти'ся душа'мъ на'шымъ.

%<С%>т~ы'й мч~нче о_у=а'ре вели'кiй, * зря` хр\стw'вы
страда'льцы, ра'нами тя'жкими w=блож_е'нныя, * ре'вностiю по
вл\дце разжига'емь, * нб\снагw цр~я` пред\ъ мучи'телемъ
и=сповjь'далъ _е=си`, * и= w= нjь'мъ о_у=се'рднw пострада'лъ
_е=си`, * и= съ ни'мъ нн~jь ца'рствуеши, * _е=гw'же моли`
посла'ти мл\сть о_у=ме'ршымъ въ невjь'рiи * и= сп\сти'ся
душа'мъ на'шымъ.

%<П%>реди'вный о_у=а'ре, сла'ва твоя` велелjь'пная, * въ
нетлjь'нныхъ ра'достехъ весели'шися, * съ нб\сными си'лами
въ вы'шнихъ лику'еши, * и= зри'ши jа='снw ст~у'ю тр\оцу, *
и= свjь'томъ безнача'льнагw сiя'нiя наслажда'ешися, *
воспомяни` о_у='бw и= на'съ въ твое'мъ весе'лiи, *
воспомяни` и= на'шихъ сро'дникwвъ томле'нiе, о_у=ме'ршихъ въ
нече'стiи, * и= моли` хр\ста` бг~а си'хъ поми'ловати * и=
сп\сти'ся душа'мъ на'шымъ.

%<И='%>же вjь'чному поко'ю соиме'нный, * сла'вный
мч~нче, w\т бг~а на'мъ дарова'нный * на по'льзу на'шу и= на
сп\снiе, * и='же за хр\ста` въ страда'нiихъ просвjьти'вся,
* равностоя'тель ст~ы^мъ а='гг~лwмъ jа=ви'лся _е=си` * и=
гд\са мо'лиши дарова'ти мi'рови смире'нiе * и= _е='же w\т
на'съ воспомина'_емымъ и=збавле'нiе, * мы' же тя`
о_у=се'рднw воспjьва'емъ: * прiими` на^ша прош_е'нiя,
гл~го'люще, * и= вознеси` _о='ныя ко хр\сту` бг~у, * и=
низпосли` всjь^мъ ве'лiю мл\сть.

%<Сла'ва, гла'съ и~:%>

%<П%>рiиди'те о_у='бw, мч~нколю'бцы, * стецы'теся
о_у=се'рднw дне'сь, * возвели'чимъ стр\стоте'рпца, нб\снагw
вjьне'чника, * сла'внагw о_у=а'ра великомч~нка, * и=
возопiе'мъ къ нему`, моля'щеся и= гл~го'люще: * _w ди'вный
во'ине и= хра'брый, цр~я` хр\ста` воево'до, * сни'ди къ
настоя'щему ликова'нiю * во _е='же ви'дjьти съ моле'нiемъ
предстоя'нiе, * и= прiими` на'ше проше'нiе, * и= не забу'ди
поми'ловати на'ми помина'_емыя, * па'дшыя въ невjь'рiи
_е='же w= на'съ сро'дники, * jа='кwже и= клеопа'тринъ ро'дъ
невjь'рный мл~твами свои'ми w\т вjь'чныхъ му'къ свободи'лъ
_е=си`, * та'кw воспомяни` воспомина'_емыя вы'ну на'ши
дjь'ды и= пра'дjьды, * и= jа=`же съ ни'ми вочт_е'нныя, *
_е=ли^цы противобо'жнjь погреб_е'нныя, * о_у=ме'ршыя
некрещ_е'нныя. * за си'хъ о_у='бw предста'ни ко хр\сту`
бг~у, * къ твоему` подвигополо'жнику, * за негw' же
о_у=се'рднw пострада'лъ _е=си`, * и= потщи'ся и=спроси'ти
_о='нымъ * w\т вjь'чныя тьмы` и=збавле'нiе * и= душа'мъ
на'шымъ проще'нiе и= ве'лiю мл\сть.


