<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 267)

%<Мjь'сяца тогw'же въ д~_i-й де'нь.%>

%<Ст~а'гw а=п\сла а=кv'лы.%>

%<Сегw' же дне` пое'тся слу'жба ки'рv"ка и= i=улi'тты 
вку'пjь со а=п\сломъ.%>

%<Стiхи^ры а=п\сла г~, гла'съ а~. Подо'бенъ: 
Н%>б\сныхъ чинw'въ:

%<П%>а'vелъ вели'кiй, бг~ому'дре, * мi'ра со'лнце, * 
jа='коже свjь'тлую лучу` во вселе'нную, * тебе`, 
блаже'нне, пусти`, * (с. 268) свjь'тлыми твои'хъ слове'съ 
сiя^нiи просвjьти'ти * дре'вле въ нощи` невjь'дjьнiя 
бjь'дствующыя.

%<Ч%>и'стое твое` се'рдце, * бж\ственнагw дх~а 
свjь'тлыми заря'ми * w=зари'вшися бога'тнw, а=кv'ло 
бг~огла'се, * свjьтови'дно вои'стинну jа=ви'ся, * и= 
_е='ллинwвъ тму` лю'тую * бж\ственною благода'тiю 
разори`.

%<И=`%>же хра'му твоему` бж\ственному притека'ющiи, * 
и= въ не'мъ тя` вjь'рою моля'ще, а=кv'ло, * и=збавля'ются 
неду'гwвъ вся'ческихъ, * и= бjь'дъ и= скорбе'й, * 
свяще'нными твои'ми мольба'ми, * и= къ бг~у хода'тайствы, 
свяще'нне.

%<И='ны стiхи^ры мч~никwвъ, г~, гла'съ д~. Подо'бенъ: 
Jа='%>кw до'бля:

%<М%>ладоу'мнаго мучи'теля, соверше'ннымъ о_у=мо'мъ, * 
несоверше'ннымъ же тjь'ломъ, му'чениче ки'рv"че, * 
мужему'дреннw посрами'лъ _е=си`. тjь'мже на суди'щи тя` 
тя'жкw и=стязу'я, * налага'етъ сме'рть тебjь`, * 
помина'ющу жи'знь нестарjь'емую, * въ ню'же вше'лъ 
_е=си`, неусjь'ченною на лjь^та * w=роша'емь кро'вiю.

%<Jа='%>кw плодови'тъ вiногра'дъ, * напо_е'нiи 
духо'вными, * i=улi'тта сла'вная, * w\т боку` тво_е'ю 
прозя'бша ки'рv"ка, * приво'диши закала'ема, * и= точи'лы 
му'ченическими вои'стинну и=згнете'на, * съ ни'мже 
и=сточи'вше о_у=миле'нiя вiно`, * сердца` веселите`, * 
вjь'рою творя'щихъ па'мять ва'шу.

%<Р%>а'намъ прибли'жившися, * и= строга'нiе тjьлесе`, 
* вои'стинну претерпjь'ла _е=си`, досточу'дная, * 
_о=чи'ма же зря'щи сыно'вне сконча'нiе, * муче'нiе 
сугу'бо, i=улi'тто, прошла` _е=си`: * тjь'мже дае'тъ ти` 
* и= сугу'бы вjьнцы` подвигополо'жникъ, * побjь'ду 
стра'ждущымъ * всеси'льнw да'руя.

%<Сла'ва, гла'съ s~:%>

%<П%>рiиди'те, и= о_у='зрите вси` стра'нное видjь'нiе 
и= пресла'вное: кто` ви'дjь младе'нца трилjь'тна су'ща, 
мучи'теля посрами'вша; _w чудесе`! ма'терь сса'ше, и= (с. 
269) млекопита'тельницjь вопiя'ше: не бо'йся, ма'ти моя`, 
му'къ лю'тагw мiроде'ржца, хр\сто'съ бо _е='сть 
крjь'пость вjь'рующымъ въ него`.

%<И= ны'нjь, бг~оро'диченъ, и=ли` кр\стобг~оро'диченъ. 
Подо'бенъ: Т%>ридне'венъ:

%<Л%>ю'ди беззако'ннjьйшiи, безъ пра'вды пригвожда'ющя 
тя` на дре'вjь, дв~а и= ч\стая мт~и твоя` зря'щи, 
jа='коже сv"меw'нъ прорече`, о_у=тро'бою, сп~се, 
о_у=язвля'шеся.

%<На стiхо'внjь _о=ктw'иха. Сла'ва, гла'съ и~:%>

%<Т%>рилjь'тенъ тр\оцу проповjь'даше, и= млеко` ссы'й, 
мт~рь о_у=твержда'ше, преста'ни, _w ма'ти моя`, w\т 
сле'зъ пла'чущи, свы'ше зижди'тель зри'тъ, и= спасе'тъ 
ду'шы на'шя.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: Ч%>то` ва'съ нарече'мъ:

%<Н%>е терплю`, ча'до, ви'дящи тя` * на дре'вjь 
о_у=сну'вша, * бо'дрость всjь^мъ подаю'щаго * jа='кw да 
и='же дре'вле преступле'нiя плодо'мъ, * сно'мъ 
поги'бельнымъ о_у=сну'вшымъ, * бж\ственную и= 
спаси'тельную бо'дрость пода'си, * дв~а глаго'лаше 
пла'чущися, * ю='же велича'емъ.

%<Тропа'рь, гла'съ г~:%>

%<А=%>п\сле ст~ы'й а=кv'ло, моли` ми'лостиваго бг~а, 
да прегрjьше'нiй w=ставле'нiе пода'стъ душа'мъ на'шымъ.

%<Сла'ва, мч~никwвъ, гла'съ д~:%>

%<М%>у'ч_еницы твои`, гд\си, во страда'нiихъ свои'хъ 
вjьнцы` прiя'ша нетлjь^нныя w\т теб_е` бг~а на'шегw: 
и=му'ще бо крjь'пость твою`, мучи'телей низложи'ша, 
сокруши'ша и= де'мwнwвъ немwщны'я де'рзwсти. тjь'хъ 
моли'твами спаси` ду'шы на'шя.



%<На о_у='трени, канw'нъ _о=ктw'иха _е=ди'нъ: и= 
а=п\сла на д~, _е=гw'же краегране'сiе: С%>ла'внаго 
воспое'мъ а=кv'лу любо'вiю: %<Творе'нiе i=w'сифово.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, 
раздjь'льшему мо'ре, и= наста'вльшему лю'ди, jа=`же 
и=зведе` и=зъ рабо'ты _е=гv'петскiя, jа='кw просла'вися. 
(с. 270)

%<С%>вяще'ннаго свяще'нными воспои'мъ а=кv'лу 
пjь'сньми, и= возопiе'мъ: тогw` моли'твами, ще'дре, вся^ 
спаси`, jа='кw пребла'гъ.

%<В%>е'сь себе`, бл~же'нне, прiя'телище дх~а 
свjьтови'дно сотвори'лъ _е=си`, w=сiя'емь тогw` 
свjь'тлыми заря'ми: тjь'мъ су'щыя бо тмjь` просвjьти'лъ 
_е=си`.

%<З%>ако'номъ хр\сто'вымъ w=гради'въ о_у='мъ тво'й, 
беззако'нныхъ шата'нiе все` низложи'лъ _е=си`, и= 
i='дwльскiя хра'мы вся^ разори'лъ _е=си`, пострада'въ, 
бг~облаже'нне.

%<Бг~оро'диченъ:%>

%<С%>ло'вомъ, ч\стая, сло'во во о_у=тро'бjь зачала` 
_е=си`, сло'вомъ вся^ содjь'лавшаго. сегw` ра'ди тя` 
словесы` бж\ственными воспjьва'емъ, бг~ора'дованная.

%<И='нъ канw'нъ мч~никwвъ на д~, _е=гw'же 
краегране'сiе:%>

%<К%>и'рv"ка пою` съ ро'ждшею му'дреннw. %<Творе'нiе 
i=w'сифово.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw 
sла` и=збjьжа'въ, i=и~льтянинъ вопiя'ше: и=зба'вителю и= 
бг~у на'шему пои'мъ.

%<П%>роповjь'давше сло'ва, w\т _о=ц~а` jа='вjь 
рожде'нна, воплоще'на же w\т мт~ре, свидjь'тели сегw` 
страсте'й, страстьми` и= сме'ртiю бы'сте.

%<С%>ла'вная мч~ница, jа='кw свjьтоза'рная луна`, 
совоку'пльшися съ со'лнцемъ, и=зъ нея` рожде'ннымъ 
ки'рv"комъ, всю` тва'рь чуде'сными заря'ми просвjьща'ютъ.

%<Т%>еку'щими и=змjьни'ла _е=си`, jа=`же ника'коже 
дви^жима, му'ченице, и= на рука'хъ твоего` сы'на нося'щи, 
съ си'мъ беззако'нныхъ и= дiа'волю ле'сть w=мрачи'ла 
_е=си`.

%<С%>у'щи w\т ро'да сла'вна, муче'нiемъ же и= 
страда^нiи многови'дными, му'ченице i=улi'тто, цр~я` 
безсме'ртнагw дщи` была` _е=си`.

%<Бг~оро'диченъ:%>

%<О_у=%>праздни'ся сме'рть теб_е` ра'ди, и= а='дово 
жа'ло (с. 271) потреби'ся, мт~и ч\стая: ты' бо 
безсме'ртнаго вл\дку, о_у=мерщвле'на пло'тiю, родила` 
_е=си`.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ 
о_у=мерщве'й грjь'хъ, и= стра'хъ тво'й всади` въ сердца` 
на'съ пою'щихъ тя`.

%<В%>озжела'лъ _е=си` бг~а, jа='кw прп\дбенъ, сла'вне, 
_е=ди'наго вл\дку и= цр~я`: и= тогw` бж\ственное 
хотjь'нiе несумнjь'ннымъ се'рдцемъ и=спо'лнилъ _е=си`.

%<К%>рjь'постiю честна'гw и= бж\ственнагw дх~а, 
а=кv'ло прехва'льне, лука'вагw крjь'пость всю` низложи'лъ 
_е=си`, пострада'въ до'блественнjь, свяще'ннjьйше.

%<О_у=%>мо'мъ твои'мъ чи'стымъ созерца'я сла'ву 
гд\сню, тоя` причасти'лся _е=си` соверше'ннw, бл~же'нне, 
w\тше'дъ w\т вре'менныхъ къ пребыва'ющымъ.

%<Бг~оро'диченъ:%>

%<_Е=%>ди'нъ чи'стый, _е=ди'нъ гд\сь, тя` _е=ди'ну 
jа='кw позна` чистjь'йшую всея` тва'ри, пренепоро'чная, 
w\т ч\стыхъ твои'хъ крове'й воплоти'ся.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве 
зижди'телю, ты` мене` о_у=тверди` въ любви` твое'й, 
жела'нiй кра'ю, вjь'рныхъ о_у=твержде'нiе _е=ди'не 
чл~вjьколю'бче.

%<Н%>б\сныхъ черто'гwвъ, и= свjьтоза'рнагw поко'я, 
вjь'чнующiя же сла'вы сподо'бистеся, му'ченицы сла'внiи, 
дiа'воля жа^ла болjь'зньми страда'нiя потре'бльше.

%<П%>тене'цъ jа='кw красе'нъ, голуби'цjь 
цjьлому'дреннjьй се'й подо'бился _е=си`, льсти'вому 
проти'вяся, сла'вне ки'рv"че, льсти'внw присту'пльшу, и= 
о_у=кра'сти тща'щуся тя` непобjьди'маго.

%<Г%>о'рдаго sмi'я, на не'бо положи'вша о_у=ста`, и= 
зе'млю потреби'ти хва'лящагося, младе'нецъ неsло'бивъ 
кр\стнымъ все_ору'жiемъ до конца` низложи` и= потреби`.

%<Бг~оро'диченъ:%>

%<Н%>е и=стощи'въ нjь'дръ _о=ч~ескихъ, преч\стая, 
сло'во вся^ (с. 272) w=существова'вшее, во твою`, 
пренепоро'чная, о_у=тро'бу всели'ся, и= пло'ть 
непремjь'нна бы'сть, и= человjь'ки w=божи` 
пресу'щественный.

%<Конда'къ а=п\сла, гла'съ д~:%>

%<Jа='%>кw ве'лiе со'лнце, цр~ковь тя` стяжа'вши, 
сла'вне а=кv'ло, свjьтлостьми` о_у=че'нiя твоегw`, 
просвjьща'етъ вjь'рнw чту'щыя тя`, гд\сень а=п\сле.

%<Та'же сjьда'ленъ, гла'съ д~: Подо'бенъ: С%>ко'рw 
предвари`:

%<П%>а'vла глагw'лы w=зари'въ твою` ду'шу, jа='кw 
со'лнце просiя'лъ _е=си` бг~оразу'мiя свjь'томъ, а=кv'ло 
блаже'нне: вjьне'цъ же муче'нiя и=спле'лъ _е=си` 
зако'ннw. тjь'мже и=сточа'еши рjь'ки и=сцjьле'нiй, 
вjь'рою пра'зднующымъ, блаже'нне, па'мять твою`.

%<Сла'ва, мч~никwвъ гла'съ то'йже. Подо'бенъ: 
О_у=%>диви'ся i=w'сифъ:

%<Т%>езоиме'ннw, страда'льче, проповjь'дникъ jа=ви'лся 
_е=си` и='стиненъ, пострада'въ съ ма'терiю, ки'рv"че 
сла'вне хр\сто'въ, благоче'стiя тече'нiе сконча'въ, и= 
бы'лъ _е=си` на'мъ му'жество вjь'ры, попра'въ вра'жiю 
всю` си'лу, и= съ нб~се` прiя'лъ _е=си` вjьне'цъ, съ 
ма'терiю твое'ю, сла'вне, хр\ста` моли'те, спасти'ся 
всjь^мъ творя'щымъ па'мять ва'шу.

%<И= ны'нjь, бг~оро'диченъ:%>

%<Т%>револн_е'нiи страстны'ми безсо'вjьстный а='зъ 
w=бурева'емь, ч\стая, призыва'ю тя` те'плjь: да не 
пре'зриши мене` _о=кая'ннаго поги'бнути, бе'здну 
милосе'рдiя ро'ждши, ра'звjь бо теб_е`, наде'жды не 
и='мамъ. да не врагw'мъ о_у='бw w=бра'дованiе и= смjь'хъ, 
надjь'явся на тя`, jа=влю'ся: и='бо мо'жеши, _е=ли'кw 
хо'щеши, jа='кw мт~и су'щи всjь'хъ бг~а.

%<Кр\стобг~оро'диченъ:%>

%<Д%>в~а и= а='гница ви'дjьвши на кр\стjь`, безъ 
сjь'мене и=зъ нея` а='гнца ро'ждшагося, и= копiе'мъ 
прободе'на, печа'ли о_у=я'звена стрjьла'ми, вопiя'ше 
болjь'зненнw восклица'ющи: что` но'вое та'инство; ка'кw 
о_у=мира'еши, и='же живота` _е=ди'нъ гд\сь; тjь'мже 
воскресни`, па'дшаго воздвиза'я пра'_отца. (с. 273)

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и= 
просла'вихъ тя`, _е=ди'не чл~вjьколю'бче.

%<Д%>рема'нiемъ спя'щыя лука'вагw, а=кv'ло, 
sлоче'стiя, ко благоче'стiя свjь'ту воздви'глъ _е=си`.

%<Г%>о'рдое свирjь'пство врага` низложи'лъ _е=си`, 
а=кv'ло, смире'нiемъ бж\ственнымъ воwружи'вся.

%<Б%>лаже'ннw пострада'лъ _е=си`, за хр\ста` кро'вь 
твою` и=злiя'въ, свяще'нникъ и= свидjь'тель страда'нiй 
_е=гw`.

%<Бг~оро'диченъ:%>

%<М%>ы'сленну тя` пала'ту, и= высо'кiй престо'лъ 
цр~я`, бц\де вл\дчце, и=мену'емъ.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж\ство`.

%<М%>ладе'нствуя тjь'ломъ, и= соверше'ннымъ, 
му'чениче, о_у=мо'мъ, sлонача'льнаго низложи'лъ _е=си`, 
лука'вство sлосотво'ршаго.

%<Jа='%>кw плодови'та лоза`, му'ченице i=улi'тто, 
гро'здъ и=зрасти'ла _е=си`, до'бляго вои'стинну ки'рv"ка, 
муче'нiя сла'дость и=ска'пающа.

%<М%>и'лостивнw взира'ющи, jа='коже а='гница на 
а='гнца му'ченика, i=улi'тта досточу'дная, закала'ема 
о_у=се'рднw.

%<Бг~оро'диченъ:%>

%<З%>ако'ны _е=стества`, преч\стая, па'че _е=стества` 
въ рж\ствjь` твое'мъ, и=змjьня'ются: содjь'теля бо па'че 
о_у=ма` и= сло'ва породила` _е=си`.

%<Пjь'снь _е~. I=рмо'съ:%>

%<С%>вjь'та пода'телю и= вjькw'въ тво'рче, гд\си, во 
свjь'тjь твои'хъ повелjь'нiй наста'ви на'съ: ра'звjь бо 
теб_е` и=но'гw бо'га не зна'емъ.

%<С%>ла'дко сло'во при'снw и=сточа'я благоче'стiя, 
прему'дре, го'рькою пре'лестiю w=дебелjь'вшыя 
о_у=слади'лъ _е=си` ду'шы, jа='кw священнотаи'нникъ, 
а=кv'ло прехва'льне. (с. 274)

%<Т%>воя^ похвалы^ лука` бг~огла'сный вои'стинну 
написа`, свяще'ннагw бо па'vла о_у=чени'къ, и= бж\ственъ 
странново'децъ бы'въ, бж\ств_еннымъ jа='вjь наказу'я.

%<Jа='%>коже sвjьзду` jа='сну, свjь'тлы лучы` 
и=спуща'ющу, честно'е проповjь'данiе, свяще'ннаго 
w=брjь'тъ па'vла, w\т тогw` зари` прiя'лъ _е=си` 
словеса`, и= свjь'тъ бы'лъ _е=си`.

%<Бг~оро'диченъ:%>

%<М%>т~и и= раба` хр\ста` вопло'щшагwся на'съ ра'ди 
была` _е=си`, _е=го'же прилjь'жнw всегда` моли`, _е='же 
спасти` на'съ, бц\ду тя` ч\стую и=мену'ющихъ.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я 
тма` _о=кая'ннагw, но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

%<Т%>ерза'ему, бг~ому'драя, ра'нами тjь'лу твоему`, и= 
раздробля'ему, тлjь'нiя дебельство` совлекла` _е=си`: во 
_о=де'жду же w=блекла'ся _е=си`, ю='же w\т дв~ы 
_е=диноро'дный пло'ть поне'съ, человjь'ки w=божи'въ 
w=блече`.

%<W=%>бнажи'лася _е=си` тjь'ломъ, му'ченице 
всесла'вная, преwби'дjьвши плотскi'й сту'дъ: и= врага`, 
_е='vу w=бнажа'вшаго, i=улi'тто, дре'вле, терпjьли'внw 
вмужи'вшися, въ вjь'чный сту'дъ w=дjь'яла _е=си`.

%<В%>о главу` о_у=сjь'чена бы'вши, главу` sмi'я, 
му'ченице, сокруши'ла _е=си`: лише'на бы'вши бога'тства, 
нб\сное бога'тство наслjь'довала _е=си`, недви'жимое 
прiи'мши цр\ство со всjь'ми му'ч_еники, прехва'льная.

%<Бг~оро'диченъ:%>

%<Б%>ж~iе бг~ъ сло'во пло'ть прiя'тъ, мы'сленну и= 
w=душевле'ну, w\т теб_е`, преч\стая: и= за милосе'рдiе 
бы'сть чл~вjь'къ, и= w=божи' мя, преступле'нiемъ 
w\тринове'на. _е=го'же моли` спасти` вся'ч_еская.

%<Пjь'снь s~. I=рмо'съ:%>

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли`, бж~е, 
мя` возведи`. (с. 275)

%<И=%>злiя'ся бл~года'ть во о_у=стну` тво_е'ю, 
бл~же'нне свяще'нне: тjь'мже бл~гослови' тя всjь'хъ гд\сь 
во вjь'ки, а=кv'ло бг~одохнове'нне.

%<Н%>еду'гwмъ разли^чнымъ и=змjьне'нiе, и= 
согрjьша'ющымъ душа'мъ w=чисти'лище, твоя` моли'тва 
бы'сть, бг~оно'се а=кv'ло блаже'нне.

%<Ш%>_е'ствiя твоя^ бж\ственнw сотворя'_ема, и= къ 
пут_е'мъ бж~iимъ направля'_ема, блудя'щымъ jа=ви'шася 
наставле'нiе, и= стезя` спаси'тельная.

%<Бг~оро'диченъ:%>

%<Г%>осподоиме'нная дв~о всенепоро'чная, jа='же 
бл~ги'хъ пода'теля бг~а ро'ждшая, тя` пою'щыя всегда` w\т 
напа'стей много_обра'зныхъ спаси`.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw 
i=w'на: w\т тли`, бж~е, возведи' мя.

%<П%>реплы'вше безмjь'рныхъ му'къ, прехва'льнiи, 
непостоя'нную во'ду, кре'стнымъ w=кормле'нiемъ, и= ко 
приста'нищу ти'хому jа='вjь доидо'ша, погрузи'вше 
фараw'на неви'димаго кро'вными струя'ми.

%<И=%>гра'етъ i=конi'йскiй гра'дъ тебе` воспита'вый, 
и= краси'тся па'мятiю твое'ю честно'ю та'рсъ, i=улi'тто: 
муче'нiе бо въ то'мъ сконча'ла _е=си` съ сы'номъ твои'мъ, 
и= вjьнц_е'въ побjь'ды сподо'билася _е=си`.

%<П%>резрjь'ла _е=си` многоплет_е'нныя му^ки, и= 
го'рлица прекра'сная jа=ви'лася _е=си`, со птенце'мъ 
возлетjь'вши, и= надъ всjь'ми возвы'сившися сjьтьми` 
sмi'я, всехва'льная, и= во _о=би'телехъ нб\сныхъ 
прему'дрw почи'ла _е=си`.

%<Бг~оро'диченъ:%>

%<К%>ореносjька'тельнымъ серпо'мъ твоея` моли'твы 
посjьцы`, _о=трокови'це, лука^вая помышл_е'нiя души` 
моея`, и= (с. 276) плодоно'сну покажи`, молю'ся: всjь'хъ 
бо содjь'теля бг~а и= сп~са родила` _е=си`.

%<Конда'къ мч~никwвъ, гла'съ д~. Подо'бенъ: 
Jа=%>ви'лся _е=си`:

%<В%>о w=б\ъя'тiяхъ нося'щи хр\стому'ченица i=улi'тта 
ки'рv"ка, на по'двизjь му'жески веселя'щися, взыва'ше: 
хр\сто'съ _е='сть му'ченикwвъ похвала`.

%<I='косъ:%>

%<О_у='%>мъ мо'й просвjьти`, хр\сте`, свjь'томъ 
за'повjьдей твои'хъ, jа='кw да возмогу` воспjь'ти ст~ы^я, 
и= по'двиги и=зрещи`: кi'й же я=зы'къ и=зглаго'лати 
возмо'жетъ страда^нiя, jа=`же претерпjь'ша; тjь'мъ 
припа'даю тебjь`, чл~вjьколю'бче, w=ставле'нiе пода'ждь 
души` мое'й _о=кая'ннjьй: да'руй ми` вре'мя покая'нiя, на 
се' бо во'лею воспрiя'лъ _е=си` пло'ть, да вся^ на 
живо'тъ возведе'ши, _е=гw'же страда'льцы получи'вше 
непреста'ннw пою'тъ: хр\сто'съ _е='сть му'ченикwвъ 
похвала`.

%<Пjь'снь з~. I=рмо'съ:%>

%<_О='%>бразу злато'му, на по'лjь деи'рjь служи'му, 
трiе` твои` _о='троцы небрего'ша безбо'жнагw велjь'нiя, 
посредjь' же _о=гня` вве'ржени, w=роша'еми поя'ху: 
бл~гослове'нъ _е=си`, бж~е _о=ц~ъ на'шихъ.

%<И=%>стка'въ себjь` нетлjь'нiя _о=де'жду бж\ственнымъ 
дх~омъ, ве'сь красе'нъ бы'лъ _е=си`, и= врага` w=бнажи'лъ 
_е=си`, и=`же w\т негw`, а=кv'ло, w=бнаж_е'нныя w=дjь'ялъ 
_е=си` во _о=де'жду свjьтови'дну, и= свjь'тъ 
спаси'тельный.

%<Г%>ла'домъ мы'сленнымъ w=держи^мыя лю'ди, и= 
бjь'дствующыя, хлjь'бомъ слове'съ, досточу'дне, 
бг~ому'дре, напита'лъ _е=си`, и= небе'сныя трапе'зы 
прича'стники сотвори'лъ _е=си`, священнотаи'нникъ бы'въ 
бг~ови'денъ.

%<С%>т~о'му хра'му твоему` притека'ющiи здра'вiе 
прiе'млютъ, и= страсте'й разрjьша'ются, и= w\т неду^гъ 
w=чища'ются, воспjьва'юще тя` любо'вiю, и= вопiю'ще, 
прехва'льне: благослове'нъ _е=си`, бж~е _о=т_е'цъ 
на'шихъ. (с. 277)

%<Бг~оро'диченъ:%>

%<О_у=%>мертви'ся пе'рвjье а=да'мъ тлетво'рною 
снjь'дiю, всенепоро'чная: ты' же ро'ждши живо'тъ на'шъ, 
сего`, дв~о, w=живи'ла _е=си`. тjь'мъ jа='кw до'брыхъ тя` 
вино'вну, воспjьва'юще вопiе'мъ: бл~гослове'нна _е=си`, 
jа='же бг~а пло'тiю ро'ждши.

%<И='нъ. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<П%>а'лицами сокруша'етъ твое` тjь'ло беззако'нный, 
бг~ому'драя i=улi'тто, по'мысла крjь'пость ника'коже 
подви'же: же'злъ бо си'лы кр\стъ хр\сто'въ держа'ла 
_е=си`.

%<Т%>у'чами кро'вныхъ наводне'нiй погаси'ша _о='гнь 
безбо'жiя хр\стw'вы страда'льцы, зову'ще о_у=се'рднw: 
бл~гослове'нъ _е=си`, гд\си бж~е, во вjь'ки.

%<Н%>ося'щи на руку`, му'ченице, _е=го'же родила` 
_е=си`, предста'ла суди'щу, и= сугу'бъ до'брый сконча'ла 
_е=си` по'двигъ, вопiю'щи: бл~гослове'нъ _е=си`, гд\си 
бж~е, во вjь'ки.

%<Бг~оро'диченъ:%>

%<Г%>лаго'лwмъ твои^мъ послjь'дующе, блажи'мъ тя` 
ро'ди вси`, _о=трокови'це, бл~же'ннагw бг~а мт~рь 
jа='вльшуюся, въ него` вjь'рующыя блаж_е'нны 
содjь'лавшагw.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ 
снизше'дшаго, и= пла'мень въ ро'су прело'жшаго бг~а, 
по'йте, дjьла`, jа='кw гд\са, и= превозноси'те во вся^ 
вjь'ки.

%<Р%>а'достнw на небесjь'хъ съ бж\ственными 
о_у=ченики` и= слуги^, и= самови'дцы сло'ва, jа='кw 
о_у=чени'къ живы'й, а=кv'ло, и= бж\ственнjь w=божа'емь, 
помина'й вjь'рою и= любо'вiю тя` пою'щыя.

%<П%>о'тwвъ твои'хъ то'ки рjь'ки всjь^мъ на'мъ (с. 
278) бж\ственныхъ чуде'съ и=сточа'ютъ, бл~же'нне: и= 
то'ки страсте'й безмjь'стныхъ и=зсуша'ютъ всегда`, и= 
w=полч_е'нiя погружа'ютъ льсти'вагw.

%<П%>риступле'нiемъ w=божа'емь при'снw, jа='кw 
приближа'яся бг~у о_у=мо'мъ невеще'ственнымъ, ве'сь 
свjь'тъ _е=си`, w\трjьши'вся w\т пло'ти, и= ви'диши, 
jа=`же ви'дятъ а='гг~ли, сла'вне а=кv'ло, хр\сто'въ 
священному'чениче.

%<Бг~оро'диченъ:%>

%<Jа='%>кw всjь'хъ вино'внаго бг~а, вы'шше вся'кiя 
вои'стинну, ч\стая, вины` во о_у=тро'бjь заче'нши, и= 
на'съ ра'ди по на'мъ jа='вльшася, ро'ждшая 
пренепоро'чная, сего` моли` w= пою'щихъ тя`.

%<И='нъ. I=рмо'съ:%>

%<П%>обjьди'тели мучи'теля и= пла'мене благода'тiю 
твое'ю бы'вше за'повjьдемъ твои^мъ sjьлw` прилjьжа'ще, 
_о='троцы вопiя'ху: благослови'те, вся^ дjьла` гд\сня, 
гд\са.

%<С%>вjь^тлыя sвjь'зды, jа=`же на тве'рди цр~ко'внjьй 
неле'стнw водрузи'вшеся, и= зе'млю чудесы` просвjь'щше, 
бл~гоче'стнw чту'тся w\т всjь'хъ дне'сь, пjьсносло'вящихъ 
хр\ста` во вjь'ки.

%<Jа='%>коже нова` вjь'твь ко'рене бг~онасажде'нна 
су'щи бг~ому'драя, честна'го твоего` сы'на нося'щи, 
о_у=вяди'ла _е=си` нече'стiя сады`, вопiю'щи съ ни'мъ и= 
глаго'лющи: тя` превозно'симъ, хр\сте`, во вjь'ки.

%<Jа='%>коже тельца` ю='на ю='ница су'щи прекра'сна, 
i=улi'тто, но'сиши ки'рv"ка сла'внаго, же'ртву жи'ву w\т 
дв~ы а='гнцу возсiя'вшему, и= заколе'ному за кра'йнее 
милосе'рдiе.

%<Бг~оро'диченъ:%>

%<В%>опло'щся сло'во w\т преч\стыхъ твои'хъ крове'й, 
_о=трокови'це, прини'кшыя къ безслов_е'снымъ плотски^мъ 
страсте'мъ, позна'нiемъ бж\ственнымъ w=божи`, ч\стая: 
_е=го'же превозно'симъ во вся^ вjь'ки.

%<Пjь'снь f~. I=рмо'съ:%>

%<W\т%> бг~а бг~а сло'ва, неизрече'нною му'дростiю 
прише'дшаго (с. 279) w=бнови'ти а=да'ма, jа='дiю въ 
тлjь'нiе па'дшаго лю'тjь, w\т ст~ы'я дв~ы неизрече'ннw 
воплоти'вшагося на'съ ра'ди, вjь'рнiи _е=диному'дреннw 
пjь'сньми велича'емъ.

%<С%>вяще'нными тя` пjь'сньми свяще'нна бы'вша сосу'да 
сло'ва и= че'стна, сего` и= прему'дра проповjь'дника, и= 
мi'ра свjьти'льника, и= о_у=твержде'нiе вjь'ры на'шея, 
соше'дшеся, а=кv'ло, согла'снw о_у=блажа'емъ.

%<Jа='%>кw потреби'тель ле'сти, и= jа=зы'кwвъ 
наста'вникъ, и= бж\ственный сп~са страда'лецъ, и= 
сограждани'нъ, и= ссе'льникъ ст~ы'хъ а='гг~лwвъ, а=кv'ло 
бг~огла'се: съ ни'ми вл\дку о_у=моли` спасти` ду'шы 
на'шя.

%<Т%>я` о_у=ченика` о_у='бw па'vлу о_у=вjь'дjьвше, 
а=кv'ло, мi'рови же свjьти'льника неле'стна, и= 
свяще'ннаго мч~ника, потреби'теля i='дwлwвъ, и= ра'зума 
бж~iя вводи'теля, благоче'стною мы'слiю, бг~ому'дре, 
о_у=блажа'емъ.

%<В%>сесвята'я твоя` па'мять возсiя'вши мi'ру, jа='кw 
со'лнце просвjьща'етъ ду'шы благоче'стнw пою'щихъ тя`: въ 
не'йже моли'ся, бл~же'нне, да'ти w=чище'нiе грjьхw'въ, и= 
ми'ръ глубо'къ, и= ве'лiю всjь^мъ ми'лость.

%<Бг~оро'диченъ:%>

%<С%>вjь'телъ тя` свjь'щникъ прозря'ше пр\оро'къ, 
свjь'та возсiя'вшаго w\т свjь'та, дв~о мт~и, нося'щу, 
просвjьща'ющаго бога'тнw пе'рвjье w=мрач_е'нныя, заря'ми 
несказа'ннагw своегw`, пренепоро'чная, бж\ства`.

%<И='нъ. I=рмо'съ:%>

%<О_у=%>страши'ся вся'къ слу'хъ неизрече'нна бж~iя 
снизхожде'нiя, jа='кw вы'шнiй во'лею сни'де да'же и= до 
пло'ти, w\т дв~и'ческагw чре'ва бы'въ чл~вjь'къ. тjь'мже 
преч\стую бц\ду, вjь'рнiи, велича'емъ.

%<И=%>сцjьле'нiе приноша'етъ ра'ка сла'вныхъ 
страда'л_ецъ, благода'тiю бж\ственнагw дх~а напая'емая: 
прiиди'те, почерпи'те, и= w=святи'те ду'шы, и= w\т 
неду^гъ w=чи'ститеся мучениколю'бцы, да'теля до'брыхъ 
велича'юще.

%<Jа='%>коже ши'покъ мч~ническими прозябо'сте 
о_у=дw'лiи, (с. 280) всеблаже'ннiи, jа='коже крi'нъ 
благово'ненъ, jа='кw рая` бж\ственное прозябе'нiе, мv'рно 
jа='кw вои'стинну и=ска'пающе о_у=краше'нiе, и= вjь'рныхъ 
ду'шы благово'нiемъ та'йнымъ веселите`.

%<Р%>а'нами мч~ническими о_у=краси'стеся, 
добропобjь'днiи му'ч_еницы, и= а='гг~лwмъ jа='вjь 
о_у=подо'бльшеся, бг~у предстоите`, побjь'днымъ вjьнце'мъ 
свjь'тлw w=бложе'ни, и= чту'щымъ ва'съ w=чище'нiе 
грjьхw'въ прося'ще.

%<М%>ч~ница jа='коже а='гница, jа='кw а='гнца сы'на 
своего` нося'щи, посредjь` волкw'въ невре'днw про'йде, и= 
въ небе'сную w=гра'ду всели'ся: при'снw си'хъ моли'твами, 
гд\си, спаси' ны, тjь'хъ свяще'нную па'мять чту'щыя.

%<Бг~оро'диченъ:%>

%<П%>росвjьти`, две'ре свjь'та, w=слjьпле'нную ду'шу 
мою` страстьми` и= sлы'ми пw'мыслы w=мраче'нную, и= 
бjь'дствующую, и= и=зми' мя w\т напа'стей, и= бjь'дъ, и= 
скорбе'й: да сла'влю тя`, о_у=пова'нiе вjь'рныхъ и= 
о_у=твержде'нiе.

%<Свjьти'ленъ _о=ктw'иха. Сла'ва, мч~никwвъ. 
Подо'бенъ: Ж%>_ены` о_у=слы'шите:

%<Р%>а'дуйся, красу'йся и= лику'й, свjь'тлw 
торжеству'я, i=конi'йскiй гра'де, jа='кw и=зъ теб_е` 
возсiя'ша два` свjьти^льника прему^дра, i=улi'тта 
сла'вная и= бг~ому'дрый ки'рv"къ, зако'ннw бо 
пострада'вше, вjьне'цъ прiя'ша сла'вы.

%<И= ны'нjь, бг~оро'диченъ:%>

%<М%>т~рь и= дв~у тя` пое'мъ, всенепоро'чная: ты' бо 
бг~а всjь'хъ во чре'вjь носи'ла _е=си`. _е=гw'же 
совокупле'нiе проповjь'дающе, непрело'жнw по v=поста'си, 
тя` бц\ду вл\дчцу и=сповjь'даемъ вои'стинну, и=`же теб_е` 
ра'ди спаса'емiи.

%<На хвали'техъ стiхи^ры, на д~, гла'съ а~: 
Самогла'сны. Ге'рманово:%>

%<Д%>о'бляго страда'льца, и= проповjь'дника вjь'ры, съ 
ма'терiю бг~ому'дрою досто'йнw восхва'лимъ: сi'и бо 
терпjьли'внw пострада'вше, sлонача'льнаго врага` си'лою 
кр\ста` му'жески низложи'ша. тjь'мже вjьнцы` прiя'ша w\т 
подвигополо'жника (с. 281) бг~а, и= мо'лятъ _е=го` со 
дерзнове'нiемъ непреста'ннw, спасти` вjь'рою творя'щихъ 
свяще'нное и='хъ страда'нiе.

%<Два'жды.%>

%<Гла'съ в~:%>

%<И='%>же w\т пеле'нъ и=спо'лненъ бл~года'ти, и=мjь'яй 
сjь'дъ ра'зумъ, въ побjь'дjь подвигw'въ твои'хъ, 
му'чениче ки'рv"че, моли'ся съ ма'терiю твое'ю хр\сту` 
бг~у дарова'ти ми'ръ мi'ру, jа='кw тр\оцы ве'лiй 
и=сповjь'дникъ.

%<М%>ладе'нецъ jа=ви'лся _е=си` въ му'ченицjьхъ, 
соверше'нъ же показа'лся _е=си` ра'зумомъ: w\тне'лjьже 
безнача'льное сло'во прiя'тъ, всехва'льне, _о=гня` не 
о_у=страши'лся _е=си` беззако'нныхъ, съ ма'терiю твое'ю 
зижди'теля моли`, да спасе'тъ jа='кw сп~съ ду'шы на'шя.

%<Сла'ва, гла'съ то'йже. Вv"зантi'ево:%>

%<П%>рiиди'те, вjь'рнiи, хвала'ми, соше'дшеся, 
вjьнча'емъ дво'ицу всест~у'ю, тр\оцjь че'сть держа'щую: 
i='дwльскую бо пре'лесть, и= мучи'телей о_у=мышле'нiе 
свои'ми нога'ми попра'ша. си'хъ восхваля'юще, вjь'рнiи 
взыва'емъ, глаго'люще: ра'дуйся, i=улi'тто всечестна'я, 
jа='же же'нскую не'мощь w\тве'ргши, и= му'жески 
подви'гшися: ра'дуйся, ки'рv"че всеблаже'нне, и='же 
трилjь'тенъ тjь'ломъ, и= многоко'зненнаго врага` 
низло'жь: ра'дуйтеся, на'ша похвала` и= сла'ва, вjь'рою 
пра'зднующихъ свяще'нное ва'ше страда'нiе. _е='юже 
мо'лимъ, моли'ти при'снw всjь'хъ гд\са, мi'ру дарова'ти 
ми'ръ, и= душа'мъ на'шымъ ве'лiю ми'лость.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: _Е=%>гда` w\т дре'ва:

%<Д%>ре'ву кр\стному тя`, i=и~се, пригвожде'на зря'щи 
неискусобра'чная, пла'чущи гл~го'лаше: ча'до сла'дкое, 
почто` w=ста'вилъ _е=си` мене` ро'ждшую тя` _е=ди'ну, 
свjь'те непристу'пный пребезнача'льнагw _о=ц~а`; потщи'ся 
и= просла'вися, jа='кw да сла'ву получа'тъ бж\ственную, 
и=`же бж\ств_енныя стра^сти твоя^ сла'вящiи. (с. 282)

%<На стiхо'внjь _о=ктw'иха. Сла'ва, гла'съ д~. 
А=нато'лiево:%>

%<Р%>а'дуйся, красу'йся и= весели'ся, i=конi'йскiй 
гра'де, jа='кw и=зъ теб_е` прозябе` пло'дъ сла'венъ, 
i=улi'тта прекра'сная, и= добропобjь'дная мч~ница, и= 
и=зъ нея` честны'й _о='трокъ ки'рv"къ тезоимени'тый: все' 
бо кова'рство мучи'теля врага` му'жески попра'вше, 
вjьнцы` побjь'ды досто'йнw прiя'ша, проповjь'давше 
лю'демъ, чести` и= покланя'тися прест~jь'й тр\оцjь. 
тjь'мже и= мы` со дерзнове'нiемъ возопiе'мъ си'хъ 
просла'вльшему хр\сту` бг~у на'шему, о_у=мири'ти мi'ръ и= 
спасти` ду'шы на'шя.

%<И= ны'нjь, бг~оро'диченъ, и=ли` кр\стобг~оро'диченъ: 
По\д: Jа='%>кw до'бля:

%<А='%>гнца и= па'стыря тя` * на дре'вjь jа='кw 
ви'дjь, * а='гница ро'ждшая рыда'ше, * и= мт~рски ти` 
вjьща'ше: * сн~е возжелjь'нне, * ка'кw на дре'вjь 
кр\стнjьмъ повjь'шенъ _е=си`, долготерпjьли'ве; * ка'кw 
ру'цjь и= но'зjь твои`, сло'ве, * пригвозди'шася w\т 
беззако'нныхъ, * и= кро'вь твою` и=злiя'лъ _е=си`, 
вл\дко;

%<На лiтургi'и: бл~ж_е'нна _о=ктw'иха, и= мч~никwвъ 
пjь'снь г~, на д~. Прокi'менъ, гла'съ д~: Д%>и'венъ бг~ъ 
во ст~ы'хъ свои'хъ, бг~ъ i=и~левъ. %<Стi'хъ: В%>ъ 
цр~квахъ благослови'те бг~а, гд\са w\т и=стw'чникъ 
i=и~левыхъ. %<А=п\слъ къ корi'нfянwмъ, зача'ло рн~д, w\т 
полу`. А=ллилу'iа, гла'съ з~: И=%>зъ о_у='стъ младе'н_ецъ 
и= ссу'щихъ соверши'лъ _е=си` хвалу`. %<_Е=v\глiе луки`, 
зача'ло н~а, w\т полу`. Прича'стенъ: Р%>а'дуйтеся, 
пра'веднiи w= гд\сjь:


