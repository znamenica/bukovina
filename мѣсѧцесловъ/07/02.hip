<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 17)

%<Мjь'сяца тогw'же во в~-й де'нь.%>

%<Положе'нiе ч\стны'я ри'зы прест~ы'я вл\дчцы на'шея 
бц\ды ко влахе'рнjь.%>

%<Ве'черъ, _о=бы'чная каfi'сма.%>

%<На Г%>д\си, воззва'хъ, %<стiхи^ры на s~, гла'съ д~: 
По\д: Д%>а'лъ _е=си` зна'менiе:

%<Д%>а'лъ _е=си`, чл~вjьколю'бче, твою` мт~рь, * по'мощь 
рабw'мъ твои^мъ, * jа='кw бл~гоутро'бенъ: * _е='юже 
неизрече'нное и= стра'шное содjь'лалъ _е=си` смотре'нiе 
твое`, * и= первозда'нное на'ше и=спра'вилъ _е=си` 
бж\ственное досто'инство. * тjь'мже всечестно'е тоя` чту'ще 
торжество`, * воспjьва'емъ держа'ву твою`, * i=и~се 
всеси'льне, сп~се ду'шъ на'шихъ.

%<Два'жды.%>

%<Г%>ра'дъ почита'ющiй тя`, * и= по до'лгу сла'вящiй, 
w=гражда'еши, всепjь'тая, * ри'зою твое'ю честно'ю * w\т 
безбо'жныхъ, ч\стая, и=ноплем_е'нникъ, * w\т гла'да же и= 
тру'са, * и= междоусо'бныя бра'ни всегда`, * дв~о 
неискусобра'чная: * и= сегw` ра'ди сла'витъ тя`, прест~а'я 
бг~оневjь'сто, * человjь'кwвъ помо'щнице.

%<Два'жды.%>

%<Р%>и'зу честну'ю твою`, бг~облагода'тная вл\дчце, * 
дарова'ла _е=си` гра'ду твоему`, * бога'тство неw\те'млемо: 
* покро'въ же и= сла'ву, * и= неwбори'му стjь'ну, * и= 
и=сцjьле'нiй сокро'вище, * и= чуде'съ и=сто'чникъ 
приснотеку'щiй, * приста'нище же спаси'тельное 
w=бурева'_емымъ всегда`, * сегw` ра'ди пое'мъ тя`, 
препjь'тая ч\стая.

%<П%>очерпи'те человjь'цы * здра'вiе души` и= тjь'ла: * 
ра'ка бо всjь^мъ предлежи'тъ, * въ не'йже положи'ся ч\стна'я 
ри'за (с. 18) приснодв~ы, * и=сточа'ющая на'мъ чуде'съ 
струи^, * и= w=мыва'ющая серде'цъ w=мрач_е'нiя, * и= 
страсте'й w=скверн_е'нiя, * и= ду'шы w=свяща'ющая вjь'рныхъ 
* бж\ственною бл~года'тiю.

%<Сла'ва, и= ны'нjь, гла'съ в~:%>

%<С%>мы'слъ w=чи'стивше и= о_у='мъ, со а='гг~лы и= мы` 
торжеству'емъ, свjь'тлw начина'юще дв~дскую пjь'снь 
_о=трокови'цjь, невjь'стjь всjь'хъ цр~я` хр\ста` бг~а 
на'шегw, воскр\сни`, гд\си, глаго'люще, въ поко'й тво'й, 
ты`, и= кiвw'тъ ст~ы'ни твоея`: jа='кw бо пала'ту красну` 
сiю` о_у=краси'въ, и= причте` ю=` гра'ду твоему`, вл\дко, 
стро'ити и= покрыва'ти w\т супоста'тныхъ пога^нъ, держа'вною 
си'лою твое'ю моли'твами _е=я`.

%<На стiхо'внjь стiхи^ры, гла'съ а~. Подо'бенъ: 
В%>сехва'льнiи му'ченицы:

%<П%>ала'та w=душевле'нная бж~iя * _е=ди'на была` 
_е=си`, * и= честну'ю ри'зу твою`, * въ дому` ст~jь'мъ 
твое'мъ сокрове'ну, * вjь^рнымъ w=свяще'нiе, и= стjь'ну 
дарова'ла _е=си` неwбори'му: * _е=я'же ра'ди гра'дъ тво'й, 
бг~ома'ти, спаса'ется, * воспjьва'я бж\ственную держа'ву 
твою`.

%<Стi'хъ: В%>оскр\сни`, гд\си, въ поко'й тво'й, ты`, и= 
кiвw'тъ ст~ы'ни твоея`.

%<Р%>и'зу честну'ю твою`, твое` честно'е и= ст~о'е 
тjь'ло, * ч\стая, покры'вшую, * _о=де'жду сла'вы дарова'ла 
_е=си` всjь^мъ, * и= и=сто'чникъ и=сточа'ющь * благода'ти 
присноживw'тныя во'ды. * _е=я'же пра'зднуемъ положе'нiе, * 
почита'юще тя`, бц\де, всjь'хъ честнjь'йшую.

%<Стi'хъ: Л%>ицу` твоему` помо'лятся бога'тiи лю'дстiи.

%<Х%>ра'мъ тво'й, вл\дчце, * твою` свяще'нную ри'зу, * 
jа='кw сокро'вище свяще'нiя нося`, * всегда` w=свяща'етъ 
вся^ * вjь'рою притека'ющыя, * и= тя` по до'лгу блажа'щыя * 
въ се'мъ вы'ну, * о_у=пова'нiе ду'шъ на'шихъ, * и= тве'рдый 
покро'въ и= держа'ву.

%<Сла'ва, и= ны'нjь, гла'съ в~:%>

%<Jа='%>кw вjьнце'мъ пресвjь'тлымъ, всеч\стая бц\де, 
ри'зою твое'ю честно'ю, цр~ковь бж~iя приwдjь'яся, и= 
свjь'тится (с. 19) ра'дующися дне'сь, и= та'йнw 
ликовству'етъ, вл\дчце, вопiю'щи тебjь`: ра'дуйся, дiади'ма 
честна'я, и= вjь'нче бж\ственныя сла'вы: ра'дуйся, _е=ди'на 
сла'вы соверше'нiе, и= вjь'чное весе'лiе: ра'дуйся, къ 
тебjь` притека'ющымъ приста'нище и= и=збавле'нiе, и= 
спасе'нiе на'ше.

%<Тропа'рь, гла'съ и~:%>

%<Б%>ц\де приснодв~о, человjь'кwвъ покро'ве, ри'зу и= 
по'ясъ преч\стагw твоегw` тjьлесе`, держа'вное гра'ду 
твоему` w=бложе'нiе дарова'ла _е=си`, безсjь'меннымъ 
рж\ство'мъ твои'мъ, нетлjь'нна пребыва'ющи: w= тебjь' бо и= 
_е=стество` w=бновля'ется и= вре'мя. тjь'мже мо'лимъ тя`, 
ми'ръ гра'ду твоему` дарова'ти и= душа'мъ на'шымъ ве'лiю 
ми'лость.



%<На о_у='трени, на Б%>г~ъ гд\сь, %<тропа'рь бц\ды, 
три'жды.%>

%<По а~ стiхоло'гiи сjьда'ленъ, гла'съ г~. Подо'бенъ: 
К%>расотjь` дjь'вства:

%<К%>расото'ю дjь'вства твоегw`, прекра'сное сло'во 
ро'ждши, и= сего` ри'зою твое'ю, ч\стая, jа='кw мл\днца 
w=бвила` _е=си`. сiю` о_у='бw дарова'ла _е=си` рабw'мъ 
твои^мъ, вл\дчце, покро'въ, по'мощь и= и=сто'чникъ 
свяще'нiя. _е=я'же честно'е положе'нiе, прест~а'я дв~о, вси` 
вjь'рнw пра'зднуемъ.

%<Сла'ва, и= ны'нjь, то'йже:%>

%<По в~ стiхоло'гiи сjьда'ленъ, гла'съ г~. Подо'бенъ: 
К%>расотjь` дjь'вства:

%<Р%>ж\ство` нетлjь'нно и= дjь'вство, _е=ди'на и=мjь'ла 
_е=си`, благослове'нная: w=дjья'нiе же человjь'кwмъ 
спаси'тельно, твою` ст~у'ю ри'зу дарова'ла _е=си`, да'же до 
ны'нjь нетлjь'ннw пребыва'ющую, бг~оневjь'сто. _е=я'же ра'ди 
w\т бг~а прiе'млемъ раби` твои`, ч\стая, ве'лiю ми'лость.

%<Сла'ва, и= ны'нjь, то'йже:%>

%<Канw'ны два`: пе'рвый со i=рмосо'мъ на и~, _е=гw'же 
краегране'сiе:%>

%<Р%>и'зу почита'ю преч\стыя дв~ы. %<Творе'нiе 
i=w'сифово.%>

%<Гла'съ д~. Пjь'снь а~. I=рмо'съ:%>

%<Т%>рiста'ты крjь^пкiя, рожде'йся w\т дв~ы, 
безстра'стiя во глубинjь`, (с. 20) души` трича'стное 
потопи`, молю'ся: да тебjь` jа='кw въ тv"мпа'нjь, во 
о_у=мерщвле'нiи тjьлесе` побjь'дное воспою` пjь'нiе.

%<Р%>и'зу твою` честну'ю, бц\де дв~о, чту'щымъ тя` 
лю'демъ дарова'ла _е=си` при'снw, сщ~е'нное w=гражде'нiе, 
вся'кое сопроти'вныхъ w=бстоя'нiе всегда` побjьжда'ющи 
си'лою духо'вною.

%<П%>ло'тiю на'съ ра'ди w\т чи'стыхъ твои'хъ крове'й, 
jа='вльшагwся на земли`, ри'зу свяще'нную w=сяза'нiемъ 
w=святи'ла _е=си`, и= тjьлесе` твоегw` прикоснове'нiемъ: 
_е=я'же ра'ди вся^ рабы^ твоя^ w=свяща'еши, дв~о, пою'щыя 
тя`.

%<С%>окро'вище честно'е вjь'рнw тя` чту'щымъ дарова'ла 
_е=си`, блага'я дв~о, вои'стинну честну'ю ри'зу твою`, вся^ 
w=богаща'ющи да^ры бж\ственнагw дх~а и= чуде'съ мно'гими 
дjья^нiи.

%<Н%>ескве'рная а='гнице, а='гнца ро'ждшая бж~iя па'че 
_е=стества`, дарова'ла _е=си` на'мъ честну'ю ри'зу твою`, 
скв_е'рны и='стиннw и= вра^ски w=чища'ющую всегда`, 
покланя'ющихся _е='й, всенепоро'чная.

%<Другi'й на д~. Творе'нiе тогw'же.%>

%<Гла'съ то'йже. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма, а=мали'кову си'лу въ пусты'ни 
побjьди'лъ _е='сть.

%<С%>вjьща` свjьтоявле'нная и= незаходи'мая, преч\стыя 
хра'мъ, jа='коже нб~о свjь'тлое w=брjь'тъ честну'ю ри'зу 
_е=я`, вселе'нную дне'сь благода'тей просвjьща'етъ заря'ми.

%<К%>рjь'пость и= о_у=твержде'нiя сою'зъ, твою`, 
преч\стая, ри'зу бж\ственную, вои'стинну стяжа'въ гра'дъ 
тво'й, держа'ву непобjьди'мую и='мать, тjь'мъ и= хва'лится 
w= тебjь`.

%<Д%>ре'внягw jа='кw вои'стинну кiвw'та честнjь'йшая 
твоя` ра'ка, бг~ороди'тельнице, jа=ви'ся на земли`, _е=гw'же 
зна'м_енiя нося'щи, но и= вjь'рныхъ во и='стинjь позна'нiя 
сохраня'ющи.

%<Катава'сiа: W\т%>ве'рзу о_у=ста` моя^: (с. 21)

%<Пjь'снь г~. I=рмо'съ:%>

%<Jа='%>кw непло'ды роди` w\т jа=зы^къ цр~ковь, и= 
мно'гое въ ча'дjьхъ и=знемо'же со'нмище, чу'дному бг~у 
на'шему возопiи'мъ: ст~ъ _е=си`, гд\си.

%<К%>ра'сное w=свяще'нiе, нб\сную две'рь, бж~iю мт~рь 
воспое'мъ, и= тоя` ри'зу бж\ств_енная точа'щу дарwва'нiя, 
ю='же любо'вiю цjьлу'емъ.

%<Н%>етлjь'нiя w=де'ждею, тлjь'нiемъ w=бна'жшыяся 
твои'мъ нетлjь'ннымъ рж\ство'мъ, всjь'хъ w=дjь'яла _е=си`, 
ч\стая: и='мже честну'ю ри'зу твою` дарова'ла _е=си` 
бога'тство неw\те'млемо.

%<И='%>же _о='блаки, ч\стая, w=дjьва'ющаго все` нб~о, 
ри'зою твое'ю w=бвила` _е=си`, преч\стая. _е='йже 
покланя'ющеся вjь'рнw, тя` сла'вимъ, покро'ве ду'шъ на'шихъ.

%<В%>рачева'нiе безме'здно боля'щымъ _е='сть бж\ственный 
се'й хра'мъ: ри'зу бо твою`, ч\стая, и=сто'чникъ 
непреста'ннw точа'щiй и=сцjьл_е'нiя стяжа`, пренепоро'чная.

%<И='нъ. I=рмо'съ:%>

%<В%>есели'тся w= тебjь` це'рковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

%<П%>очита'емъ вjь'рнiи, jа='кw совокупле'нiя къ бг~у 
сою'зъ, ч\стыя дне'сь ри'зы, вjь'рнw говjь'юще.

%<И=%>сцjьл_е'нiя вjь^рнымъ многочестна'я на'мъ дне'сь 
прече'стнw ч\стыя ри'за и=сточа'етъ благода'тiю.

%<Jа='%>кw роса` о_у='тренняя ра'дость твоя` 
приснотеку'щая, пе'щь страсте'й, тя` воспjьва'ющихъ, 
о_у=ставля'етъ при'снw.

%<Сjьда'ленъ, гла'съ д~. Подо'бенъ: В%>ознесы'йся:

%<Ч%>уде'съ рjь'ки, бц\де, w\т всечестны'я твоея` ра'ки 
происходя'щыя, jа='кw и=зъ _е=де'ма напая'ютъ лице` земли` 
бл~года^ти пролива'ющыя, вjь'рнw тя` чту'щымъ: тjь'мже тя` 
воспjьва'емъ, и= вjь'рнw восхваля'емъ, и= благода'рнw 
всегда` взыва'емъ: ра'дуйся, _е=ди'на наде'жде пою'щихъ тя`.

%<Сла'ва, и= ны'нjь, то'йже:%> (с. 22)

%<Пjь'снь д~. I=рмо'съ:%>

%<Л%>юбве` ра'ди, ще'дре, твоегw` _о='браза, на крестjь` 
твое'мъ ста'лъ _е=си`, и= раста'яшася jа=зы'цы: ты' бо 
_е=си`, человjьколю'бче, крjь'пость моя` и= хвале'нiе.

%<В%>озвели'чимъ _е=ди'ну благослове'нную, и= тоя` 
ри'зjь прико'снемся вjь'рою: jа='кw да почерпе'мъ благода'ть 
духо'вную.

%<Jа='%>кw многоцjь'нное сокро'вище стяжа'въ, тебе` 
чту'щiй гра'дъ, ри'зу твою`, _о=трокови'це, вjь'рою 
w=блобыза'етъ, и= благода'ть прiе'млетъ.

%<Р%>и'зу твою`, jа='кw точа'щую нетлjь'нiе, _о=де'жду 
же сла'вы бы'вшую, всjь^мъ пjьсносло'вящымъ тя`, почита'емъ, 
всенепоро'чная.

%<В%>сенепоро'чная, и= _е=ди'на благослове'нная, 
херувi^мъ ст~jь'йши jа='вльшися, ду'шы на'съ спаси` w\т 
вся'кагw w=бстоя'нiя, вjь'рою чту'щихъ тя`.

%<И='нъ. I=рмо'съ:%>

%<В%>ознесе'на тя` ви'дjьвши цр~ковь на крестjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<Jа='%>кw пречестну'ю тве'рдь, бц\де, творе'цъ и= 
зижди'тель тя` водрузи'вый, jа='коже sвjьзда'ми о_у=краси' 
тя бж\ственными сiя^нiи, и='миже о_у=краша'еши концы`.

%<W\т%> земли` на'съ возвлачи'тъ къ нб~си`, 
бг~ороди'тельнице, бж\ственная твоя` ри'за, ч\стая, любо'вiю 
сея` распале'нныхъ те'плjь: тjь'мже тя` сла'вимъ, jа='кw 
лу'чшагw вину`.

%<С%>е` бл~года'ть неисчерпа'емая, прiиди'те вси` 
сокруше'ннымъ се'рдцемъ, почерпи'те бж\ств_енныя то'ки, 
и=сточа'ющыя незави'стнw, _w празднолю'бцы, w\т честны'я 
ра'ки твоея`, всепjь'тая.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`.

%<Т%>ы`, вл\дчце ч\стая, на'мъ твои^мъ рабw'мъ дарова'ла 
_е=си` (с. 23) о_у=твержде'нiе ри'зу и= честны'й тво'й 
поя'съ, и= бж\ственное w=гражде'нiе.

%<Р%>а'й красе'нъ, благово'нiе дх~а, преч\стая, 
и=спуща'яй, хра'мъ держа'щiй твою` ри'зу показа'ся.

%<W=%>святи` на'шя ду'шы и= тjьлеса`, вjь'рою ст~у'ю 
твою`, прест~а'я, ри'зу почита'ющихъ, jа='кw прече'стну.

%<Х%>ра'мы ны` бж~iя въ тя` все'льшагwся покажи`, бц\де, 
въ бж\ственнjьмъ хра'мjь твое'мъ вjь'рнw тя` блажа'щыя.

%<И='нъ. I=рмо'съ то'йже:%>

%<Т%>ы`, гд\си, твою` мт~рь возвели'чилъ _е=си`: ты` 
возне'слъ _е=си` надъ вся^ вла^сти мы'сл_енныя безъ 
сравне'нiя сла'ву _е=я`.

%<Б%>л~года'ть бж~iю незави'стнw точа'щая, ты` _е=си`, 
преч\стая бц\де, w\т честны'я ра'ки твоея`, любо'вiю 
покланя'ющымся.

%<Т%>вое'ю си'лою вjь'рнiи ца'рiе w=поясу'ются: тя` 
сою'зъ, бц\де, тво'й и='мать гра'дъ, ри'зою твое'ю 
почита'ется.

%<Пjь'снь s~. I=рмо'съ:%>

%<В%>озопи`, проwбразу'я погребе'нiе тридне'вное, 
пр\оро'къ i=w'на, въ ки'тjь моля'ся: w\т тли` и=зба'ви мя`, 
i=и~се, цр~ю` си'лъ.

%<П%>оказа'ла _е=си` всjь'ми цр\ствующему гра'ду, 
ро'ждшая цр~я` всjь'хъ и= гд\са, jа='кw неруши'мую стjь'ну, 
честну'ю и= ст~у'ю ри'зу твою`.

%<Р%>а'дующеся дв~ы благода'ть просла'вимъ, и= сея` 
прест~у'ю ри'зу почти'мъ: и=зъ нея'же вся'ко здра'вiе 
немwщны'мъ непреста'ннw происхо'дитъ.

%<В%>о'дъ тя` животеку'щiй и=сто'чникъ вjь'мы, бц\де, и= 
почита'емъ бж\ственную ри'зу твою`, w\т нея'же и=сцjьле'нiе 
всегда` вjь'рнiи почерпа'емъ.

%<Г%>д\сь съ тобо'ю, бц\де, бы'вый, человjь'ческое 
себjь` присво'илъ существо`, и= вся'къ вре'дъ чужда'гw w\т 
негw` и=згна'лъ _е='сть.

%<И='нъ. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т (с. 24) бjьсо'вскiя кро'ве w=чи'щшися, 
ра'ди ми'лости w\т ре'бръ твои'хъ и=сте'кшею кро'вiю.

%<В%>сю' тя па'че _е=стества` просла'ви гд\сь, всю` 
о_у=краси'въ, _о=трокови'це, всю' тя почте` па'че сло'ва, 
бц\де, съ по'ясомъ, ри'зою и= бж\ственною ра'кою.

%<К%>рjь'пость тя` вjь'рнiи стяжа'вше, и= похвалу`, 
w=дjьва'ются сла'вою, честно'ю твое'ю ри'зою, 
бг~ороди'тельнице, jа='коже пресвjь'тлое о_у=краше'нiе и= 
честно'е тя` стяжа'вше.

%<В%>и'дjьти твою`, бц\де, сла'ву неизрече'нную, дре'вле 
болjь'зноваху бж\ственнjь пр\оро'цы вси`: но въ послjь^дняя 
дни^ на'мъ jа=ви'ся, и='же лjь'тъ превы'шшiй.

%<Конда'къ, гла'съ д~. Подо'бенъ: В%>ознесы'йся:

%<W=%>дjья'нiе всjь^мъ вjь^рнымъ нетлjь'нiя, 
бг~облагода'тная ч\стая, дарова'ла _е=си`, свяще'нную ри'зу 
твою`, _е='юже свяще'нное тjь'ло твое` покрыва'ла _е=си`, 
покро'ве всjь'хъ человjь'кwвъ. _е=я'же положе'нiе 
пра'зднуемъ любо'вiю, и= вопiе'мъ со стра'хомъ ти`, ч\стая: 
ра'дуйся, дв~о, хр\стiа'нъ похвало`.

%<I='косъ:%>

%<Ч%>и'стое w=дjья'нiе, и= ски'нiю бж~iя сло'ва, 
w=душевле'нный _о='блакъ, и= ста'мну ма'нны, бц\ду марi'ю, 
вси` спа'сшiися рж\ство'мъ _е=я` вjь'рою о_у=блажи'мъ: и= 
честнjь'й ри'зjь прико'снемся, _е='юже вл\дку w=б\ъе'мши, 
jа='кw _о=троча` носи'ла _е='сть, въ пло'ть w=бо'лкшагося: 
_е=гw'же ра'ди человjь'ческое _е=стество` взя'тся ко 
превысоча'йшей жи'зни и= цр\ствiю. тjь'мже съ ра'достiю 
вопiе'мъ велегла'снw: ра'дуйся, дв~о, хр\стiа'нъ похвало`.

%<Пjь'снь з~. I=рмо'съ:%>

%<А=%>враа'мстiи и=ногда` въ вавv"лw'нjь _о='троцы 
пе'щный пла'мень попра'ша, пjь'сньми взыва'юще: _о=т_е'цъ 
на'шихъ бж~е, бл~гослове'нъ _е=си`.

%<В%>ысо'кимъ ра'зумомъ, и= смире'ннымъ се'рдцемъ 
цр~е'въ превысо'кiй пр\сто'лъ просла'вимъ, всест~у'ю 
_о=трокови'цу w=бра'дованную. (с. 25)

%<Ч%>ерто'гъ бж~iй и=збра'нный, въ честнjь'мъ твое'мъ 
се'мъ черто'зjь лежа'щую ри'зу твою` вjь'рою почита'емъ, 
jа='кw кiвw'тъ ст~ъ, и= благочести'выхъ покро'въ.

%<W=%>бновля'ется вся'къ приступа'яй вjь'рою, и= святы'й 
w=блобыза'яй ковче'гъ, держа'щiй твою`, ч\стая дв~о, 
свjьтови'дную ри'зу.

%<Б%>г~ороди'тельнице ч\стая, чту'щiй тя` гра'дъ гла'да, 
тру'са же и= w=sлобле'нiя вся'кагw спаса'й, и= jа=зы'ческагw 
нахожде'нiя, и= сопроти'внагw вре'да.

%<И='нъ. I=рмо'съ:%>

%<В%>ъ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

%<Т%>ы`, jа='коже со'лнце пра'вды _е=ди'нъ сы'й, бла'же, 
бж\ственнw о_у=краси'лъ _е=си` хра'мъ ч\стыя разли'чными 
твои'ми дарова^нiи, въ не'мже возсiя'вшыя лучы` и=спуща'етъ 
w\т сея` ри'зы.

%<И=%>злива'ютъ чудеса`, преч\стая, бж\ств_енныя ча'шы 
твоя^, благода'ть вои'стинну вjь^рнымъ: и= незави'стнw 
чту'щымъ тя` w\т твоея` ра'ки пролива'ются, jа='кw и=зъ 
друга'гw _е=де'ма, мы'сл_енныя рjь'ки.

%<W\т%> скве'рны вся'кiя душе'вныя чисти'тельна _е='сть 
твоя`, всенепоро'чная дв~о, ра'ка, покрыва'ющая честно'е 
твое` тjь'ло покры'вшею ри'зою.

%<Н%>ы'нjь приступи'те съ весе'лiемъ вси`, и=`же на 
земли`, прiиди'те, ра'ка призыва'етъ та'йнjь, w=б\ъя'ти 
гп\сжи` пресла'вную во мнjь` сокро'виществованную ри'зу 
_е=я`.

%<Пjь'снь и~. I=рмо'съ:%>

%<И=%>зба'вителю всjь'хъ всеси'льне, посредjь` пла'мене 
благоче'ствовавшыя, снизше'дъ w=роси'лъ _е=си`, и= научи'лъ 
_е=си` пjь'ти: вся^ дjьла` благослови'те, по'йте гд\са.

%<Б%>лагода'рными гла^сы воспjьва'емъ тя`, всjь'хъ 
до'брыхъ (с. 26) на'мъ хода'таицу, и= честну'ю ри'зу твою` 
w=блобыза'юще, _о=трокови'це, взыва'емъ: благослови'те, вся^ 
дjьла` гд\сня, гд\са.

%<Jа='%>кw мы'сленную свjьщу` и=му'ще, на свjь'щницjь 
трапе'зы предлежа'щую, свяще'нную _о=де'жду пречи'стыя дв~ы, 
серд_е'чныя просвjьща'емъ зjь^ницы всегда`.

%<Н%>ика'коже безча'стны w=ста'вила _е=си`, свяще'ннагw 
твоегw`, дв~о, прикоснове'нiя недостw'йныя рабы^ твоя^: 
вмjь'стw бо тjь'ла твоегw` живоно'снагw, ри'зу твою` всjь^мъ 
дарова'ла _е=си`.

%<П%>jь'сньми бж\ственными почти'мъ бж~iе селе'нiе 
простра'нное, въ мт~рехъ пречи'стую, нб\сную две'рь, _е='юже 
заключи'ся къ сме'рти две'рь веду'щая.

%<И='нъ. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: бл~гослови'те, вся^ дjьла` гд\сня, 
гд\са.

%<А='%>гг~ли, преч\стая, ны'нjь сликовству'ютъ въ 
честнjь'мъ хра'мjь твое'мъ, ч\стая, и= w=кружа'ютъ, вл\дчце, 
честну'ю и= святу'ю твою` ри'зу любо'вiю и= ра'достiю: мы' 
же весе'лiемъ мно'гимъ покланя'емся, воспjьва'юще тя` сла'ву 
ро'да на'шегw.

%<Ж%>е'злъ, jа='же цвjь'тъ жи'зни прозя'бшiй, ты` _е=си` 
всjь'хъ ра'дость многочестна'я, преч\стая, мv"рополо'жница 
дх~а, сокро'вище благи'хъ, а=рwма'тъ и=сто'чникъ, и=зъ 
негw'же мv^ра и=сцjьле'нiй и=сточа'етъ бж\ственная ра'ка.

%<В%>оспjьва'ютъ, преч\стая, вели^чiя твоя^, ч\стая, 
мы'сл_енная вw'инства: проповjь'даютъ вси` патрiа'рси и= 
пр\оро'цы jа='снw, и= а=п\сли сiя^, и= му'ченикwвъ ли'къ, и= 
прп\дбныхъ все` и=сполне'нiе: съ ни'миже покланя'емтися.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву 
всели'ла _е='сть: ты' (с. 27) же, дв~о бц\де, прозябе'нiемъ 
чревоноше'нiя, мi'рови бл~гослове'нiе процвjьла` _е=си`: 
тjь'мъ тя` вси` велича'емъ.

%<С%>е' тя _о='дръ соломw'новъ почита'емъ ра'достными 
пjь'сньми, и= честну'ю твою` ри'зу, jа='кw другi'й кiвw'тъ 
свяще'нiя w=кружи'вше, и=сцjьл_е'нiя прiе'млемъ 
спаси'т_ельная, приснодв~о.

%<Jа=%>ви'ся ны'нjь бж\ственная твоя` ра'ка, содержа'щая 
ри'зу твою` честну'ю, jа='коже и=сто'чникъ свjь'та, дв~о, 
лучы` и=сцjьле'нiй и=спуща'ющи, и= тму` неду'гwвъ 
w\тгоня'щи, ю='же съ любо'вiю цjьлу'емъ.

%<Д%>не'сь сра'дуются на'мъ, всенепоро'чная, 
покланя'нiемъ ри'зы твоея`, вся^ нб\сныя си^лы, а=п\столи, 
пр\оро'цы и= му'ч_еницы, прп\дбнiи и= пра'веднiи вси`, 
вл\дчце _е=ди'на приснодв~о.

%<W=%>ст~и'ся вся` земля` всест~а'гw вл\дчня поко'ища 
положе'нiемъ ри'зы твоея`, и= дв~дъ ра'дуется дре'вле 
положе'нiемъ кiвw'та, проwбразу'ющагw тя`, приснодв~о.

%<С%>вjь'тло w=дjья'нiе твою` ри'зу дарова'ла _е=си`, и= 
w=гражде'нiе тя` чту'щему ца'рствующему гра'ду всjь'хъ 
градw'въ, jа='кw цр~и'ца всjь'хъ тва'рей су'щи, 
бг~ороди'тельнице мт~и дв~о.

%<И='нъ. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

%<Ч%>ерто'гъ пречестны'й се'й, бг~ороди'тельнице, 
jа=ви'ся ра'ка твоя`, честну'ю твою` ри'зу, дjь'вственное же 
w=дjья'нiе, и= невjь'стническое jа='кw и=му'щи, и= jа='кw 
жи'зни сокро'вище соблюда'ющи.

%<Х%>ра'мъ и=з\ъwбража'ющiй вся'ко нб\сное 
благоукраше'нiе дв~ы, дне'сь вjь'рнiи дости'гше, чуде'съ 
заря'ми jа='коже sвjьзда'ми сiя'емъ, и= w=заря'емся 
благода'тiю.

%<И='%>мать ст~ы'й тво'й по'ясъ, и= ч\стну'ю твою` 
ри'зу, (с. 28) бг~ороди'тельнице, тво'й гра'дъ jа='кw 
стjь'ну, и= о_у=че'нiй бж~е'ственныхъ соедине'нiе, и= 
правосла'вныхъ похвалу`, и= во'инству побjьди'т_ельная.

%<П%>ое'мъ неизрече'нную сла'ву, и= безчи'сленную твою` 
бл~года'ть: ты' бо _е=си` и=сто'чникъ прему'дрости, и=зъ 
негw'же сло'во всjь^мъ происхо'дитъ, чту'щымъ тя`, 
преч\стая, и= велича'ющымъ рж\ство` твое`.

%<Свjьти'ленъ. Подо'бенъ: С%>вjь'те неизмjь'нне:

%<W=%>крили'вшую хр\ста` ри'зу бг~о_отрокови'цы, и= 
бц\ды марi'и, дне'сь прiиди'те земноро'днiи, почти'мъ 
пjь'сньми, jа='кw да благода'тiю сея` при'снw 
о_у=блажа'емся.

%<Сла'ва, и= ны'нjь:%>

%<_Е=%>ди'на и= _е=стество` и= вре'мя w=бнови'ла _е=си`, 
бг~ома'ти: нетлjь'нно бо твое` рж\ство`, нетлjь'нная и= 
ри'за, _е='юже гра'дъ тво'й покрыва'еши, и= _е='юже 
ски'петры благоче'стiя содержи'ши.

%<На хвали'техъ стiхи^ры на д~, гла'съ д~. Подо'бенъ: 
Jа='%>кw до'бля:

%<Р%>а'ка содержа'щая ри'зу твою`, преч\стая, * кiвw'тъ 
w=свяще'нiя рабw'мъ твои^мъ, * и= свяще'нное w=гражде'нiе, * 
и= сла'ва и= похвала`, * и= и=сцjьле'нiй и=сто'чникъ * на 
вся'къ де'нь познава'ется. * и=дjь'же дне'сь свяще'ннw 
собра'вшеся, * воспjьва'емъ мнw'гая твоя^ вели^чiя, * и= 
чуде'съ пучи'ну.

%<Два'жды.%>

%<С%>е` мjь'сто пресла'вно, * се` до'мъ присносвjь'телъ, 
* въ не'мже сокро'вище положи'ся, * честна'я ри'за 
бг~о_отрокови'цы благода'тiю, * приступи'те человjь'цы, * 
просвjьще'нiе и= w=чище'нiе и=зъ нея` проявле'ннjь 
почерпи'те, * и= возопi'йте благода'рнымъ се'рдцемъ: * 
прест~а'я дв~о, благослови'мъ тя`, * спаса'еми рж\ство'мъ 
твои'мъ.

%<С%>т~о'е положе'нiе ри'зы твоея`, вл\дчце, * 
пра'здникъ стяжа'хомъ веселя'щеся, * jа='кw гра'ду твоему` 
дне'сь да'тися (с. 29) сподо'билася _е=си` * свяще'нное 
w=дjья'нiе, * храни'лище некра'домо, * да'ръ че'стенъ, * 
неw\те'млемо бога'тство, * и=сцjьле'нiй рjька`, * 
и=спо'лнена дарова'нiй духо'вныхъ.

%<Сла'ва, и= ны'нjь, гла'съ в~:%>

%<С%>мы'слъ w=чи'стивше и= о_у='мъ, со а='гг~лы и= мы` 
торжеству'емъ, свjь'тлw начина'юще дв~дскую пjь'снь 
_о=трокови'цjь, невjь'стjь всjь'хъ цр~я` хр\ста` бг~а 
на'шегw, воскр\сни`, гд\си, глаго'люще, въ поко'й тво'й, 
ты`, и= кiвw'тъ ст~ы'ни твоея`: jа='кw бо пала'ту красну` 
сiю` о_у=краси'въ, и= причте` ю=` гра'ду твоему`, вл\дко, 
стро'ити и= покрыва'ти w\т супоста'тныхъ пога^нъ, держа'вною 
си'лою твое'ю, моли'твами _е=я`.

%<Славосло'вiе вели'кое. И= w\тпу'стъ.%>

%<На лiтургi'и, бл~ж_е'нна, пjь'снь г~ и= s~ Прокi'менъ, 
гла'съ г~, пjь'снь бц\ды: В%>ели'читъ душа` моя` гд\са: 
%<Стi'хъ: Jа='%>кw призрjь` на смире'нiе рабы` своея`: 
%<А=п\слъ ко _е=вре'_емъ, зача'ло т~к. А=ллилу'iа, гла'съ 
и~: В%>оскресни`, гд\си, въ поко'й тво'й: %<_Е=v\глiе луки`, 
зача'ло н~д. Прича'стенъ: Ч%>а'шу спасе'нiя прiиму`:%>


