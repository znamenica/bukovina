<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 325)

%<Мjь'сяца тогw'же въ з~_i-й де'нь.%>

%<Ст~ы'я великому'ченицы марi'ны.%>

%<На Г%>д\си, воззва'хъ, %<стiхи^ры на s~, гла'съ и~. 
Подо'бенъ: _W%> пресла'внагw чудесе`!

%<_W%> пресла'внагw чудесе`! * превознесе'нную 
горды'ню, * зе'млю и= мо'ре потреби'ти ре'кшаго, къ 
земли` смири'ла _е='сть, * млада` _о=трокови'ца и= 
всенепоро'чная, * кова^рствiя _е=гw` побjьди'вши. * _w 
си'лы кр\ста` и= благода'ти! * jа='же на'мъ всю` * 
о_у=тверди` jа='вjь не'мощь.

%<М%>у'ченице марi'но прехва'льная, * ни муче'нiя тя` 
_о='гнь, * ни пи'щи наслажде'нiе, * ни мiрскi'я ра'дwсти, 
* ни красота` ю='ности, * jа='же ко хр\сту` любве` 
w\тлучи`, * жела'ющую красоты`, ю='же па'че о_у=ма`, * 
честна'гw жениха` твоегw` получи'ти, * _е=я'же 
сподо'билася _е=си`, бг~облаже'нная.

%<М%>у'ченице марi'но всесла'вная, * въ нб\сныхъ 
_о=би'телехъ всели'вшися досто'йнw, * съ дjьви'ческими 
чи'нми, * и= мч~никъ во'инствы, * творя'щихъ вjь'рою 
па'мять твою`, * и= приступа'ющихъ вjь'рнw покро'ву 
твоему`, * спаса'й моли'твами твои'ми: * и= согрjьше'нiй 
w=ставле'нiе о_у= бг~а и=спроси`, и= и=збавле'нiе, * и= 
ве'лiю ми'лость.

%<Сла'ва, гла'съ в~:%>

%<В%>о гра'дjь бг~а на'шегw, въ горjь` ст~jь'й _е=гw`, 
ту` всели'ся ст~а'я, свjьщу` неугаси'му соблю'дши, 
о_у=слы'шимъ дjь'выя похвалу`. _w дjь'вство, цр~кви 
бж~iя, _w дjь'вство, мч~никwмъ сла'ва! _w дjь'вство, 
а='гг~лwмъ соприча'стниче! (с. 326)

%<И= ны'нjь, бг~оро'диченъ, и=ли` кр\стобг~оро'диченъ: 
По\д: _Е=%>гда` w\т дре'ва:

%<Д%>ре'ву кр\стному тя`, i=и~се, пригвожде'на зря'щи 
неискусобра'чная, пла'чущи гл~го'лаше: ча'до сла'дкое, 
почто` w=ста'вилъ _е=си` мене` ро'ждшую тя` _е=ди'ну, 
свjь'те непристу'пный пребезнача'льнагw _о=ц~а`; потщи'ся 
и= просла'вися, jа='кw да сла'ву получа'тъ бж\ственную, 
и=`же бж\ств_енныя стра^сти твоя^ сла'вящыя.

%<На стiхо'внjь _о=ктw'иха. Сла'ва, гла'съ в~:%>

%<В%>о гла'сjь ра'дованiя, и= во _псалмjь'хъ 
восклица'нiя, воспои'мъ марi'ну му'ченицу: jа='кw 
низложи` на зе'млю i='дwльскую пре'лесть, и= 
сопроти'внаго врага` му'жески подъ но'зjь свои` подложи`. 
тjь'мже и= сконча'вшися на нб~са` возлетjь`, на главjь` 
вjьне'цъ нося'щи и= взыва'ющи: тебе`, женише` мо'й, 
жела'ю, и= жела'нiя любо'вь и=му'щи, за тя` пло'ть мою` 
_о=гню` преда'хъ, да вселю'ся о_у='бw въ вjь^чныя твоя^ 
_о=би'т_ели, и=дjь'же _е='сть веселя'щихся жили'ще.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: _Е=%>гда` w\т дре'ва:

%<_Е=%>гда` нескве'рная а='гница ви'дjь своего` 
а='гнца, на заколе'нiе jа='кw чл~вjь'ка во'лею влеко'ма, 
пла'чущи гл~го'лаше: безча'дствовати мя` ны'нjь тщи'шися, 
хр\сте`, ро'ждшую тя`, что` сiе` сотвори'лъ _е=си`, 
и=зба'вителю вся'ческихъ; _о=ба'че воспjьва'ю и= сла'влю 
твою`, ю='же па'че о_у=ма` и= сло'ва, кра'йнюю бл~гость, 
чл~вjьколю'бче.

%<Тропа'рь, гла'съ д~:%>

%<А='%>гница твоя`, i=и~се, марi'на зове'тъ ве'лiимъ 
гла'сомъ: тебе`, женише` мо'й, люблю`, и= тебе` и='щущи 
страда'льчествую, и= сраспина'юся и= спогреба'юся 
креще'нiю твоему`, и= стражду` теб_е` ра'ди, jа='кw да 
цр\ствую въ тебjь`, и= о_у=мира'ю за тя`, да и= живу` съ 
тобо'ю: но jа='кw же'ртву непоро'чную прiими' мя, съ 
любо'вiю поже'ршуюся тебjь`: тоя` моли'твами, jа='кw 
ми'лостивъ спаси` ду'шы на'шя. (с. 327)

%<На о_у='трени канw'на _о='ба _о=ктw'иха безъ 
мч~никwвъ, и= ст~ы'я на s~, _е=гw'же краегране'сiе:%>

%<Х%>р\сто'ву дjь'ву му'ченицу невjь'сту пjь'сньми 
пою`:

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw 
sла` и=збjьжа'въ, i=и~льтянинъ вопiя'ше: и=зба'вителю и= 
бг~у на'шему пои'мъ.

%<Л%>ику'ющи, мч~нице, w= бз~jь, и= луча'ми 
и=сполня'ема w\т негw`, зарю` мнjь` пода'ждь свjьтоно'сну 
твои'ми моли'твами, до'брая дjь'во.

%<Т%>еку'щихъ и= нестоя'тельное и= тлjь'нное, му'дрымъ 
о_у=мо'мъ w=бложе'на, му'ченице хр\сто'ва, презрjь'ла 
_е=си` разу'мнw: и= пра'ведныхъ сподо'билася _е=си` 
вы'шнiя свjь'тлости.

%<Р%>а'бски прихожду` къ тебjь`, честна'я, твои'ми 
мольба'ми жите'йскихъ мя` бjь'дъ спаси`, му'ченице 
страстоно'сице, и= страсте'й мои'хъ о_у=тиши` смуще'нiе.

%<М%>у'дростiю и= бл~года'тiю просвjь'щся о_у='мъ 
тво'й, марi'но, мучи'телей преще'нiя не о_у=страши'лася 
_е=си`, мч~нице сп~сова, бж\ственною си'лою 
о_у=крjьпя'ема.

%<Бг~оро'диченъ:%>

%<С%>тезю` показа'ла _е=си` жи'зни, жи'знь су'щую 
заче'нши, и= пло'тски ро'ждши сiю`, бг~ома'ти, и= о_у='зы 
см_е'ртныя расто'ргла _е=си`.

%<Пjь'снь г~. I=рмо'съ:%>

%<Н%>jь'сть свя'тъ, jа='кw гд\сь, и= нjь'сть 
пра'веденъ jа='кw бг~ъ на'шъ, _е=го'же пое'тъ вся` 
тва'рь: нjь'сть пра'веденъ па'че теб_е`, гд\си.

%<Н%>и _о='гнь, ниже` ра^ны, ни ме'чное сjьче'нiе, ни 
мучи'телей суровство`, ни сме'рть же, ни sвjьре'й 
свирjь'пство, бж\ственныя w\тлучи' тя любве`, 
прехва'льная.

%<Б%>ыла` _е=си` непоколеби'мь и= непреклони'мь, во 
вре'мя w=бстоя'нiя, сто'лпъ, всесла'вная: благоче'стiя 
w=снова'нiе положе'но вjь'ры на ка'мени, преблаже'нная.

%<Д%>jь'ва въ му'ченицахъ была` _е=си`, въ дjь'вахъ 
(с. 328) непобjьди'ма му'ченица была` _е=си` ты`, хр\сту` 
о_у=невjь'стившися, сугу'бъ тебjь` подаю'щу вjьне'цъ, 
всенепоро'чная.

%<С%>т~ы'хъ крове'й твои'хъ, до'брая дjь'во, то'ки 
и=злива'емы всю` о_у=гаси'ша i='дwльскую ле'сть: и= 
собо'ръ привела` _е=си` му'ч_еникъ жениху` твоему`.

%<Бг~оро'диченъ:%>

%<О_у=%>крjь'пльшеся бл~года'тiю, бц\ду тя` 
_е=диному'дреннw сла'вимъ, пло'ть бы'вшаго, _е='же бы'ти 
всjь^мъ даю'щаго родила` _е=си`, и= мi'ръ w=бнови'ла 
_е=си`.

%<Сjьда'ленъ, гла'съ д~: Подо'бенъ: С%>ко'рw 
предвари`:

%<Н%>аста` празднолю'бцы свjь'тло торжество`, па'мять 
сла'вныя страстоно'сицы хр\сто'вы, веселя'щи вся'ч_еская, 
сiя'ющи заря'ми чуде'съ въ мi'рjь, нося'щи человjь'кwмъ 
непреста'нную бл~года'ть: тоя` моли'твами, хр\сте`, 
спаси` ду'шы на'шя.

%<Два'жды.%>

%<Сла'ва, и= ны'нjь, бг~оро'диченъ:%>

%<Д%>в~о всенепоро'чная, jа='же пресу'щнаго бг~а 
ро'ждшая, со безпло'тными того` непреста'ннw моли`, 
w=ставле'нiе прегрjьше'нiй, и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

%<Кр\стобг~оро'диченъ:%>

%<Н%>а кр\стjь' тя возвы'шена jа='кw о_у=зрjь` 
преч\стая мт~и твоя`, сло'ве бж~iй, мт~рски рыда'ющи 
вjьща'ше: что` но'вое и= стра'нное сiе` чу'до, сн~е мо'й; 
ка'кw жи'знь всjь'хъ вкуша'еши сме'рти, w=живи'ти 
м_е'ртвыя хотя`, jа='кw милосе'рдъ;

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты` 
мо'й бг~ъ, ты` мое` ра'дованiе, не w=ста'вль нjь'дра 
_о='ч~а, и= на'шу нищету` посjьти'въ. Тjь'мъ съ 
пр\оро'комъ а=вваку'момъ зову' ти: си'лjь твое'й сла'ва, 
чл~вjьколю'бче.

%<Б%>г~олjь'пно бы'сть вои'стинну житiе` твое`, 
а='гг~лwмъ jа=ви'ся любе'зно, де'мwнскому же во'инству, 
и= слуга'мъ и='хъ (с. 329) свирjь'пству непристу'пно 
показа'ся. хр\сту' бо вопiя'ла _е=си`: си'лjь твое'й 
сла'ва, чл~вjьколю'бче.

%<Н%>а земли` подвиза'вшися, всебога'тая, и= 
вре'менныя болjь^зни претерпjь'вши, на нб~сjь'хъ ны'нjь 
воздая^нiя w\т вл\дки прiе'млеши, му'ченице 
непобjьди'мая, во вjь'ки безкон_е'чныя, со а='гг~лы 
вопiю'щи: си'лjь твое'й сла'ва, чл~вjьколю'бче.

%<Н%>ы'нjь w= тебjь` ра'дуется дjьви'ческiй ли'къ, 
ны'нjь му'ч_еникъ собо'ръ весели'тся, ны'нjь и= 
мно'жество благочести'выхъ собра'вшеся лику'ютъ 
ра'дующеся, вл\дцjь вопiю'ще гла'сы немо'лчными: си'лjь 
твое'й сла'ва, чл~вjьколю'бче.

%<В%>ся` добра` _е=си`, дjь'во и= нескве'рная, 
jа=ви'лася _е=си` невjь'ста всенепоро'чная, душа'мъ 
добро'ты рачи'тельна, мучи'тельными разжже'нiи, 
всеблаже'нная, jа=ви'лася _е=си` свjьтлjь'йши, хр\сту` 
пою'щи: си'лjь твое'й сла'ва, чл~вjьколю'бче.

%<Бг~оро'диченъ:%>

%<_Е=%>ди'на чиста` и= по рж\ствjь` пребыла` _е=си`: 
ты' бо _е=ди'на, сло'во v=поста'сное _о=ц~у` 
сопресто'льна сн~а, и=зъ теб_е` воплоще'нна родила` 
_е=си`, бг~оневjь'сто, и= но'сиши на руку` невмjьсти'маго 
всjь'ми, и= вся^ концы` содержа'щаго.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я 
тма` _о=кая'ннагw, но w=брати' мя, и= къ свjь'ту 
за'повjьдей твои'хъ, пути^ моя^ напра'ви, молю'ся.

%<Н%>а суди'щи страда'л_ецъ тече'нiе крjь'пкw, 
_о=трокови'це, прешла` _е=си`. бж\ственное бо жела'нiе 
же'нскую не'мощь о_у=крjьпи`, проявле'ннw показу'я, 
промышле'нiемъ страда'нiя, 
самодержа'вна{<::рус>Исправлена опечатка 
оригинала<::слав> сомодержа'вна. <::рус>Прим. <::лат> 
оrthlib<::слав>} му'ченица су'щи.

%<К%>а^пли твои'хъ крове'й, му'ченице, и=ска'пающе, 
багряни'цу многоцjь'нну, и= нетлjь'ннагw весе'лiя ри'зу 
и=стка'ша: _е='юже ны'нjь бг~ому'драя на нб~сjь'хъ 
w=дjь'яна, о_у='мнw жениху` предстои'ши. (с. 330)

%<О_у='%>зами моли'твъ твои'хъ, _о=трокови'це, 
велехва'льнаго sмi'я связа'вши, горды'ню пе'рвjье 
превознесе'нную къ земли` смири'ла _е=си`: и=спо'лнити бо 
вjь'сть jа='кw бл~гъ всевjь'децъ, тогw` боя'щихся во'лю.

%<П%>ревозноси'мыя тя` сла'вы бж\ственными вjьнцы` 
вои'стинну о_у=краси` жени'хъ<->сло'во, _е=гw` ра'ди 
страда'вшую w=божа'я, и= _о=гня` пла'мень, и= бiе'нiя 
ра'нъ терпjьли'внw претерпjь'вшую, сла'вная.

%<Бг~оро'диченъ:%>

%<W=%>чища'емо зря'ще дjь'вства твоегw` рж\ство'мъ, 
всенепоро'чная, земны'хъ _е=стество` w\т пе'рвыя кля'твы, 
сла'вимъ и=зъ теб_е` рожде'ннаго, _е=диноча'даго за 
милосе'рдiе. _е=го'же моли`, дв~о, спасти` на'съ.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, 
и= и=зъ глубины` sw'лъ возведи`, молю'ся: къ тебjь' бо 
возопи'хъ, и= о_у=слы'ши мя`, бж~е спасе'нiя моегw`.

%<В%>озложе'на хр\сту` jа=ви'лася _е=си` добра` и= 
нескве'рна, и= jа='кw и=сто'чникъ чи'стъ и= вертогра'дъ 
многопло'денъ, марi'но всесла'вная, и= бли'жняя 
невjь'сто, и= ра'й неwкра'домъ.

%<_О=%>трокови'ца всеблаголjь'пна въ слjь'дъ теб_е` 
послjь'дова, теку'щи ко благово'нiю мv'ра твоегw`, 
вл\дко, преч\стjьй стр\сти твое'й терпjь'нiемъ 
подо'бящися и= пречестнjь'й.

%<П%>ретерпjь'ла _е=си` му'жески по'двиги, му'ченице 
многострада'льная, и= пе'рвjье о_у=мовре'днw вельми` 
хва'лящагося съ шу'момъ погуби'ла _е=си` кр\стною си'лою, 
_w марi'но господоимени'тая!

%<Бг~оро'диченъ:%>

%<М%>арi'е, ч\стый и= преч\стый сосу'де всjь'хъ 
содjь'теля, души` w=чисти'лище пода'ждь ми` сле'зы, и= 
о_у=слы'ши мольбу` мою`, всенепоро'чная.

%<Конда'къ, гла'съ г~. Подо'бенъ: Д%>в~а дне'сь:

%<Д%>jь'вства добро'тами преиспещре'на, дjь'во, 
нетлjь'нными вjьнцы^ вjьнча'лася _е=си`, марi'но: 
кровьми' же му'ченичества (с. 331) w=багре'на, чудесы` 
просвjьти'вшися и=сцjьле'нiй, благоче'стнw, му'ченице, 
прiя'ла _е=си` по'честь побjь'ды твоегw` страда'нiя.

%<I='косъ:%>

%<Ж%>ениху` хр\сту` раче'нiемъ се'рдца твоегw` w\т 
младе'нства честна'я разже'гшися потекла` _е=си`, jа='кw 
_е=ле'нь жа'ждущи и=сто'чникwмъ приснотеку'щымъ, 
дjьвому'ченица, страда'нiемъ же тебе` саму'ю соблю'дши, 
въ нетлjь'нномъ су'щнw зижди'теля твоегw`, невjь'сто 
благосла'вная, въ черто'зjь дости'гла _е=си`, 
о_у=кра'шена и= о_у=пещре'на: вjьнцено'сица 
побjьди'тельная, свjьщено'сица благоцвjьту'щая, 
нетлjь'ннаго невjь'стника получи'вши и= прiе'мши jа='кw 
зла'то, по'честь побjь'ды твоегw` страда'нiя.

%<Пjь'снь з~. I=рмо'съ:%>

%<_О='%>троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

%<С%>вjь'тъ непристу'пный, марi'но, просвjьти` 
досто'йнw ду'шу твою`, и= свjьща'ми свjь'тлыми w=зари` 
пою'щыя: бл~гослове'нъ _е=си`, гд\си бж~е во вjь'ки.

%<В%>зя'тся къ бж\ственнjьй вои'стинну высотjь`, 
высо'къ бо ты` стяжа'ла _е=си` ра'зумъ, и= въ черто'гъ 
свjь'телъ всели'лася _е=си`, вопiю'щи: бл~гослове'нъ 
_е=си`, гд\си бж~е во вjь'ки.

%<Н%>евjь'ста бли'жняя вл\дцjь показа'лася _е=си`, 
марi'но бг~оно'сная, и= jа='кw му'ченица непобjьди'ма 
тому` зове'ши: бл~гослове'нъ _е=си`, гд\си бж~е во 
вjь'ки.

%<Бг~оро'диченъ:%>

%<К%>ня'зь не ктому` w\т i=у'ды w=скудjь`, и=зъ теб_е' 
бо вл\дка, jа=зы'кwвъ наде'жда, возсiя` несказа'ннw: 
бл~гослове'нъ, преч\стая, пло'дъ твоегw` чре'ва.

%<Пjь'снь и~. I=рмо'съ:%>

%<М%>усiкi^йскимъ _о=рга'нwмъ согласу'ющымъ, и= 
лю'демъ безчи'сл_еннымъ покланя'ющымся _о='бразу въ 
деи'рjь, три` _о='троцы не повину'вшеся, гд\са 
воспjьва'ху, и= славосло'вяху во вся^ вjь'ки. (с. 332)

%<Т%>ве'рдъ нра'въ стяжа'вши, тве'рдw страда^нiя 
терпя'ше, и= вjьнцы^ побjь'дными вjьнча'ся пою'щи: гд\са 
по'йте, и= превозноси'те _е=го` во вjь'ки.

%<Т%>а'йный, марi'но, тебjь` черто'гъ, ду'шъ жени'хъ 
бг~ъ сло'во, о_у=гото'ва на нб~сjь'хъ, _е=го'же ви'дящи 
зове'ши: гд\са по'йте, и= превозноси'те _е=го` во вjь'ки.

%<Д%>обродjь'тельми разли'чными о_у=кра'шена, дарw'въ 
мно'жайшихъ сподо'бися, кра'йнее жела'нiй зря'щи, и= 
вопiю'щи: гд\са по'йте, и= превозноси'те _е=го` во 
вjь'ки.

%<С%>пасе'нiя jа=ви'лася _е=си`, страстоте'рпице, 
мнw'гимъ вина`, и= му'ч_еникъ собо'ры хр\сту` привела` 
_е=си`, согла'снw вопiю'щи: гд\са по'йте, и= 
превозноси'те _е=го` во вjь'ки.

%<Бг~оро'диченъ:%>

%<W=%>чище'нiе на'мъ, бг~ороди'тельнице, тобо'ю 
даде'ся: ты' бо _е=ди'на w\тдала` _е=си` до'лгъ, всjь'хъ 
заче'нши гд\са, дв~о: _е=го'же превозно'симъ во вjь'ки.

%<Пjь'снь f~. I=рмо'съ:%>

%<О_у=%>страши'ся вся'къ слу'хъ неизрече'нна бж~iя 
снизхожде'нiя, jа='кw вы'шнiй во'лею сни'де да'же и= до 
пло'ти w\т дв~и'ческагw чре'ва бы'въ чл~вjь'къ. тjь'мже 
пречи'стую бц\ду вjь'рнiи велича'емъ.

%<М%>арi'но му'ченице хр\сто'ва, жи'знь вjь'чную и= 
неги'бнущую въ ра'йстjьй пи'щи прилjь'жнw вои'стинну 
w=б\ъя'ла _е=си`: w=браща'ющееся бо безъ вре'да _о=ру'жiе 
премину'ла _е=си`, му'ченическими кровьми` сiя'ющи 
и=здале'ча, до'брая дв~о.

%<П%>опали` всеве'щную и= любомiрску'ю, дв~о, мы'сль, 
жела'нiе бж\ственное, и= твердjь'йшу показа` му'ченицу, 
дjь'вственными сiя'ньми, пе'рвjье сiя'ющую, марi'но 
всему'драя. тjь'мже вси' тя вjь'рнiи о_у=блажа'емъ.

%<Р%>азрjьши' ми, невjь'сто и=збра'нная, согрjьше'нiй 
плени^цы моли'твами твои'ми, и= рукописа'нiе грjьхо'вное 
расто'ргни, му'ченице, предстоя'щи благолjь'пнw хр\сту` 
жениху` твоему` всеще'дрому, и= страсте'й мои'хъ мглу` 
разори`. (с. 333)

%<П%>реста` шата'нiе лю'тое льсти'вагw, се' бо 
_о=трокови'ца забыва'ющи же'нское _е=стество` пострада`, 
и= на него` свjь'тлw побjь'ду взе'мши, и= ны'нjь 
прама'тернее назда` jа='вjь паде'нiе.

%<Бг~оро'диченъ:%>

%<З%>рjь'лу пожина'ю жи'знь, невреди'мь дре'вомъ 
ра'зума: ты' бо, прест~а'я, жи'зни дре'во хр\ста` 
прозябла` _е=си`, вхо'ды жи'зни всjь^мъ показа'вшаго. 
тjь'мже тя`, всеч\стая, благоче'стнw бц\ду 
проповjь'даемъ.

%<Свjьти'ленъ. Подо'бенъ: Ж%>_ены` о_у=слы'шите:

%<О_у=%>крjь'пльшися, до'брая дjь'во, кр\сто'мъ гд\са 
твоегw`, мучи'телей погуби'ла _е=си` горды'ню, 
пострада'вши, мч~нице, му'жески, и= w\т хр\ста` прiя'ла 
_е=си` по'ч_ести побjь'ды, всему'драя марi'но, 
господоимени'тая, w= на'съ моля'щи, тя` почита'ющихъ 
любо'вiю.

%<Бг~оро'диченъ:%>

%<С%>тоя'ще _о='крестъ теб_е` дjь^вы бг~ому'дрыя, 
бг~ороди'тельнице марi'е, jа='кw цр~и'цjь ро'да, твоему` 
сн~у приведо'шася, женихолjь'пнw, преч\стая, jа='кw цр~ю` 
вся'ческихъ: _е=го'же, мт~и дв~о _о=трокови'це, w= на'съ 
о_у=моли`.

%<На стiхо'внjь _о=ктw'иха. Сла'ва, гла'съ а~:%>

%<Jа='%>кw на ка'мени тве'рдjь и=сповjь'данiя бж~iя 
о_у=тве'рждшися, марi'но прехва'льная, о_у=бi'йцу врага` 
въ про'пасть потопи'ла _е=си`, и= вjьне'цъ побjь'дный 
досто'йнw прiя'ла _е=си`.

%<И= ны'нjь, бг~оро'диченъ, и=ли` 
кр\стобг~оро'диченъ.%>

%<Подо'бенъ: В%>сехва'льнiи му'ч_еницы:

%<С%>воего` а='гнца, * а='гница и= непоро'чная 
вл\дчца, * на кр\стjь` jа='кw ви'дjь зра'ка не и=му'ща, * 
ниже` добро'ты, * о_у=вы` мнjь`, рыда'ющи гл~го'лаше: * 
гдjь` добро'та твоя` за'йде, сладча'йшiй; * гдjь` 
благолjь'пiе; * гдjь` благода'ть блиста'ющая * _о='браза 
твоегw`, * сн~е мо'й любе'знjьйшiй;

%<На лiтургi'и: Бл~ж_е'нна _о=ктw'иха, на д~: И= 
ст~ы'я пjь'снь г~, на д~. Прокi'менъ, гла'съ д~: 
Д%>и'венъ бг~ъ во ст~ы'хъ свои'хъ, бг~ъ (с. 334) 
i=и~левъ. %<Стi'хъ: В%>ъ цр~квахъ благослови'те бг~а, 
гд\са w\т и=стw'чникъ i=и~левыхъ. %<А=п\слъ къ 
корi'нfянwмъ зача'ло рп~а. А=ллилу'iа, гла'съ а~. 
Т%>ерпя` потерпjь'хъ гд\са, и= вня'тъ ми`. %<_Е=v\глiе 
луки`, зача'ло л~г. Прича'стенъ: В%>ъ па'мять вjь'чную 
бу'детъ пра'ведникъ:


