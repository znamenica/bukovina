<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 396)

%<Мjь'сяца тогw'же въ з~-й де'нь.%>

%<Пра'зднованiе прест~jь'й вл\дчцjь на'шей бц\дjь въ 
че'сть i=кw'ны _е=я`, нарица'емыя спору'чница грjь'шныхъ.%>

%<На ма'лjьй вече'рни.%>

%<На Г%>д\си воззва'хъ: %<стiхи^ры, гла'съ в~:%>

%<П%>рiиди'те, вси` вjь'рнiи, во гла'сjь ра'дованiя дв~у 
бц\ду восхва'лимъ и= ч\стнjь'й i=кw'нjь _е=я` о_у=се'рднw 
поклони'мся, гл~го'люще: ра'дуйся, непоро'чная дв~о, мт~и 
хр\ста` бг~а, неизрече'нныхъ зна'менiй и= чуде'съ 
и=сто'чниче во сп~се'нiе ду'шъ на'шихъ.

%<П%>рiиди'те, вси` лю'дiе, воспои'мъ _о=трокови'цу 
неискусобра'чную, и=з\ъ нея'же возсiя` со'лнце пра'вды 
хр\сто'съ бг~ъ (с. 397) на'шъ, _о='вjьмъ о_у='бw сiя'я 
чудесы`, _о='вjьмъ же показу'я бога'тство ца'рствiя. 
_е=го'же моли`, ч\стая, всебл~же'нная, w\т безмjь'рныхъ 
прегрjьше'нiй свободи'ти ду'шы на'шя.

%<Д%>ала` _е=си` на'мъ зало'гъ любве` твоея`, преч\стая, 
_о='бразъ тво'й ч\стны'й и= многоцjьле'бный, и='мже 
посрами'ла _е=си` невjь'рныхъ мудрова'нiя, вjь^рныя же 
w=блиста'ла _е=си` небе'снагw свjь'та красота'ми, 
просвjьща'я и= спаса'я ду'шы на'шя.

%<Ч%>то` ти` принесе'мъ, прест~а'я дв~о, за мно'гую 
твою` бл~госты'ню и= человjьколю'бiе и= все` бл~гохвале'нiе 
сотвори'мъ w= прославле'нiи ст~ы'я твоея` i=кw'ны; 
недоумjьва'емъ то'чiю и= о_у=дивля'емся: велича'юще твое` 
милосе'рдiе ко грjь'шникwмъ, _е='же на на'съ показа'ла 
_е=си`, чудесы` происходя'щими о_у=тjьша'я на'съ и= 
бл~года'ти струи^ тjь'ми и=злива'я, подаю'щи мi'рови 
бога'тнw ве'лiю мл\сть.

%<Сла'ва, и= ны'нjь, гла'съ и~:%>

%<С%>т~jь'йшую всjь'хъ ст~ы'хъ си'лъ и= ч\стнjь'йшую 
всея` тва'ри, бц\ду вл\дчцу, всегw` мi'ра предста'тельство 
и= сп~се'нiе, вы'ну ру'цjь своя^ моле'бнw воздвиза'ющую къ 
сн~у своему`, да сп~се'тъ во тьмjь` грjьхо'внjьй заблу'дшыя 
рабы^ _е=гw`, припа'дающе предъ свjьтоно'снымъ _е=я` 
_о='бразомъ, досто'йнw чту'ще, о_у=блажа'емъ.

%<Та'же, С%>вjь'те ти'хiй: %<безъ вхо'да, прокi'менъ 
дне`, С%>подо'би гд\си:

%<На стiхо'внjь стiхи^ры, гла'съ д~:%>

%<Д%>не'сь бл~га'я ма'терь не'ба и= земли` влады'чица 
примиря'етъ лю'ди согрjьши'вшыя, тjь'мже съ весе'лiемъ 
прiи'мемъ сiю` и= ра'достнw возопiи'мъ засту'пницjь 
вjь'рныхъ: _w бл~гомо'щная спору'чнице на'ша, неwсужде'нныхъ 
на'съ сохрани`, любо'вiю (с. 398) сла'вящихъ 
предста'тельство твое` и= свjь'тлw пра'зднующихъ ст~ы'я 
твоея` i=кw'ны прославле'нiе.

%<Стi'хъ: В%>оспрiя'хомъ, бж~е, мл\сть твою` посредjь` 
люде'й твои'хъ.

%<О_у=%>мири` и= согрjь'й мл~твами твои'ми жи'знь на'шу, 
преч\стая бц\де, со'лнца _о='блаче свjьтолу'чнагw и= 
неизрече'ннагw, тя' бо о_у=пова'нiе непосты'дное и='мамы, и= 
предста'тельницу ми'лостиву человjь'кwмъ, и= спору'чницу 
покая'нiя и= и=справле'нiя и='хъ, тjь'мже вопiе'мъ ти`: дв~о 
всест~а'я, сла'ва тебjь`.

%<Стi'хъ: W=%>брати'ся, душе` моя`, въ поко'й тво'й, 
jа='кw гд\сь бл~годjь'йствова тя`.

%<П%>ри'зри, _е=ди'на многоми'лостивая, на 
долготерпjь'нiе люде'й твои'хъ, во w=бстоя'нiихъ 
много_обра'зныхъ стра'ждущихъ, воста'ни на по'мощь на'шу и= 
побори` вся`, борю'щыя ны`, да тя` побо'рницу въ бjьда'хъ 
неwбори'мую а=рха'гг~льскими глаго'лы велича'емъ: ра'дуйся, 
бл~года'тная, гд\сь съ тобо'ю, ра'дуйся, невjь'сто 
неневjь'стная.

%<Сла'ва, и= ны'нjь, гла'съ s~:%>

%<П%>ресiя^ющая твоя^ чудеса` кто` и=сповjь'сть, и=ли` 
кто` возмо'жетъ повjь'дати стра^шная твоя^, бц\де, 
та'инства; бж~е'ственная бо бл~года'ть jа='вjь w=сjьня'етъ 
всеч\стну'ю i=кw'ну твою`, тjь'мже, въ воню` мv'ра чуде'съ 
твои'хъ притека'юще, неду'гwвъ и=сцjьл_е'нiя бога'тнw 
почерпа'емъ. но, _w вл\дчце, не помяни` мно'жества 
беззако'нiй на'шихъ, о_у=толи` w\т на'съ рыда'нiя сле'зъ и= 
ми'лостивw предста'тельствуй за рабы^ твоя^.

%<Та'же, Н%>ы'нjь w\тпуща'еши: %<по _О='%>ч~е на'шъ: 
%<тропа'рь (пи'санъ на вели'цjьй вече'рни).%> (с. 399)

%<На вели'цjьй вече'рни.%>

%<На Г%>д\си воззва'хъ: %<стiхи^ры, гла'съ s~:%>

%<Н%>ы'нjь прiи'де грjь^шнымъ сп~се'нiе, бл~года'ть 
бж~iя на земли` jа=ви'ся и= и=збавле'нiе человjь'кwмъ 
наста`, мi'ръ ве'сь просвjьти'ся: се' бо ма'терь бж~iя на 
пл_еща` своя^ под\ъе'млетъ ка'ющихся грjьхопад_е'нiя и= на 
поми'лованiе воздвиза'етъ ру'цjь къ сн~у своему` лю'дiе, 
ра'дости и=спо'лнитеся и=, w=бстоя'ще держа'вный _о='бразъ 
грjь'шныхъ спору'чницы, возопi'йте, гл~го'люще: бц\де 
марi'е, покры'й на'съ бл~года'тiю свое'ю и= те'плjь моли'ся 
w= всjь'хъ на'съ.

%<П%>а'че лучеза'рныя со'лнечныя зари` w=блиста` дне'сь 
свjьтоно'сная i=кw'на грjь'шныхъ спору'чницы, вся^ 
земнорw'дная о_у=тjьша'я чудесы` и= совокупл_е'ны показу'я 
вjь'рныхъ собра^нiя. Дне'сь лику'ютъ съ ли'ки а='гг~льскими 
человjь'цы и= вся` тва'рь просвjьща'ется бл~года'тiю, во 
о_у=миле'нiи вопiю'щи: _w пречу'дная бц\де дв~о, о_у=тjь'ши 
лю'ди скорбя'щыя и= покро'й ны` бж~е'ственнымъ 
предста'тельствомъ твои'мъ.

%<_W,%> ди'вное и= преве'лiе чу'до и= соверше'нное па'че 
_е=стества`: не'бо на земли` на'мъ цр~и'ца всjь'хъ показа` 
jа=вле'нiемъ пресла'вныя своея` i=кw'ны, w\т нея'же су'щымъ 
во мра'цjь грjьхо'внjьмъ непреста'ннw вjьща'етъ: лю'дiе 
мои`, преста'ните w\т сле'зъ и= ктому` w\тсе'лjь не 
пла'чите, но воспряни'те w\т беззако'нiй ва'шихъ и= вjь'чнw 
ра'дуйтеся со мно'ю въ нб~сныхъ _о=би'телjьхъ, а='зъ бо 
_е='смь спору'чница грjь'шныхъ къ моему` сн~у и= сп~се'нiя 
ва'шегw при'сная хода'таица.

%<П%>реч\стно'е прiя'тъ и= бога'тое о_у=краше'нiе, 
_о='бразъ бг~ома'тере ст~ы'й и= многоцjьле'бный, красото'ю 
нб~снагw свjьтоли'тiя (с. 400) просiя'вшiй, цр~ковь земна'я 
свjь'тится ра'достнw, просвjьща'ется и= красу'ется 
бл~года'тiю, jа='вjь w=брjь'тши мi'ру хода'таицу но'ву, 
любе'знw ру'цjь своя^ за грjь'шники ко гд\су простира'ющую 
и= моля'щуюся w= и=зглажде'нiи вины` и= цр\ствiя вjь'чнагw 
наслjь'дiи во сп~се'нiе на'ше и= о_у=твержде'нiе.

%<И='ны стiхи^ры, гла'съ в~, самогла'сны:%>

%<С%>о'лнечныхъ сiя'нiй свjьтлjь'йшая ма'терь бж~iя 
предстои'тъ ны'нjь _о=гнезра'чному пр\сто'лу сн~а и= ру'цjь 
своя^, и='миже носи'ла _е='сть бг~омладе'нца хр\ста`, 
простира'етъ къ нему` во смире'ннjьмъ проше'нiи, со слеза'ми 
о_у=моля'я возлю'бленное ча'до свое` любо'вiю w=зари'ти 
заблу'ждшее ста'до слове'сныхъ _о=ве'цъ и= _е=ле'емъ 
человjьколю'бiя о_у=мягчи'ти сердца`, грjьхми` 
w=жесточ_е'нная, и= земнорw'днымъ всjь^мъ, со тре'петомъ 
жре'бiя своегw` w=жида'ющымъ, о_у=тjьша'я бо'дрственнw, 
глаго'летъ: лю'дiе, дерза'йте во о_у=пова'нiи, а='зъ _е='смь 
съ ва'ми, и= никто'же на вы`.

%<К%>то' тя по достоя'нiю похва'литъ и= о_у=блажи'тъ, 
_о=трокови'це бг~оневjь'стная; твои'мъ бо те'плымъ 
предста'тельствомъ раздра'ся рукописа'нiе грjьхw'въ на'шихъ 
и= гряду'щiй гнjь'въ бж~iй мимои'де, тjь'мже, бл~годаря'ще, 
зове'мъ ти`: ра'дуйся, сокро'вище неисчерпа'емое живота`, 
ра'дуйся, две'ре покая'нiя, ра'дуйся, грjь'шныхъ 
спору'чнице, w\т пото'па грjьхо'внагw мi'ръ спаса'ющая.

%<Гла'съ и~:%>

%<В%>_ели'чiя твоя^ кто` и=сповjь'сть, бц\де; 
jа=вле'нiемъ бо твоея` i=кw'ны о_у=диви'ла _е=си` гра'дъ 
на'шъ, мнw'гiя неду'ги врачу'я и= бwлjь'зни и=сцjьля'я 
и=сточе'нiемъ ч\стна'гw и= цjьльбоно'снагw мv'ра. (с. 401) 
тjь'мже, дв~о вл\дчце толи'ку тя` и=му'ще предста'тельницу 
къ ще'дрому бг~у, ко сп~си'тельному твоему` покро'ву 
прибjьга'емъ, зову'ще: сп~си`, госпоже`, и= защити` твои'ми 
мл~твами бг~омъ храни'мую страну` на'шу, на тя' бо все` 
о_у=пова'нiе на'ше возлага'юще, не постыди'мся во вjь'ки.

%<К%>ъ бц\дjь прилjь'жнw ны'нjь притеце'мъ и= къ 
подно'жiю чу'днагw _е=я` _о='браза припаде'мъ, въ покая'нiи 
зову'ще: вл\дчце пренепоро'чная, прогнjь'вася сн~ъ тво'й на 
грjь^шныя рабы^ твоя^, ще'драго бо на гнjь'въ w=брати'хомъ 
мы`, но на мл\сть претвори` _е=го`, ч\стая, тя' бо ны'нjь 
предлага'емъ за ны` хода'таицу, да ма'тернимъ проше'нiемъ 
о_у=моле'нъ бу'детъ и= плjьн_е'нныя грjьхи^ лю'ди твоя^ 
и=зба'витъ ча'емыя ско'рби и= сме'рти го'рькiя.

%<Сла'ва, и= ны'нjь, гла'съ то'йже:%>

%<П%>рiиди'те, вси` лю'дiе, и= ви'дите бж~е'ственное 
сокро'вище <-> свjьтолу'чную i=кw'ну бг~ома'тере, 
грjь'шникwвъ спору'чницею нарица'емую и= всjь^мъ чуде'съ 
дары` _о=би'льнw подаю'щую. да возра'дуется вся` земля` 
рwссi'йская w= неизрече'ннjьй мл\сти дв~ы ма'тери цр~я` 
хр\ста`, ру'ку бо свою` просте'рши w\т преч\стагw _о='браза, 
подаде` му'жу сосу'дъ, мv'ра и=спо'лненный, въ зна'менiе 
непреста'ннагw попече'нiя своегw` w= лю'дjьхъ неду'жныхъ и= 
жи'знiю грjьхо'вною разсла'бленныхъ, нося` всjь^мъ ми'ръ, и= 
сп~се'нiе, и= ве'лiю нб~сную мл\сть.

%<Та'же вхо'дъ. Прокi'менъ дне`. Чт_е'нiя три`: пи'саны 
сегw` мц\са ли'стъ рк~в.%>

%<На лiтi'и стiхи^ры, гла'съ а~:%>

%<К%>i'ими похва'льными пjь'сньми воспое'мъ преч\стую 
ма'терь (с. 402) _е=мману'илеву; _е='юже сле'зъ потреби'ся 
сjь'тованiе и= во тьмjь` согрjьше'нiй ходя'щымъ свjь'тъ 
нб~сный возсiя`. сiя' бо дарова` на'мъ сла'вы ра'йскiя 
наслажде'нiе ст~ы'я своея` i=кw'ны пречу'днымъ jа=вле'нiемъ, 
и='мже бjьсо'встiи w\тгоня'ются полцы`, и= а='гг~льстiи 
свеселя'тся чи'нwве и= совокупл_е'нiя вjь'рныхъ свjь'тлw 
пра'зднуютъ, любо'вiю чту'ще засту'пницу ро'да 
хр\стiа'нскагw и= покая'нiя всемо'щную спору'чницу.

%<П%>рiиди'те ны'нjь, празднолю'бцы вси`, цвjьты` 
добродjь'телей взе'мше, а='ки вjьнцы` бл~гоуха'нными, 
о_у=краси'мъ _о='бразъ спору'чницы на'шея, jа='же съ на'ми 
всегда` неви'димw спребыва'я, къ торжеству` на'съ ны'нjь 
созва` и=, w=гражда'я ч\стны'мъ свои'мъ покро'вомъ w\т 
вся'кихъ напа'стей, бjь'дъ и= скорбе'й, непреста'ннw 
мо'лится w= душа'хъ на'шихъ.

%<Р%>а'дуйся, вселе'нныя хода'таица пребл~га'я, тобо'ю 
бо и=зба'вися w\т кля'твы, но jа='кw дерзнове'нiе и=му'щи ко 
бл~госе'рдiю сн~а своегw`, ма'тернею твое'ю мл~твою не 
w=скудjь'й моли'тися, преч\стая, поми'ловатися душа'мъ 
на'шымъ.

%<Сла'ва, и= ны'нjь, гла'съ _е~:%>

%<П%>рп\дбнjьй марi'и подража'юще, возведе'мъ _о='чи 
своя^ на i=кw'ну бл~гослове'нныя _о=трокови'цы, всjь'хъ же 
пока'явшеся свои'хъ прегрjьше'нiй, страсте'й прило'ги w\т 
души` w\ти'мемъ и= на пу'ть сп~си'тельный добродjь'телей 
востече'мъ, во о_у=миле'нiи вопiю'ще приснод~вjь: ра'дуйся, 
грjь^шнымъ спору'чнице, _е=ди'на, всjь^мъ вско'рjь 
предста'тельствующая.

%<На стiхо'внjь стiхи^ры, гла'съ г~:%>

%<П%>рiиди'те, вси` концы` земли`, свjьтоно'сное за ны` 
(с. 403) предста'тельство бж~iя ма'тере о_у=блажи'мъ, и='бо 
ру'цjь своя^ къ сн~у воздjь'ющи, мо'лится. тjь'мже ди'внымъ 
прославле'нiемъ _о='браза _е=я` мi'ръ w=живле'нъ бы'сть, 
_псалмы` и= пjь'ньми, и= пjь'сньми духо'вными со всjь'ми 
ст~ы'ми пра'зднуемъ свjь'тлw.

%<Стi'хъ: П%>омяну` и='мя твое` во вся'комъ ро'дjь и= 
ро'дjь.

%<П%>регрjьше'нiй пучи'ною w=бурева'еми, къ ти'хому 
приста'нищу твоея` любве`, бц\де, прибjьга'емъ, и= 
припа'дающе къ преч\стому твоему` _о='бразу со слеза'ми 
взыва'емъ ти`: простри` держа'вную десни'цу рабw'мъ твои'мъ, 
пренепоро'чная, и= моли'ся прилjь'жнw сн~у твоему` пода'ти 
вселе'ннjьй w\тпуще'нiе грjьхw'въ, на'мъ же всjь^мъ пре'жде 
конца` и=справле'нiе и= душа'мъ на'шымъ ми'ръ и= ве'лiю 
мл\сть.

%<Стi'хъ: С%>лы'ши дщи` и= ви'ждь, и= приклони` о_у='хо 
твое`.

%<W\т%>пуще'нiе грjьхw'въ и= напа'стей и=збавле'нiе 
всеси'льною твое'ю мл~твою прiе'млюще, тя`, засту'пницу 
вjь'рныхъ, jа='кw всjь'хъ бл~ги'хъ вину` воспjьва'емъ и= 
спору'чницу бл~гохва'льну сп~се'нiя на'шегw пjь'сньми 
немо'лчными ны'нjь прославля'емъ.

%<Сла'ва, и= ны'нjь, гла'съ то'йже:%>

%<Н%>ы'нjь че'ствующе тя` въ цjьльбоно'снjьмъ _о='бразjь 
твое'мъ, преч\стая, смире'ннw тому` покланя'емся, и= 
любе'знw цjьлу'емъ и=, къ твое'й безмjь'рнjьй любви` 
возвыша'еми, бл~года'ть и=сцjьле'нiй w\т негw` почерпа'емъ, 
хва'лимъ же тя`, помо'щницу си'льну и= пресла'вну и= 
спору'чницу сп~се'нiя на'шегw во вjь'ки.

%<Тропа'рь, гла'съ д~:%>

%<О_у=%>молка'етъ ны'нjь вся'кое о_у=ны'нiе и= стра'хъ 
w\тча'янiя и=счеза'етъ, грjь^шницы въ ско'рби се'рдца 
w=брjьта'ютъ о_у=тjьше'нiе (с. 404) и= нб~сною любо'вiю 
w=заря'ются свjь'тлw: дне'сь бо ма'терь бж~iя простира'етъ 
на'мъ сп~са'ющую ру'ку и= w\т преч\стагw _о='браза своегw` 
вjьща'етъ, глаго'ля: а='зъ спору'чница грjь'шныхъ къ моему` 
сн~у, се'й да'лъ мнjь` за ни'хъ ру'цjь слы'шати мя` вы'ну. 
тjь'мже, лю'дiе, w=бремене'ннiи грjьхи` мно'гими, припади'те 
къ подно'жiю i=кw'ны _е=я`, со слеза'ми вопiю'ще: 
засту'пнице мi'ра, грjь^шнымъ спору'чнице, о_у=моли` 
ма'терними твои'ми мл~твами и=зба'вителя всjь'хъ, да 
бж~е'ственнымъ всепроще'нiемъ покры'етъ грjьхи` на'шя и= 
свjь^тлыя дв_е'ри ра^йскiя w\тве'рзетъ на'мъ, ты' бо _е=си` 
предста'тельство и= сп~се'нiе ро'да хр\стiа'нскагw.

%<И='нъ тропа'рь, гла'съ г~:%>

%<Т%>ебjь`, мл\срдiя и=сто'чнику при'снw теку'щему и= 
спору'чницjь грjь'шныхъ, недосто'йнiи раби` твои`, бц\де, 
припа'дающе, скорбя'ще, вопiе'мъ ти`: сп~са'й на'съ w\т 
бjь'дъ, вл\дчце, и= ма'тернимъ твои'мъ хода'тайствомъ 
и=спроси` всjь^мъ на'мъ вjь'чное сп~се'нiе.



%<На о_у='трени.%>

%<На Б%>г~ъ гд\сь: %<тропа'рь, два'жды. Сла'ва, и= 
ны'нjь: Н%>е о_у=молчи'мъ никогда`:

%<По а~-мъ стiхосло'вiи сjьда'ленъ, гла'съ д~. 
Подо'бенъ: Jа=%>ви'лся _е=си` дне'сь:

%<З%>аря'ми просiя` всемi'рная ра'дость _о='браза 
твоегw`, дв~о ма'ти марi'е: на земли` просвjьти` мы'сли 
любо'вiю пою'щихъ тя`.

%<Сла'ва, и= ны'нjь, гла'съ то'йже.%>

%<По в~-мъ стiхосло'вiи сjьда'ленъ, гла'съ д~. 
Подо'бенъ: О_у=%>диви'ся:

%<Д%>в~а марi'а бц\да вои'стинну, jа='кw _о='блакъ 
свjь'тлый, на'мъ возсiя`. ктому` а=да'мъ не w=сужда'ется, и= 
_е='vа w\т о_у='зъ свободи'ся, (с. 405) сегw` ра'ди и= мы` 
зове'мъ, вопiю'ще со дерзнове'нiемъ, _е=ди'нjьй чи'стjьй: 
прест~а'я дв~о, моли` сн~а твоегw` пода'ти грjьхw'въ 
w=ставле'нiе.

%<Сла'ва, и= ны'нjь, то'йже.%>

%<По полv"еле'и сjьда'ленъ, гла'съ а~. Подо'бенъ: 
А='%>гг~льскiя си^лы:

%<Д%>в~и'ческагw твоегw` чре'ва красе'нъ кла'съ 
jа='влься: и=зрасти'ла бо _е=си` мi'рови жи'знь, сегw` ра'ди 
си^лы нб~сныя вопiю'тъ тебjь`, бц\де, сла'вяще ч\стно'е 
твое` пра'зднество, преч\стая: сла'ва _о='бразу твоему`, 
сла'ва дjь'вству твоему`, ма'ти безневjь'стная.

%<Сла'ва, и= ны'нjь, то'йже.%>

%<Степе'нна, а~-й а=нтiфw'нъ д~-гw гла'са. Прокi'менъ, 
гла'съ д~: П%>омяну` и='мя твое` во вся'комъ ро'дjь и= 
ро'дjь. %<Стi'хъ: W\т%>ры'гну се'рдце мое` сло'во бла'го, 
гл~го'лю а='зъ дjьла` моя^ цр~е'ви. %<В%>ся'кое дыха'нiе: 
%<_Е=v\глiе w\т луки`, зача'ло д~.%>

%<По н~-мъ _псалмjь` стiхи'ра, гла'съ s~:%>

%<С%>окро'вище некрадо'мое w=брjьто'хомъ тя`, бц\де 
дв~о, преве'лiихъ бо дарова'нiй сподо'билася _е=си` w\т сн~а 
возлю'бленнагw: приноси'ти тому` ру'цjь въ поруче'нiе за 
лю'ди согрjьши'вшыя. сп~си` о_у='бw благода'тiю твое'ю 
гра'дъ на'шъ и= лю'ди, бори^мымъ страстьми` <-> 
о_у=мире'нiе, w=бурева'_емымъ волна'ми грjьхо'вными <-> 
тишину`, _е=ди'на предста'тельнице вjь'рныхъ.

%<Канw'нъ, гла'съ в~.%>

%<Пjь'снь а~. I=рмо'съ:%>

%<В%>о глубинjь` постла` и=ногда` фараwни'тское 
всево'инство пре_оруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть: препросла'вленный 
гд\сь сла'внw бо просла'вися. (с. 406)

%<В%>ъ наро'читый де'нь пра'здника на'шегw w\тве'рземъ, 
лю'дiе, о_у=ста` своя^ и= но'выми пjь'сньми вели^чiя 
приснод~вы воспое'мъ. Се' бо jа=вле'нiемъ ст~ы'я своея` 
i=кw'ны грjь^шнымъ спору'чницы мно'жествомъ чуде'съ w\т нея` 
сла'внw просла'вися.

%<Jа='%>коже свjьтоза'рное со'лнце, w\т горы` сiна'йскiя 
возсiя'вшее, w=блиста` на'съ _о='бразъ спору'чницы 
грjь'шныхъ, и='мже бл~года'ти зало'гъ мi'ру дарова'ся и= 
сп~се'нiе на земли` возвjьсти'ся, покро'въ и= прибjь'жище 
вjь^рнымъ, любо'вiю почита'ющымъ _е=го`.

%<Р%>уко'ю крjь'пкою лю'ди своя^ w\т го'рькiя рабо'ты 
и=зба'вльшему и= и=зъ глубины` морскi'я и=зве'дшему простри` 
ру'цjь твоя^, дв~о ч\стая, и= моли'ся прилjь'жнw, да 
и=зведе'тъ и=зъ плjь'на грjьхо'внагw ду'ши вjь'рныхъ, 
пра'зднующихъ свjь'тлw заступле'нiе твое`.

%<В%>сjь'хъ па'дшихъ воста'нiе, заблужда'ющихъ 
наста'внице, о_у=ныва'ющихъ ра'дованiе, боля'щихъ 
и=сцjьле'нiе и= всjь'хъ грjь'шныхъ сп~се'нiе, соблюди` и= 
сохрани` на'съ, госпоже`, бж~е'ственнымъ къ сн~у за ны` 
хода'тайствомъ твои'мъ.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Н%>епло'дствовавшiй мо'й о_у='мъ, плодоно'сенъ бж~е 
покажи' ми, дjь'лателю до'брыхъ, насади'телю бл~ги'хъ, 
бл~гоутро'бiемъ твои'мъ.

%<С%>вы'ше да'нною ти` бл~года'тiю w=бнови'ла _е=си`, 
спору'чнице мi'ра, мно'гими грjьхми` w=бветша'вшыя сердца` 
на'ша, и=, воздjь'ющи ру'цjь, мо'лишися къ сн~у твоему` за 
лю'ди согрjьши'вшыя: сп~си`, дв~о, на'съ мл~твами твои'ми.

%<Jа='%>кw _о='блакъ дождено'сный, ви'димъ _о='бразъ 
тво'й, вл\дчце мi'ра, во'ду бо сп~си'тельную чуде'съ w\т 
негw` и=спуща'ющи, грjьхми` (с. 407) и=зсо'хшыя сердца` 
бл~года'тiю напая'еши и= приво'диши на'съ къ творе'нiю 
добродjь'телей плода`, сегw` ра'ди любо'вiю о_у=блажа'емъ 
тя`.

%<Ж%>е'злъ а=арw'новъ процвjь'тшiй и=менова' тя дре'вле 
мwv"се'й, цвjь'тъ бо живоно'сный хр\ста` прозябла` _е=си`, 
_е=му'же просте'рши дла^ни, моли'ся, бг~ома'ти, страстьми` 
о_у=мерщвл_е'нныя ду'шы на'шя w=живи'ти плодоно'сною 
бл~года'тiю свое'ю.

%<W=%>роси` на'съ росо'ю моли'твъ твои'хъ 
бг~ороди'тельнице, и= неплw'дная въ пусты'нjь грjьхо'внjьй 
о_у=вяда^ющая сердца` на^ша плодонw'сны ны'нjь содjь'лай 
всеси'льнымъ къ бг~у хода'тайствомъ твои'мъ.

%<Пjь'снь д~. I=рмо'съ:%>

%<П%>рише'лъ _е=си` w\т дв~ы, не хода'тай, ни а='гг~лъ, 
но са'мъ гд\си вопло'щся, и= спа'слъ _е=си` всего' мя 
человjь'ка. тjь'мъ зову' ти, сла'ва си'лjь твое'й гд\си.

%<П%>ришла` _е=си` въ мi'ръ за грjь'шники хода'таица, 
jа='кw а='гг~лъ о_у=тjьша'яй и= ко и=справле'нiю вся^ 
подвиза'яй. тjь'мже о_у=`бо мт~и бж~iя, спору'чница бу'ди 
ми` во бла'го, jа='кw да w=бращу'ся и= пре'жде 
согрjьше'нныхъ разрjьше'нiе прiиму`, ра'достнw вопiю'ще: 
сла'ва си'лjь твое'й, гд\си.

%<С%>окро'вище безцjь'нное w=брjьто'хомъ <-> 
свjьтоно'сный _о='бразъ тво'й, бц\де, мv"рото'чный и= 
многоцjьле'бный, бл~года'ти бж~iя w=би'льнw преиспо'лненный, 
_е=му'же покланя'ющеся, и=сточи'ти про'симъ w=свяще'нiе 
душа'мъ и= тjьлес_е'мъ на'шымъ.

%<Л%>jь'ствица jа=ви'лася _е=си` _о=бра'знw i=а'кwву, 
w\т земли` къ высотjь` о_у=твержде'нная, _е='юже сни'де 
вл\дка не'ба и= земли`, да то'ю пу'ть пра'вый покая'нiя 
пока'жетъ на'мъ и= къ черто'гамъ нб~снымъ возведе'тъ лю'ди 
согрjьши'вшыя. (с. 408)

%<_Е=%>ди'на наде'жда несумнjь'нная и= грjь^шнымъ 
спору'чница ты` _е=си`, прч\стая, тобо'ю бо хр\сто'съ бг~ъ, 
прекло'нь небеса`, на зе'млю сни'де w=бнови'ти па'дшее 
созда'нiе свое`. тjь'мже, проси`, дв~о, грjьхw'въ проще'нiе 
дарова'ти на'мъ, вjь'рою пою'щымъ _е=му`, сла'ва си'лjь 
твое'й, гд\си.

%<Пjь'снь _е~. I=рмо'съ:%>

%<Х%>ода'тай бг~у и= человjь'кwмъ бы'лъ _е=си` хр\сте` 
бж~е: тобо'ю бо вл\дко, къ свjьтонача'льнику _о=ц~у` 
твоему`, w\т но'щи невjь'дjьнiя, приведе'нiе и='мамы.

%<Х%>ода'тай бг~у и= человjь'кwмъ, хр\сто'съ бг~ъ, 
хода'таицу тя` мi'ру показа` и= грjь^шнымъ спору'чницу. 
_е=го'же мл\стива содjь'лай на'мъ, прест~а'я мт~и дв~о, 
те'плымъ заступле'нiемъ твои'мъ.

%<П%>а'че со'лнца свjьтле'ется _о='бразъ тво'й, 
бг~оневjь'сто, всю` страну` на'шу w=сiява'ющiй зна'м_енiи и= 
чудесы`, тьму' же грjьхо'вную разгоня'ющiй и= бл~го'е 
всjь^мъ и=сточа'ющiй нб~сное мv'ро во сп~се'нiе вjь'рныхъ и= 
мi'ру хр\стiа'нскому во w=бновле'нiе.

%<Р%>уно' тя гедеw'нъ воwбрази` w=роше'нное, на него'же, 
jа='кw роса`, хр\сто'съ бг~ъ сни'де, да, росо'ю моли'твъ 
твои'хъ w=роше'ннiи, грjь'шницы къ покая'нiю подви'гнутся и= 
къ вjь^чнымъ _о=би'телемъ свjьтонача'льника _о=ц~а` нб~снагw 
приведе'нiе да и='мутъ.

%<С%>е` пла'чу и= рыда'ю го'рцjь, _е=гда` w\т но'щи 
нерадjь'нiя во о_у='мъ прiиду` w\т мно'гихъ мои'хъ sлы'хъ 
прегрjьше'нiй. тjь'мже молю' тя, мт~и бл~га'я: спору'чница 
бу'ди ми` и= наста'ви мя` на пу'ть, _е='же ходи'ти во 
и='стинjь, сле'зы принося'ще w= свои'хъ прегрjьше'нiихъ. (с. 
409)

%<Пjь'снь s~: I=%>рмо'съ:

%<В%>ъ бе'зднjь грjьхо'внjьй валя'яся, неизслjь'дную 
милосе'рдiя твоегw` призыва'ю бе'здну: w\т тли` бж~е мя` 
возведи`.

%<Р%>а'дости на'мъ вjь'чныя и= жи'зни нетлjь'нныя 
хода'таица jа=ви'лася _е=си`, бг~ороди'тельнице, принося'ще 
за ны` ру'цjь къ сн~у твоему` и= сп~су всjь'хъ, вся'ку 
слезу` w\т лица` земна'гw w\те'мшему и= неизслjь'дную 
милосе'рдiя своегw` бе'здну тобо'ю мi'ру показа'вшему.

%<С%>т~и'теля нiкола'а, предстоя'ща _о='бразу твоему`, 
бл~гоговjь'йный му'жъ о_у=зрjь'ти сподо'бися и= 
бл~говоле'нiя твоегw` глаго'лы w\т тебе`, цр~и'це, 
о_у=слы'ша, jа='же вjь^рнымъ бы'ша во о_у=твержде'нiе и= w= 
лю'дехъ промышле'нiя твоегw` во свидjь'тельство.

%<С%>ви'токъ но'въ тебе` и=са'iа, дв~о, предви'дjьвъ, на 
не'мже написа'ся живо'е сло'во _о='тчее, _е=го'же моли`, 
ч\стая, всебл~же'нная, въ кни'зjь мнjь` живы'хъ написа'тися 
и= мно'гихъ sw'лъ мои'хъ растерза'ти сви'токъ покая'нiя 
предо'брыми _о='бразы.

%<И=%>зъ глубины` бе'здны грjьхо'вныя къ тебjь` ру'цjь 
простира'ю и= скве'рнiи о_у=стнjь` мои` къ моле'нiю 
w\тверза'ю, подно'жiю же но'гъ твои'хъ, вл\дчце, припа'даю 
и=, рыда'ющи, вопiю' ти: моли'ся, засту'пнице, сн~у твоему`, 
проще'нiе о_у=лучи'ти ми` и= мл\сть въ де'нь су'дный.

%<Конда'къ, гла'съ а~:%>

%<Ч%>естно'е жили'ще бы'вшее неизрече'ннагw _е=стества` 
бж~е'ственнагw вы'ше сло'ва и= па'че о_у=ма` и= грjь^шнымъ 
_е=си` спору'чница, подава'еши бл~года'ть и= и=сцjьле'нiе, 
jа='кw мт~и всjь'хъ (с. 410) ца'рствующагw: моли` сн~а 
твоего` получи'ти на'мъ мл\сть въ де'нь су'дный.

%<I='косъ:%>

%<С%>вjьтоно'снаго jа=вле'нiя и= пресла'внаго твоея` 
i=кw'ны, спору'чницы грjь'шныхъ прославле'нiя, чуде'съ же 
мно'гихъ пучи^ны и= мv'ра многоцjьле'бнагw и=злiя'нiя 
витi'йствующихъ о_у=ста` не возмога'ютъ и=сповjь'дати 
досто'йнw. мы' же, грjь'шнiи и= смире'ннiи, что` 
возглаго'лемъ ти`, бг~оневjь'стная дв~о; то'кмо: поми'луй 
на'съ. _е=ди'ну бо тя` жи'зни на'шея стяжа'хомъ 
храни'тельницу и= наде'жду крjь'пку сп~се'нiя. тjь'мже 
мо'лимъ тя`, _w бл~госе'рдная: спору'чница на'мъ покая'нiя 
jа=ви'ся и= хода'тайствуй къ сн~у твоему`: да бу'дущихъ 
и=стяза'нiй и=зба'вимся и= мл\стива _е=го` w=бря'щемъ въ 
де'нь су'дный.

%<Пjь'снь з~. I=рмо'съ:%>

%<Б%>г~опроти'вное велjь'нiе беззако'ннующагw мучи'теля 
высо'къ пла'мень вознесло` _е='сть: хр\сто'съ же простре` 
бл~гоч_ести'вымъ _о=трокw'мъ ро'су дх~о'вную, сы'й 
бл~гослове'нъ, и= препросла'вленъ.

%<В%>ъ нощи`, и= во дни`, и= во вся'кихъ w=бстоя'нiихъ 
сп~се'нiе тве'рдо и='мамы тя`, бц\де, хр\стiа'нwмъ покро'въ 
и= прибjь'жище, вы'ну бо ру'цjь ко гд\су просте'рши, росо'ю 
мл~твъ твои'хъ, jа='коже _о='троки бл~гоч_ести'выя, 
w=храня'еши w\т напа'стей вjь^рныя, зову'щыя: бл~гослове'нна 
_е=си`, мт~и дв~о, и= препросла'влена.

%<Н%>е терпя` му'жъ бл~гочести'вый зрjь'ти 
неизрече'ннаго w\т _о='браза твоего` w=сiя'нiя, на зе'млю 
ни'цъ паде`, моля'ся. мы' же, грjь'шнiи, бл~года'тную 
i=кw'ну сiю` зря'ще, любо'внw вопiе'мъ ти`: бл~гослове'нна 
бу'ди, спору'чнице сп~се'нiя на'шегw, и= препросла'влена во 
вjь'ки. (с. 411)

%<С%>ерафi'мъ дре'вле, клеща'ми о_у='гль нося'й 
горя'щiй, во о_у=ста` косну'ся и=са'iи, попаля'я грjьхи` 
_е=го`. ты' же, клеща` свjьтоза'рная су'щи, бц\де, о_у='гль 
бж~е'ственный носи'вшая, хр\ста` i=и~са, прикосни'ся _е=гw` 
милосе'рдiю, да w=пали'тъ грjьхи` на'шя и= беззакw'нiя 
лю^тая.

%<Н%>е w\тве'ржи мене` w\т лица` твоегw`, 
всенепоро'чная, _е=гда` къ пречи'стому _о='бразу твоему` 
воззрю`, стеня'ще w= грjьсjь'хъ тя'жкихъ, но мл\стива бу'ди 
ми` засту'пница къ сн~у, милосе'рдiемъ бо преклоня'ется и= 
сп~се'нiе грjь'шникwвъ содjь'лываетъ хода'тайствомъ твои'мъ.

%<Пjь'снь и~. I=рмо'съ:%>

%<В%>ъ пе'щь _о='гненную ко _о=трокw'мъ _е=вр_е'йскимъ 
снизше'дшаго, и= пла'мень въ ро'су прело'жшаго бг~а, по'йте 
дjьла` jа='кw гд\са и= превозноси'те во вся^ вjь'ки.

%<В%>ъ пе'щь _о='гненную страсте'й мi'ра снизше'дшую и= 
пла'мень грjьхо'вный въ ро'су покая'нiя сп~си'тельнагw 
прело'жшую бц\ду, прекра'сный ли'къ ве'селw спле'тши, 
по'йте, дjьла`, jа='кw засту'пницу мi'ра дв~у ч\стую, и= 
превозноси'те во вся^ вjь'ки.

%<С%>вjь'та нб~снагw въ нощи` много_обра'зными 
и=гра'ньми сла'вятъ всечестну'ю i=кw'ну твою`, вл\дчце, 
го'рнiи чи'ни и= тебе`, бг~оневjь'стную ма'терь, 
о_у=блажа'ютъ ра'достнw. ю='же, jа='кw свjьтоводи'тельницу 
и=зъ тьмы` грjьхо'вныя, лю'дiе, превозноси'те во вся^ 
вjь'ки.

%<W\т%> дре'вле до ны'нjь саму` ма'терь цр~я` хр\ста` 
о_у=тjь'шительницу тве'рду въ напа'стехъ и=му'щи, въ 
ско'рбехъ же и= печа'лехъ при'сное и=збавле'нiе, въ бjьда'хъ 
по'мощь и= въ покая'нiи спору'чницу, бл~гослови'те, сы'нове 
человjь'честiи, по'йте сiю` и= превозноси'те во вся^ вjь'ки. 
(с. 412)

%<Д%>а'ждь рабw'мъ твои^мъ, всеблага'я цр~и'це, 
прош_е'нiя сп~си'т_ельная въ хра'мjь се'мъ, въ не'мже 
и=сто'чникъ пресла'вныхъ чуде'съ показа'ла _е=си`, то'ки 
мv'ра и=сточа'я w\т ст~а'гw _о='браза твоегw`, и='миже 
стра^сти ду'шъ и= тjьле'съ врачу'еши неизрече'ннымъ 
милосе'рдiемъ твои'мъ.

%<Пjь'снь f~. I=рмо'съ:%>

%<Б%>езнача'льна роди'теля сн~ъ, бг~ъ и= гд\сь, 
вопло'щься w\т дв~ы на'мъ jа=ви'ся, w=мрач_е'нныя 
просвjьти'ти, собра'ти расточ_е'нная: тjь'мъ всепjь'тую 
бц\ду велича'емъ.

%<Н%>е возмога'етъ сло'во человjь'ческое, ниже` jа=зы'къ 
вся'къ похвали'ти тя` досто'йнw, но ты`, прест~а'я, 
бл~года'ть неwску'дную w\т гд\са прiи'мшая и= грjь^шнымъ 
спору'чница свы'ше преднарече'нная, вре'тище прегрjьше'нiй 
на'шихъ расто'ргни и= w=мрач_е'нныя просвjьти' ны, 
весе'лiемъ же добродjь'телей препоясу'ющи, не w=ста'ви на'съ 
заступле'нiемъ твои'мъ, да тя`, всепjь'тую бц\ду, 
велича'емъ.

%<С%>вjь'томъ невеще'ственнагw свjьтоли'тiя сiя'я, 
_о='бразъ тво'й, _о=трокови'це непоро'чная, w=мрач_е'нныя 
грjьхми` просвjьща'етъ и= расточ_е'нная вся^ подъ кро'въ 
сп~си'тельный хра'ма твоегw` собира'етъ, тjь'мъ, 
веселя'щеся, тя`, всепjь'тую бц\ду, велича'емъ.

%<Jа='%>коже давi'дъ пра'_отецъ дре'вле предъ сjь'ннымъ 
ковче'гомъ взыгра'ше ра'достнw, си'це и= мы` цр~и'цjь не'ба 
прише'дшей пjь'сньми взыгра'емъ немо'лчными, сла'вяще 
_о='браза _е=я` многоцjьле'бнагw всечестно'е прославле'нiе.

%<С%>ра'дуемся дне'сь и= свесели'мся неизрече'нному 
бж~iю дарова'нiю <-> ди'вному _о='бразу приснодв~ы, ра'дость 
бо вjь'чную w\т (с. 413) негw` и=сточа'етъ на'мъ, напа'стей 
и= печа'лей свобожда'я. тjь'мже бл~года'рств_енныя пjь^сни 
воспjьва'емъ весе'лiя хода'таицjь и= вjь'рнw любо'вiю вси` 
jа='кw бг~ома'терь велича'емъ.

%<На хвали'техъ стiхи^ры, гла'съ з~.%>

%<Г%>д\сь и= цр~ь сла'вы, нб~са` преклони'въ, сни'де 
w=бнови'ти па'дшее _е=стество` человjь'ческое и=, на рука'хъ 
твои'хъ, дв~о, jа='кw а='гнецъ непоро'ченъ, носи'мый, ны'нjь 
твою` моли'тву прiе'млетъ, и= проше'нiе твое` jа='кw сн~ъ 
бл~гi'й во всjь'мъ и=сполня'етъ, _е=му'же, преч\стая, 
просте'рши ру'цjь твоя^, о_у=се'рднw за ны` моли'ся, да 
пода'стъ о_у=тjьше'нiе рабw'мъ твои^мъ и= сп~се'тъ ду'шы 
на'шя, jа='кw милосе'рдъ.

%<Н%>едосто'йнw предстоя'ще преч\стому _о='бразу 
твоему`, о_у='треннюю пjь'снь возсыла'емъ ти`, 
бг~ороди'тельнице, и=зъ глубины` грjьхо'вныя взыва'юще: 
w=мраче'нiе на'ше свjь'томъ любви` твоея` просвjьти` и= 
разрjьши` неду'ги на'шя гw'рькiя и= неисцjь^льныя, наде'ждо 
и= заступле'нiе всjь'хъ конц_е'въ земли` и= _е=ди'на 
предста'тельнице вjь^рнымъ.

%<Р%>а'дуйся, врата` бж~iя пресвята^я, w\т вра'тъ 
а='довыхъ на'съ и=збавля'ющая и= свjьтоза'рный пу'ть 
покая'нiя показу'ющая, и='мже w=бря'щемъ врата`, къ 
вjь'чнjьй жи'зни ввwдя'щая, заблужда'ющихъ всjь'хъ 
наста'внице, ро'дъ вjь'рныхъ человjь^къ споруче'нiемъ 
соблюда'й и= сп~са'й ду'шы на'шя.

%<Сла'ва, и= ны'нjь, гла'съ то'йже.%>

%<П%>одъ кро'въ тво'й, вл\дчце, вси` земноро'днiи 
прибjьга'юще, вопiе'мъ ти`: бц\де, о_у=пова'нiе на'ше, 
и=зба'ви на'съ w\т безмjь'рныхъ прегрjьше'нiй и= сп~си` 
ду'шы на'шя. (с. 414)

%<Славосло'вiе вели'кое, w\тпу'стъ и= ча'съ а~-й. На 
лiтургi'и слу'жба вся` бц\де.%>

%<Моли'тва.%>

%<_W%> вл\дчце пребл~гослове'нная, защи'тнице ро'да 
хр\стiа'нскагw, прибjь'жище и= сп~се'нiе притека'ющихъ къ 
тебjь`! Вjь'мъ, вои'стинну вjь'мъ, jа='кw sjьлw` согрjьши'хъ 
и= прогнjь'вахъ, преми'лостивая госпоже`, рожде'ннаго 
пло'тiю w\т тебе` сн~а бж~iя, но и='мамъ мно'гiи _о='бразы 
пре'жде мене` прогнjь'вавшихъ _е=гw` бл~гоутро'бiе: мытари`, 
блудни^цы и= прw'чiя грjь'шники, и=`мже даде'ся проще'нiе 
грjьхw'въ и='хъ, покая'нiя ра'ди и= и=сповjь'данiя. ты'я 
о_у='бw _о='бразы поми'лованныхъ _о=чес_е'мъ грjь'шныя души` 
моея` представля'я и= на толи'кое бж~iе милосе'рдiе, 
_о='нjьхъ прiе'мшее, взира'я, дерзну'хъ и= а='зъ, грjь'шный, 
прибjь'гнути съ покая'нiемъ ко твоему` бл~гоутро'бiю. _w 
всеми'лостивая вл\дчце, да пода'си ми` ру'ку по'мощи и= 
и=спро'сиши о_у= сн~а твоегw` и= бг~а ма'терними и= 
ст~jь'йшими твои'ми мл~твами тя'жкимъ мои^мъ грjьхw'мъ 
проще'нiе. вjь'рую и= и=сповjь'дую, jа='кw то'й, _е=го'же 
родила` _е=си`, сн~ъ тво'й, _е='сть вои'стинну хр\сто'съ, 
сн~ъ бг~а жива'гw, судiя` живы'хъ и= ме'ртвыхъ, воздая'й 
кому'ждо по дjьлw'мъ _е=гw`. вjь'рую же па'ки и= 
и=сповjь'дую тебе` бы'ти и='стинную бц\ду, милосе'рдiя 
и=сто'чникъ, о_у=тjьше'нiе пла'чущихъ, взыска'нiе 
поги'бшихъ, си'льную и= непрестаю'щую къ бг~у хода'таицу, 
sjьлw` лю'бящую ро'дъ хр\стiа'нскiй, и= спору'чницу 
покая'нiя. вои'стинну бо нjь'сть человjь'кwмъ и=ны'я по'мощи 
и= покро'ва, ра'звjь тебе`, госпоже` преми'лостивая, и= 
никто'же, о_у=пова'я на тя`, постыдjь'ся, когда` и=, тобо'ю 
о_у=моля'я бг~а, никто'же w=ста'вленъ бы'сть. тогw` (с. 415) 
ра'ди молю` твою` неисче'тную бл~гость: w\тве'рзи дв_е'ри 
милосе'рдiя твоегw` мнjь`, заблу'ждшему и= па'дшему въ 
тимjь'нiе глубины`, не возгнуша'йся мене`, скве'рнагw, не 
пре'зри грjь'шнагw моле'нiя моегw`, не w=ста'ви мене`, 
_о=кая'ннагw, jа='кw въ поги'бель sло'бный вра'гъ похи'тити 
мя` и='щетъ, но о_у=моли` w= мнjь` рожде'ннаго w\т тебе` 
милосе'рдаго сн~а твоего` и= бг~а, да прости'тъ вели^кiя 
моя^ грjьхи` и= и=зба'витъ мя` w\т па'губы моея`. jа='кw да 
и= а='зъ со всjь'ми, получи'вшими проще'нiе, воспою` и= 
просла'влю безмjь'рное милосе'рдiе бж~iе и= твое` 
непосты'дное w= мнjь` заступле'нiе въ жи'зни се'й и= въ 
несконча'емомъ вjь'цjь. а=ми'нь.


