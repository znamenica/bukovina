<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 132)

%<Мjь'сяца тогw'же въ в~_i-й де'нь.%>

%<Прп\дбнагw _о=ц~а` на'шегw и= и=сповjь'дника fеофа'на 
сiгрiа'нскагw.%>

%<На Г%>д\си, воззва'хъ, %<стiхи^ры, гла'съ и~. По\д: 
_W%> пресла'внагw чудесе`!

%<_О='%>ч~е бг~ому'дре fеофа'не, * бг~оявле'нiя 
хр\сто'ва * нарече'нъ тезоимени'тъ, * живонw'снымъ стопа'мъ 
тогw` послjь'довалъ _е=си`, * и= кра^сная житiя` w=ста'вилъ 
_е=си` *, взира'я къ жела'емому тебjь`, * добро'тою 
преизря'днjьйше, * и= бж~е'ственными манов_е'нiи, jа=`же къ 
нему`, * и=зря'дными w=божа'емь, и= коне'чными. (с. 133)

%<_О='%>ч~е бг~ому'дре fеофа'не, * и=згна^нiя гw'рькая, 
* въ не'мощи пребыва'я, * терпjьли'внw претерпjь'лъ _е=си`, 
* не пощадjь'въ тjьлесе` за честны^я i=кw'ны, всехва'льне, * 
jа='ростiю львw'въ заточа'емь: * и=`мже руга'яся, совjь'ты 
w=буи'лъ _е=си`, * и= помышл_е'нiя су^щая суему'др_ена, и= 
о_у='мъ па'губный.

%<П%>ои'стинjь воздая^нiя болjь'зней твои'хъ * благи'хъ 
да'тель бога'тнw тебjь` дарова`, * w\тгоня'ти де'мwны, и= 
цjьли'ти неду'ги * пода'въ, всеблаже'нне си'лу, * сподо'бивъ 
тя` несказа'нныя ра'дости, * и=дjь'же лику'ютъ а='гг~льстiи 
чи'ни, * вы'ну лице` зря'ще вседержи'теля.

%<Сла'ва, и= ны'нjь, бг~оро'диченъ, гла'съ и= подо'бенъ 
то'йже:%>

%<Р%>а'дуйся, свjь'та бж\ственнагw носи'ло, * 
свjьтлjь'йшая sвjьздо`, * и= сjь'ни свяще'нiя: * свjь'тъ 
на'мъ возсiя` и=зъ пречи'стыхъ чре'слъ твои'хъ, * 
просвjьща'я мi'ра концы`, * и= w=свяща'я свое'ю благода'тiю. 
* ра'дуйся, нача'ло спасе'нiя преч\стая: * ра'дуйся, 
о_у=жа'сное слы'шанiе и= глаго'ланiе, * надjь'ющымся на тя`.

%<Кр\стобг~оро'диченъ. Подо'бенъ то'йже:%>

%<Ч%>то` зри'мое видjь'нiе, * _е='же мои'ма _о=чи'ма 
ви'дится, _w, вл\дко; * содержа'й всю` тва'рь, * на дре'во 
воздви'женъ бы'въ, * и= о_у=мира'еши всjь^мъ дая'й жи'знь, * 
бц\да пла'чущися глаго'лаше, * _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.



%<Канw'нъ, _е=гw'же краегране'сiе: F%>еофа'нъ пое'тъ тя` 
fеофа'на.

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма а=мали'кову си'лу въ пусты'ни 
побjьди'лъ _е='сть.

%<Б%>г~а пло'тiю jа='вльшагwся стопа'мъ послjь'довалъ 
_е=си`, (с. 134) благоче'стiемъ, _о='ч~е, разже'гся: jа='кw 
w\тсю'ду зва'нiе прiе'мъ, _е='же пои'стиннjь тезоиме'нно, 
jа='кw промышле'нiе проwбразова'ся.

%<Н%>асла'ждся жела'ннjьйшимъ раче'нiемъ вл\дки твоегw`, 
пренебре'глъ _е=си` любо'вь мiрску'ю: сраствори'вжеся 
бж\ственнjьй любви`, жите'йскую красоту` въ ничто'же 
вмjьни'лъ _е=си`, всеблаже'нне.

%<О_у=%>стреми'вся sвjьрови'днw, гоня'ше ле'въ томи'тель 
и=збра^нныя, не терпя` зрjь'ти почита'ему i=кw'ну хр\сто'ву, 
съ ни'миже и= тя`, fеофа'не, и=згна'нiю w=суди`.

%<Бг~оро'диченъ:%>

%<Д%>ве'рь, jа='же къ на'мъ твоегw`, гд\си, сни'тiя, 
восто'къ, и= со'лнце, и= свjь'тъ та'инственнw тя` 
нарица'емаго, преесте'ственнw w=блиста`, сугу'ба 
_е=стество'мъ бг~очл~вjь'ка.

%<Пjь'снь г~. I=рмо'съ:%>

%<Н%>е му'дростiю, и= си'лою, и= бога'тствомъ хва'лимся, 
но тобо'ю, _о='ч~ею v=поста'сною му'дростiю, хр\сте`: 
нjь'сть бо свя'тъ, па'че теб_е`, чл~вjьколю'бче.

%<С%>вjь'та бж\ственнагw и=спо'лненъ ви'дjьнъ бы'лъ 
_е=си`, fеофа'не, любо'вiю сраствори'вся жела'емому, 
блаже'нне. тjь'мже твою` сла'вную па'мять почита'емъ.

%<W\т%>ре'къ sлочести'вагw льва` повелjь^нiя, преда'нiя 
благоче'стнw цр~кw'вная о_у=держа'лъ _е=си`. тjь'мже тя` 
хр\сто'съ чудесы` просла'ви.

%<В%>жиля'емо наде'ждею и= вjь'рою, преподо'бне, твоея` 
пло'ти неможе'нiе, душе'вною крjь'постiю о_у=твержда'емь, 
бг~у присво'илъ _е=си` тjь'ло купнора'бное.

%<Бг~оро'диченъ:%>

%<С%>озда'вый въ нача'лjьхъ w\т пе'рсти мя` человjь'ка, 
зи'ждется мен_е` ра'ди во чре'вjь твое'мъ, всенепоро'чная, 
дре'внее паде'нiе и=справля'я. (с. 135)

%<Сjьда'ленъ, гла'съ и~. Подо'бенъ: П%>рему'дрости:

%<Р%>ачи'тель любве` i=и~совы бы'въ, w\трази'лъ _е=си` 
сла^сти, и= жите'йскiй мяте'жъ, и= мона'шествовавъ пожи'лъ 
_е=си` на земли` jа='кw нб\сный а='гг~лъ, и= чуде'съ то'чиши 
дарова^нiя, преподо'бне. тjь'мже во свjьтоно'снjьй и= 
ст~jь'й твое'й па'мяти вjь'рнw восхваля'емъ тя`, и= 
согла'снw вопiе'мъ ти`: бг~оно'се fеофа'не, моли` хр\ста` 
бг~а, прегрjьше'нiй w=ставле'нiе дарова'ти, чту'щымъ 
любо'вiю ст~у'ю па'мять твою`.

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж~ества`, и= 
jа='кw младе'нца дои'ши зижди'теля и= гд\са. тjь'мже 
а='гг~льскiй и= человjь'ческiй ро'дъ досто'йнw сла'вимъ 
прест~о'е рождество` твое`, и= согла'снw вопiе'мъ ти`: моли` 
хр\ста` бг~а, согрjьше'нiй w=ставле'нiе дарова'ти 
покланя'ющымся вjь'рою прест~о'му рж\ству` твоему`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи 
на кр\стjь`, восклица'ше пла'чущи, и= го'рькw рыда'ющи, 
вопiя'ше: мi'ръ о_у='бw ра'дуется, прiе'мляй тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за милосе'рдiе ми'лости. 
долготерпjьли'ве, гд\си, ми'лости бе'здно, и= и=сто'чниче 
неисчерпа'емый, о_у=милосе'рдися, и= да'руй согрjьше'нiй 
w=ставле'нiе вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<Н%>б\сное о_у=гото'вася жили'ще, jа='кw страда'льцу, 
тебjь`, сла'вне: w\т земны'я бо ра'дуяся преложи'лся _е=си` 
ски'нiи, вопiя` вл\дцjь твоему`: сла'ва си'лjь твое'й, 
гд\си. (с. 136)

%<В%>jьнцено'сецъ, fеофа'не, показа'лся _е=си`, честно'е 
бо и=з\ъwбраже'нiе хр\сто'во, бг~оно'се блаже'нне, не 
w\тве'рглся _е=си` чествова'ти. тjь'мъ и= взыва'лъ _е=си`: 
сла'ва си'лjь твое'й, гд\си.

%<П%>роти'вяся повелjь'нiю мучи'теля sлочести'вагw, 
преподо'бный, плотска'гw неможе'нiя w\тню'дъ небреже`, 
взыва'я созда'вшему: сла'ва си'лjь твое'й, гд\си.

%<В%>озвели'чился _е=си` чудесы`, бг~оно'се: и='бо 
хр\сто'съ возмзди` тя` за терпjь'нiе. тjь'мже и=сцjьл_е'нiя 
то'чиши тре'бующымъ, jа='коже w\т и=сто'чника, сщ~е'ннjьйше.

%<Бг~оро'диченъ:%>

%<П%>ревы'шши а='гг~лъ показа'лася _е=си` _е=ди'на: 
совjь'та бо вели'кагw а='гг~ла родила` _е=си` сло'во, вся^ 
просвjьти'вшаго, вjь'рою зову'щыя: сла'ва си'лjь твое'й, 
гд\си.

%<Пjь'снь _е~. I=рмо'съ:%>

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя вjь'рою 
воспjьва'ющыя тя`.

%<С%>ло'вомъ всеблагочести'вымъ, правосла'внw 
проповjь'да преподо'бный fеофа'нъ вjь'ры повелjь^нiя, 
ду'хомъ сiя'я.

%<Б%>ога'тство всеразли'чнw бг~ому'дреннjь разда'лъ 
_е=си` по повелjь'нiю вл\дки, въ нищетjь` живу'щымъ 
послjь'дуя, всехва'льне.

%<И=%>мjь'я твою` ду'шу по _о='бразу созда'вшагw, 
преч\стjьй вл\дчнjьй покланя'лся _е=си` i=кw'нjь, любо'вiю 
w=блобыза'я.

%<Бг~оро'диченъ:%>

%<С%>вjь'та безлjь'тнаго на'мъ, подъ лjь'ты бы'вшаго, 
родила` _е=си`, бг~омт~и, су'щымъ во тмjь` житiя`, и= мi'ръ 
просвjьти'ла _е=си`.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю. (с. 137)

%<Н%>апра'ви къ добродjь'тели житiе` мое`, преподо'бне, 
поще'нiя стезю` моли'твами твои'ми, блаже'нне, о_у=глажда'я, 
по не'йже крjь'пкw правоше'ствовати мя`, _о='ч~е, сподо'би.

%<Ц%>jьлому'дреннw твою` жи'знь соверши'лъ _е=си`, 
преподо'бне, съ му'дростiю, ю='же и=мjь'лъ _е=си`, съ 
му'жествомъ же пра'вду, и= кру'гомъ добродjь'телей jа=ви'лся 
_е=си` о_у=краша'емь.

%<Н%>а благосла'вiе му'ченическое вше'лъ _е=си`, 
fеофа'не, бг~омт~ере _о=трокови'цы и= му'ченикwвъ, _о='ч~е, 
i=кw'ны jа='кw поче'лъ _е=си`, гони'тел_емъ сопротивля'яся.

%<Бг~оро'диченъ:%>

%<В%>сю' тя w=ст~и` сло'во ст~о'е, во твою` всели'вся 
о_у=тро'бу w=сщ~е'нную, неизрече'ннымъ сло'вомъ, бц\де, 
_е=го'же моли` спасти'ся рабw'мъ твои^мъ.

%<Конда'къ, гла'съ в~. Подо'бенъ: В%>ы'шнихъ и=щя`:

%<С%>вы'ше прiе'мъ бж\ственное w\ткрове'нiе, со 
тща'нiемъ и=зше'лъ _е=си` w\т среды` молвы` жите'йскiя, и= 
о_у=едини'вся, преподо'бне, чуде'съ прiя'лъ _е=си` 
дjь'йство, и= проро'чества досто'инство, бога'тства и= 
сопру'жницы лиши'вся.

%<I='косъ:%>

%<Н%>а земли` ничто'же предпоче'тъ, послjь'довалъ _е=си` 
ра'дуяся зову'щему хр\сту`: и= и='го _е=гw` прiя'тъ на ра'мо 
твое` о_у=се'рднw, поко'й w=брjь'лъ _е=си` въ души` твое'й. 
_е=го'же и= мнjь` ни'щему и= о_у=ны'лому низпосли`, 
глаго'лющему и= ника'коже соверша'ющему, но _е=ще` 
о_у=пражня'ющемуся въ жите'йскихъ ве'щехъ, и= чудя'щемуся, 
ка'кw всjь'хъ и=збjьжа'лъ _е=си`, сожи'тельницы и= 
бога'тства лиши'вся;

%<Пjь'снь з~. I=рмо'съ:%>

%<В%>ъ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: благослове'нъ _е=си` въ хра'мjь сла'вы твоея`, 
гд\си. (с. 138)

%<_Е='%>же по _о='бразу стяжа'въ и= по подо'бiю, 
житiе'мъ пресвjь'тлымъ, _о='ч~е, прiи'мъ, _о=бою'ду 
о_у=краси'лся _е=си`, благослове'нъ _е=си` въ хра'мjь, 
вопiя`, сла'вы твоея`, гд\си.

%<И=%>сповjь'данiя вjьнце'мъ, _о='ч~е, о_у=краси'лся 
_е=си`, дjь'ломъ w=бличи'лъ _е=си` словеса` sлочести'выхъ: 
вjь^рныя же и=звjьсти'лъ _е=си`, благослове'нъ _е=си` въ 
хра'мjь, вопiя`, сла'вы твоея`, гд\си.

%<О_у=%>ма` твердjь'йшимъ о_у=се'рдiемъ, тjьл_е'сныя, 
_о='ч~е, болjь^зни под\ъя'лъ _е=си` терпjьли'внw, 
благода'рнw вл\дцjь твоему` вопiя`: благослове'нъ _е=си` въ 
хра'мjь сла'вы твоея`, гд\си.

%<Бг~оро'диченъ:%>

%<Jа='%>кw бц\ду и= цр~и'цу всея` тва'ри, вси` вjь'рнiи 
пое'мъ тя` ч\стую, и= _е='же ра'дуйся тебjь` взыва'емъ: 
благослове'нна ты` въ жена'хъ _е=си`, всенепоро'чная 
вл\дчце.

%<Пjь'снь и~. I=рмо'съ:%>

%<Р%>у'цjь распросте'ръ данiи'лъ, львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са.

%<В%>и'дя, блаже'нне, тве'рдость твоегw` противле'нiя 
ле'въ мучи'тель, во и=згна'нiе тя` w=суди` горча'йшее 
вселука'вый: съ весе'лiемъ же вопiя`, сiе` претерпjь'лъ 
_е=си`: благослови'те, вся^ дjьла` гд\сня, гд\са.

%<Н%>а перво_обра'зное ви'дя i=кw'ны че'сть преходя'щу, 
на три'знище поте'клъ _е=си`, jа='кw страда'лецъ 
зако'ннjьйшiй и= побjьди'тель показа'вся, вjьне'цъ прiя'лъ 
_е=си`, взыва'я: благослови'те, вся^ дjьла` гд\сня, гд\са.

%<Н%>б\сную вмjь'стw земны'я ски'нiю тебjь` даде` 
вся'ческихъ гд\сь, вмjь'стw бо тjьсноты` w=брjь'лъ _е=си` 
широту` ра'дованiя въ ра'йстjьй сла'дости, съ му'ченики 
вопiя`: благослови'те, вся^ дjьла` гд\сня, гд\са.

%<С%>вjь'томъ w=блиста'лся _е=си` мы'сленнымъ 
бж\ственнагw дх~а, блаже'нне fеофа'не: тjь'мже и=сцjьл_е'нiя 
то'чиши ны'нjь вjь'рою къ тебjь` притека'ющымъ, и= ст~у'ю 
твою` ра'ку любо'вiю почита'ющымъ, и= вопiю'щымъ: 
благослови'те, вся^ дjьла` гд\сня, гд\са. (с. 139)

%<Бг~оро'диченъ:%>

%<Б%>ж~е'ственною си'лою содержа'й тва'рь всю`, и= 
о_у=правля'я jа='вjь, рука'ми держи'тся твои'ми, преч\стая, 
jа='кw мл\днецъ, присносу'щный и= сопресто'льный _о=ц~у`, и= 
бж~е'ственному дх~у. _е=му'же вопiе'мъ: благослови'те, вся^ 
дjьла` гд\сня, гд\са.

%<Пjь'снь f~. I=рмо'съ:%>

%<К%>а'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

%<В%>се` бога'тство расточи'лъ _е=си` о_у=бw'гимъ, 
бг~оно'се, пра'вду твою` jа='вjь воспрiе'млеши, тебjь` 
возсiя'вшую, вмjь'стw тлjь'нныхъ пожина'я вjь'чнw 
пребыва^ющая.

%<Н%>еду'ги и=сцjьля'еши, всеблаже'нне, 
о_у=тjьши'телевою си'лою: де'мwны jа='вjь w\тго'ниши 
дjь'йствомъ сегw`, преблаже'нне. тjь'мъ вjь'рнiи зря'ще тя`, 
бг~оно'се, о_у=блажа'емъ.

%<Т%>во'й свjьтоно'сный, бг~ому'дре, преставле'нiя 
де'нь, вся^ призыва'етъ вjь^рныя къ прича'стiю w=свяще'нiя, 
_е=го'же и= ны'нjь ра'дующеся соверша'емъ, свяще'ннjьйше.

%<Д%>ае'ши мнjь` незави'стенъ да'ръ, похвале'нiй тебjь` 
словеса` спле'тшему о_у=се'рднw, бг~ому'дре, _е=динонра'вна 
тебjь`, jа='коже тезоиме'нна сего` показа'въ, мольба'ми 
твои'ми благопрiя'тными, всеблаже'нне.

%<Бг~оро'диченъ:%>

%<З%>ако'нъ похва'лъ побjьжда'ется бж\ственною сла'вою 
твое'ю, дв~о: но, jа='кw блага` и= благосе'рда, тя` пою'щихъ 
прiими` похвалу`, грjьхw'въ w=чище'нiе воздаю'щи, 
бг~оневjь'стная.