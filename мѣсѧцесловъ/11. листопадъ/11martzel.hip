<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::рус> Оцифровка осуществлена по электронным картинкам, 
присланным Алексеем Жуковым,регентом хора Святотроицкого 
Зеленецкого монастыря и праздничного хора Валаамского монастыря.

<::слав> 

СЛУ'ЖБА

ПРП\ДБНОМУ И= БГ~ОНО'СНОМУ _О=ТЦУ` НА'ШЕМУ

МАРТV'РIЮ,

Зелене'цкому чудотво'рцу.

Тисне'нiе второ'е.

САНКТПЕТЕРБУ'РГЪ

Сv"нода'льная тv"погра'фiя #ац~и



%<СЛУ'ЖБА%>

%<прп\дбному и= бг~оно'сному _о=тцу` на'шему%>

%<МАРТV'РIЮ,%>

%<зелене'цкому чудотво'рцу.%>

%<Мц\са ное'мврiа въ а~_i-й де'нь.%>

%<НА МА'ЛJЬЙ ВЕЧЕ'РНИ.%>

%<На Г%>д\си, воззва'хъ: %<стiхи^ры, гла'съ а~:%>

%<Подо'бенъ: Н%>б\сныхъ чинw'въ:

%<Д%>обродjь'телiю бж~е'ственною w=сiява'емь, 
пребл~же'нне мартv'рiе, на нб\сныя кру'ги сла'внw вступи'лъ 
_е=си`, разве'рзшымся ти` зерца'лwмъ та^инъ: тjь'мже въ 
бл~года'ти бж~е'ственнjьй jа=ви'лся _е=си`, прiе'мля 
неизреч_е'нная сiя^нiя: %<Два'жды.%>

%<О_у=%>мо'мъ w\тве'рстымъ прiе'мъ бл~года'ть, ве'сь, 
прп\дбне _о='тче, w=ст~и'лся _е=си`, и= w\т земны'хъ 
преста'вився, въ цр\ство хр\сто'вы сла'вы всели'лся _е=си`, 
мартv'рiе всебл~же'нне, въ по'стницjьхъ же бы'въ, 
свjьти'льникъ пресвjь'тлый jа=ви'лся _е=си`, и= пи'щи 
при'снw пребыва'ющiя ны'нjь насыща'ешися, бж~е'ственною 
сла'вою w=блистава'емь.

%<Т%>р\оца безнача'льная и= _е=диносу'щная jа=ви' тя 
себjь` селе'нiе, бг~оно'се мартv'рiе, и= показа' тя 
пресвjь'тла свjьти'льника: w\т жите'йскихъ бо мяте'жей 
о_у=клони'лся _е=си` се'рдцемъ и= житiе'мъ, тjь'мже съ 
нб\сными а='гг~лы водворя'ешися во цр\ствiи нб\снjьмъ: и= 
ны'нjь хр\ста` бг~а моли` w= и=`же вjь'рою восхваля'ющихъ 
всечестну'ю па'мять твою`.

%<Сла'ва, гла'съ s~:%>

%<П%>рiиди'те, мона'шествующихъ мно'жество, дне'сь 
мартv'рiа, бл~гоче'стiя подража'теля, пjь'сньми и= пjь'ньми 
восхва'лимъ, и= честну'ю и= многоцjьле'бную ра'ку 
w=бстоя'ще, любе'знw w=блобыза'емъ, глаго'люще: ра'дуйся, 
пресла'вне мартv'рiе, _о=те'честву твоему` пресвjь'тлый 
свjьти'льниче: ра'дуйся, чи'стjь чистjь'йшему свjь'ту 
совокупля'яйся: ра'дуйся, jа='кw со а='гг~лы предстои'ши 
прест~jь'й тр\оцjь, ю='же непреста'ннw моли` дарова'ти 
душа'мъ на'шымъ ве'лiю ми'лость.

%<И= ны'нjь, бг~оро'диченъ:%>

%<Б%>г~оро'дице, ты` _е=си` лоза` и='стинная, 
возрасти'вшая на'мъ пло'дъ живота`. тебjь` мо'лимся, 
моли'ся, вл\дчице, со прп\дбнымъ поми'ловати ду'шы на'шя.

%<На стiхо'внjь стiхи^ры, гла'съ в~:%>

%<Подо'бенъ: Д%>о'ме _е=vфра'fовъ:

%<Д%>о'мъ и= жили'ще дх~у прест~о'му, прему'дре 
мартv'рiе, бы'лъ _е=си`: тjь'мже и= на'съ до'мъ тому` 
содjь'лай, ст~у'ю твою` па'мять почита'ющихъ.

%<Стi'хъ: Ч%>естна` пред\ъ гд\семъ сме'рть преподо'бныхъ 
_е=гw`.

%<Д%>о'ме дх~а ст~а'гw, и= гра'ду и= w=би'тели на'шей 
о_у=твержде'нiе, прп\дбнымъ похвало`, соверше'нный вjь'рою, 
мартv'рiе прп\дбне, спаса'й на'съ моли'твами твои'ми ко 
гд\су.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<Д%>о'ме неwску'дныя бл~года'ти и= гра'де крjь'пкiй, на 
враги` побjь'да, возвы'си ро'гъ %[i=мпера'тору%] на'шему, 
моли'твами твои'ми ко гд\су.

%<Сла'ва, гла'съ в~:%>

%<Jа='%>кw фi'нi_ксъ давi'дски процвjь'лъ _е=си`, 
прп\дбне _о='тче, и= кре'стное w=ру'жiе воспрiи'мъ, 
мартv'рiе, б_е'здны страсте'й и=зсуши'лъ _е=си` 
воздержа'нiемъ, чистото'ю же возвы'сився, сосу'дъ jа=ви'лся 
_е=си` прест~о'му дх~у. Хр\ста` непреста'ннw моли` w= на'съ, 
вjь'рою и= любо'вiю пра'зднующихъ всечестну'ю па'мять твою`.

%<И= ны'нjь, бг~оро'диченъ:%>

%<В%>се` о_у=пова'нiе мое` на тя` возлага'ю, мт~и бж~iя, 
сохрани` мя` под\ъ кро'вомъ твои'мъ.

%<Тропа'рь, гла'съ в~:%>

%<W\т%> ю='ности, бг~облаже'нне, хр\ста` возлюби'въ, 
_о=те'чество w=ста'вилъ _е=си`, и= всjь'хъ мiрски'хъ 
мяте'жей о_у=клони'вся, въ ти'хое приста'нище пречестны'я 
w=би'тели бг~ома'терни дости'глъ _е=си`: w\тню'дуже 
о_у=вjь'дjьвъ непрохо'дную пусты'ню, крестови'дною заре'ю 
пока'занную, жела'тельнjь ю=` w=брjь'лъ _е=си`, и= въ не'й 
всели'вся, и='ночествующихъ собра'лъ _е=си`, и= си'хъ 
о_у=че'ньми свои'ми, jа='кw лjь'ствицею восхо'дною на нб~о, 
трудолю'бнw тща'лся _е=си` возводи'ти къ бг~у: _е=му'же 
моли'ся, бг~ому'дре мартv'рiе, дарова'ти благочести'вjьйшему 
%[i=мпера'тору%] на'шему %[нiкола'ю а=ле_кса'ндровичу%] на 
враги` побjь^ды и= душа'мъ на'шымъ ве'лiю ми'лость.

%<Сла'ва, и= ны'нjь, бг~оро'диченъ:%>

%<В%>ся^ па'че смы'сла, вся^ пресла^вная твоя^, 
бг~оро'дице, та^инства: чистотjь` запеча'танной и= дjь'вству 
храни'му, мт~и позна'лася _е=си` нело'жна, бг~а ро'ждши 
и='стиннаго. Того` моли` спасти'ся душа'мъ на'шымъ.

%<НА ВЕЛИ'ЦJЬЙ ВЕЧЕ'РНИ:%>

%<На Г%>д\си воззва'хъ: %<стiхи^ры на и~, самогла^сны. 
Гла'съ и~:%>

%<П%>реподо'бенъ и= че'стенъ, свjьти'льникъ 
бж~е'ственный и= свjьтоно'сный под\ъ спу'домъ никогда'же 
скрыва'ется, но на версjь` полага'етъ _е=го` высо'кихъ 
чуде'съ чл~вjьколю'бецъ. Тогw` моли'твами, хр\сте`, да'руй 
лю'демъ твои^мъ ве'лiю ми'лость. %<Три'жды.%>

%<Н%>а ра'ло возложи'лъ _е=си`, всече'стне, дjь'ланiе 
ру'къ твои'хъ, дjь'лая всегда` бж~е'ств_енная и= не 
возврати'лся _е=си` зря` вспя'ть: но бы'лъ _е=си` 
о_у=пра'вленъ во цр\ствiе хр\ста`, вопло'щшагwся бг~а во 
спасе'нiе ду'шъ на'шихъ. %<Три'жды.%>

%<В%>ъ ладiи` тjьле'снjьй вози'мь кро'ткими дыха^нiи 
кро'ткагw ду'ха, легкw` преше'лъ _е=си` жите'йскую пучи'ну, 
му'дре, и= на би'серjь многоцjь'ннjьмъ твоя^ и=мjь^нiя 
прода'въ и= w=брjь'тъ _е=го`, въ себjь` о_у=держа'лъ _е=си`, 
бл~же'нъ бы'въ бж~е'ственными добро'тами _е=гw`. 
%<Два'жды.%>

%<Сла'ва, гла'съ то'йже:%>

%<П%>рп\дбне и= бг~оно'сне _о='тче мартv'рiе 
пребл~же'нне, бж~е'ственнымъ жела'нiемъ распала'емь, вся^ 
земна^я и= жит_е'йская мудрова'нiя ни во что'же вмjьни'въ. 
хр\ста` _е=ди'наго возлюби'лъ _е=си`, и= въ приста'нище 
пусты'нное доше'дъ, бл~году'шнw бг~у рабо'талъ _е=си`, и= 
це'рковь прекра'сну ст~ы'я тр\оцы воздви'гъ, w=би'тель 
че'стну соста'вилъ _е=си`, и= въ не'й трудолю'бнw 
подвиза'лся _е=си`, и=дjь'же ны'нjь лежи'тъ всечестно'е и= 
ст~о'е тjь'ло твое`, мартv'рiе _о='тче, и=сцjьле'нiе 
неwску'днw подава'я притека'ющымъ съ вjь'рою, и= 
душетлjь^нныя стра^сти и=сцjьля'я, мно'жество же бjьсw'въ 
w\трjьва'я: тjь'мъ и= ста'до о_у=ченикw'въ твои'хъ чудесы` 
о_у=дивля'еши, ра'достнw w\т души` вопiю'щихъ: бг~облаже'нне 
и= прп\дбне _о='тче на'шъ мартv'рiе, моли` хр\ста` бг~а, 
о_у=мири'ти мi'ръ и= спасти` ду'шы на'шя.

%<И= ны'нjь, бг~оро'диченъ: Цр~ь нб\сный: Вхо'дъ, 
прокi'менъ дне`. Чт_е'нiя г~:%>

%<Прему'дрости соломw'новы чте'нiе. [Глава` г~.]%>

%<П%>рв\дныхъ ду'шы въ руцjь` бж~iей, и= не 
прико'снется и='хъ му'ка. Непщева'ни бы'ша въ _о=чесjь'хъ 
безу'мныхъ о_у=мре'ти, и= вмjьни'ся w=sлобле'нiе и=схо'дъ 
и='хъ. И= _е='же w\т на'съ ше'ствiе сокруше'нiе, _о=ни' 
же су'ть въ ми'рjь. И='бо пред\ъ лице'мъ человjь'ческимъ 
а='ще и= му'ку прiи'мутъ, о_у=пова'нiе и='хъ безсме'ртiя 
и=спо'лнено. И= вма'лjь нака'зани бы'вше, вели'кими 
бл~годjь'тельствовани бу'дутъ, jа='кw бг~ъ и=скуси` я=`, 
и= w=брjь'те и=`хъ достw'йны себjь`. Jа='кw зла'то въ 
горни'лjь и=скуси` и=`хъ, и= jа='кw всепло'дiе 
же'ртвенное прiя'тъ я=`. И= во вре'мя посjьще'нiя и='хъ 
возсiя'ютъ, и= jа='кw и='скры по сте'блiю потеку'тъ. 
Су'дятъ jа=зы'кwмъ, и= w=блада'ютъ людьми`, и= воцр~и'тся 
гд\сь въ ни'хъ во вjь'ки. Надjь'ющiися на'нь, разумjь'ютъ 
и='стину, и= вjь'рнiи въ любви` пребу'дутъ _е=му`: jа='кw 
бл~года'ть и= мл\сть въ прп\дбныхъ _е=гw`, и= посjьще'нiе 
во и=збра'нныхъ _е=гw`.

%<Прему'дрости соломw'новы чте'нiе [главы^ _е~ и= 
s~].%>

%<П%>рв\дницы во вjь'ки живу'тъ, и= въ гд\сjь мзда` 
и='хъ: и= попече'нiе и='хъ о_у= вы'шнягw. Сегw` ра'ди 
прiи'мутъ цр\ствiе бл~голjь'пiя, и= вjьне'цъ добро'ты w\т 
руки` гд\сни: зане` десни'цею покры'етъ я=`, и= мы'шцею 
защити'тъ и=`хъ. Прiи'метъ всеwру'жiе рве'нiе свое`, и= 
воwружи'тъ тва'рь въ ме'сть врагw'мъ. W=блече'тся въ 
броня` пра'вды, и= возложи'тъ шле'мъ, су'дъ 
нелицемjь'ренъ. Прiи'метъ щи'тъ непобjьди'мый 
преподо'бiе. Поwстри'тъ же напра'сный гнjь'въ 
во w=ру'жiе: спобо'ретъ же съ ни'мъ мi'ръ на безу^мныя. 
По'йдутъ праволу^чныя стрjь'лы мw'лнiины, и= jа='кw w\т 
бл~гокру'гла лу'ка _о=блакw'въ, на намjь'ренiе полетя'тъ. 
И= w\т каменоме'тныя jа='рости и=спо'лнь паду'тъ гра'ды. 
Вознегоду'етъ на ни'хъ вода` морска'я, рjь'ки же 
потопя'тъ я=` на'глw. Сопроти'въ ста'нетъ и=`мъ ду'хъ 
си'лы, и= jа='кw ви'хоръ развjь'етъ и=`хъ, и= 
w=пустоши'тъ всю` зе'млю беззако'нiе, и= sлодjь'йство 
преврати'тъ престо'лы си'льныхъ. Слы'шите о_у='бw ца'рiе, 
и= разумjь'йте, навы'кните судiи^ конц_е'въ земли`. 
Внуши'те держа'щiи мно'ж_ества, и= гордя'щiися w= 
наро'дjьхъ jа=зы'кwвъ, jа='кw дана` _е='сть w\т гд\са 
держа'ва ва'мъ, и= си'ла w\т вы'шнягw.

%<Прему'дрости соломw'новы чте'нiе [глава` д~].%>

%<П%>рв\дникъ а='ще пости'гнетъ сконча'тися, въ поко'и 
бу'детъ. Ста'рость бо честна` не многолjь'тна, ниже` въ 
числjь` лjь'тъ и=счита'ется. Сjьди'на же _е='сть 
му'дрость человjь'кwмъ, и= во'зрастъ ста'рости, житiе` 
нескве'рное. Бл~гоуго'денъ бг~ови бы'въ, возлю'бленъ 
бы'сть, и= живы'й посредjь` грjь^шникъ преста'вленъ 
бы'сть. Восхище'нъ бы'сть, да не sло'ба и=змjьни'тъ 
ра'зума _е=гw`, и=ли` ле'сть прельсти'тъ ду'шу _е=гw`. 
Раче'нiе бо sло'бы помрача'етъ дw'брая, и= паре'нiе 
по'хоти премjьня'етъ о_у='мъ неsло'бивъ. Сконча'вся 
вма'лjь, и=спо'лни лjь^та дw'лга: О_у=го'дна бо бjь` 
гд\сви душа` _е=гw`. сегw` ра'ди потща'ся w\т среды` 
лука'вствiя. Лю'дiе же ви'дjьвше, и= не разумjь'вше, 
ниже` поло'жше въ помышле'нiи таково'е: jа='кw бл~года'ть 
и= мл\сть въ прп\дбныхъ _е=гw`, и= посjьще'нiе во 
и=збра'нныхъ _е=гw`.



%<На лiтi'и стiхи^ры хра'ма: ст~а'гw, гла'съ г~:%>

%<Н%>аста`, бг~оно'се, со'лнца свjьтлjь'йшiй тво'й 
пра'здникъ, w=заря'я приходя'щыя къ тебjь` вjь'рою. 
Безсме'ртiемъ бо w=благоуха'еши ду'шы на'шя, и=сточа'я 
и=сцjьле'нiе w\т ст~а'гw твоегw` тjьлесе`, мартv'рiе 
прп\дбне, моли'твенниче w= душа'хъ на'шихъ.

%<Ч%>у'вств_енныя стра^сти побjьди'въ воздержа'нiя 
брозда'ми, прп\дбне мартv'рiе, ре'вность на земли` къ 
нб\снымъ показа'лъ _е=си`, вся'кое плотско'е жела'нiе 
ду'хови повину'въ: тjь'мъ ны'нjь въ нб\сныхъ селе'нiихъ 
водворя'ешися, моля` w= душа'хъ на'шихъ.

%<С%>вjь'тлая твоя` па'мять, прп\дбне мартv'рiе, на^ша 
сердца` просвjьща'етъ заре'ю нетлjь'нныя и= бл~же'нныя 
жи'зни. Зря'ще бо честну'ю твою` ра'ку, jа='кw w\т нея` 
врачевство` w\т вся'кихъ неду'гwвъ боля'щымъ неwску'днw 
подава'емо быва'етъ, хва'лимъ просла'вившаго тя` гд\са, 
_е=го'же моли` спасти` ду'шы на'шя.

%<Гла'съ и~:%>

%<П%>рп\дбне _о='тче всече'стне мартv'рiе, 
добродjь'тельми возше'дъ душе'ю на нб~о jа='кw на 
колесни'цjь, побjь^дныя по'ч_ести прiе'млеши, тjь'ло же 
твое` трудолю'бное jа='кw ма^сти во гро'бjь w=ста'вилъ 
_е=си`, _о='тче, и=сточа'еши бо и=сцjьл_е'нiя и= прогоня'еши 
ду'хи лука^выя. Тjь'мже тя` о_у=блажа'емъ, всече'стне.

%<Сла'ва, гла'съ s~:%>

%<Р%>а'дуйся и= весели'ся, рwссi'йская всеwсщ~е'нная 
цр~ковь, со свящ_е'нники и= кня^зи благочести'выми, мона^хи 
же и= просты'ми. Бл~же'ннагw мартv'рiа па'мять дне'сь 
почита'юще, духо'внjь соше'дшеся пра'зднуемъ, и= честны'й 
_е=гw` гро'бъ w=бстоя'ще и= любе'знw покланя'ющеся, мо'лимся 
глаго'люще: ра'дуйся, пребл~же'нне мартv'рiе, свjьти'льниче 
пресвjь'тлый, врачу` боля'щымъ, моли'твенниче ко сп~су 
хр\сту` бг~у на'шему w= и=`же вjь'рою и= любо'вiю 
притека'ющихъ къ ра'цjь моще'й твои'хъ, моли` во _е='же 
спасти'ся душа'мъ на'шымъ.

%<И= ны'нjь, бг~оро'диченъ:%>

%<Т%>воре'цъ и= и=зба'витель мо'й, пречи'стая, хр\сто'съ 
гд\сь, и=з\ъ твои'хъ ложе'снъ проше'дъ, въ мя` w=болкi'йся, 
пе'рвыя кля'твы а=да'ма свободи`. Тjь'мже ти`, всечи'стая, 
jа='кw бж~iи мт~ри же и= дв~jь вои'стинну, вопiе'мъ 
немо'лчнw: ра'дуйся, а='гг~льски, ра'дуйся, вл\дчице, 
предста'тельство и= покро'ве и= спасе'нiе ду'шъ на'шихъ.

%<На стiхо'внjь стiхи^ры, гла'съ s~:%>

%<Подо'бенъ: Р%>а'дуйся:

%<С%>ъ вjь'рою и= любо'вiю празднолю'бцы соше'дшеся, 
_псалмы^ и= пjь'сньми восхва'лимъ дне'сь нб\снаго человjь'ка 
и= земна'го а='гг~ла. _w всебл~же'нне и= прп\дбне, 
по'стникwвъ похвало` w= на'съ моли'ся ко гд\су, мартv'рiе 
_о='тче на'шъ, поми'ловатися душа'мъ на'шымъ.

%<Стi'хъ: Ч%>естна` пред\ъ гд\семъ сме'рть преподо'бныхъ 
_е=гw`.

%<Ч%>естны'й и= свjьтоно'сный, прп\дбне, тво'й 
пра'здникъ и=спо'лни ра'дости и= весе'лiя духо'внагw. 
Тjь'мже соше'дшеся мона'хwвъ мно'жество, и= хрiстоимени'тiи 
лю'дiе, любо'вiю восхваля'юще, блажи'мъ пресла^вная 
бл~годjья^нiя твоя^: jа='кw бо крi'нъ во ю=до'ли процвjь'лъ 
_е=си`, бл~гоуха'еши ду'шы на'шя и= чу^вства, мартv'рiе 
_о='тче на'шъ, моли` спасти'ся душа'мъ на'шымъ.

%<Стi'хъ: Б%>л~же'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<Jа='%>кw о_у=язви'выйся жела'нiемъ бж~е'ственнымъ, 
прп\дбне _о='тче мартv'рiе, взе'мъ кре'стъ сво'й 
послjь'довалъ _е=си` хр\сту`: вся^ же плотска^я мудрова^нiя 
о_у=мертви'лъ _е=си`, и= наслjь'довалъ _е=си` вои'стинну 
кро'ткихъ зе'млю, прича'стiемъ w=божа'емь, и= неизрече'ннагw 
_о='нагw весе'лiя наслажда'яся, помина'й на'съ творя'щихъ 
всечестну'ю па'мять твою`.

%<Сла'ва, гла'съ и~:%>

%<М%>она'хwвъ мно'ж_ества, наста'вника тя` почита'емъ, 
_о='тче на'шъ мартv'рiе, твое'ю бо стезе'ю вои'стинну пра'вw 
ходи'ти позна'хомъ. Бл~же'нъ _е=си` хр\сту` рабо'тавъ, и= 
вра'жiю w=бличи'лъ _е=си` си'лу, а='гг~лwвъ собесjь'дниче, 
прп\дбныхъ соприча'стниче и= пра'ведныхъ: съ ни'миже моли'ся 
гд\севи, поми'ловатися душа'мъ на'шымъ.

%<И= ны'нjь, бг~оро'диченъ:%>

%<Б%>езневjь'стная дв~о, jа='же бг~а неизрече'ннw 
заче'нши пло'тiю, мт~и бг~а вы'шнягw, твои'хъ рабw'въ 
мольбы^ прiими`, всенепоро'чная, всjь^мъ подаю'щи w=чище'нiе 
прегрjьше'нiй: ны'нjь на^ша мол_е'нiя прiе'млющи, моли` 
спасти'ся всjь'мъ на'мъ.

%<На бл~гослове'нiе хлjь'бwвъ: Тропа'рь ст~а'гw два'жды, 
пи'санъ на ма'лjьй вече'рни: и= Б%>г~оро'дице дв~о, 
%<ра'дуйся: _е=ди'ножды.%>

%<НА О_У='ТРЕНИ.%>

%<На Б%>г~ъ Гд\сь: %<тропа'рь два'жды: Сла'ва, и= 
ны'нjь, бг~оро'диченъ:%>

%<В%>ся^ па'че смы'сла, вся^ пресла^вная твоя^, 
бг~оро'дице, та^инства: чистотjь` запеча'танной и= дjь'вству 
храни'му, мт~и позна'лася _е=си` нело'жна, бг~а ро'ждши 
и='стиннаго. Того` моли` спасти'ся душа'мъ на'шымъ.

%<По а~-мъ стiхосло'вiи сjьда'ленъ, гла'съ д~:%>

%<З%>ва'нiю гд\са твоегw` послjь'довалъ _е=си`, мi'ръ 
w=ста'вивъ и= вся^ кра^сная, пребл~же'нне мартv'рiе: 
претерпjь'лъ _е=си` тjьле'сное w=sлобле'нiе о_у=се'рднw, 
полки' же w\трази'лъ _е=си` де'монwвъ му'жественнjь. Тjь'мже 
твою` па'мять при'снw пjь'сньми восхваля'емъ вjь'рнw. 
%<Два'жды.%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, чи'стая, бж~е'ственнымъ 
рождество'мъ твои'мъ, и=стлjь'вшее страстьми` земноро'дныхъ 
ме'ртвенное существо`, и= воздви'гла _е=си` вся^ w\т сме'рти 
къ жи'зни нетлjь'нiя: тjь'мже тя` по до'лгу блажи'мъ вси`, 
дв~о препросла'вленная, jа='коже прорекла` _е=си`.

%<По в~-мъ стiхосло'вiи сjьда'ленъ, гла'съ _е~:%>

%<П%>о'стника гд\сня пjь'сньми почти'мъ, jа='кw 
о_у=мертви'вша вся^ прило'ги страсте'й воздержа'нiемъ и= 
тве'рдымъ терпjь'нiемъ вои'стинну, и= посрами'вша sjьлw` 
противобо'рца врага` и= всю` _е=гw` горды'ню, и= ны'нjь 
моля'щася гд\севи, поми'ловатися душа'мъ на'шымъ. 
%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя и= несказа'ненъ w='бразъ 
рождества` въ тебjь` позна'ся, приснодв~о чи'стая, 
о_у=жаса'етъ мо'й о_у='мъ и= о_у=дивля'етъ помышле'нiе: 
сла'ва твоя`, бг~оро'дице, во всjь'хъ простре'ся, ко 
спасе'нiю ду'шъ на'шихъ.

%<По полv"еле'и сjьда'ленъ, гла'съ а~:%>

%<П%>огре'блъ _е=си` страсте'й вся^ воста^нiя, 
о_у=мерщвле'нiемъ пло'ти, сщ~е'нный _о='тче, жи'знь 
безконе'чную по сме'рти прiя'лъ _е=си`: тjь'мже дне'сь 
хр\сто'ва цр~ковь пра'зднуетъ твою` па'мять досточу'дную, 
прп\дбныхъ о_у=краше'нiе. %<Два'жды.%>

%<Сла'ва, и= ны'нjь, бг~оро'диченъ:%>

%<Н%>аста'ви ны` на пу'ть покая'нiя, о_у=клоня'ющыяся 
при'снw къ sлы^мъ безпу'тi_емъ и= пребл~га'го 
прогнjьвля'ющыя гд\са, неискусобра'чная бл~гослове'нная 
марi'е, прибjь'жище w\тча'янныхъ человjь'кwвъ, бж~iе 
w=бита'лище.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ: Ч%>естна` пред\ъ гд\семъ сме'рть 
преподо'бныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми;

%<В%>ся'кое дыха'нiе да хва'литъ гд\са.

%<_Е=v\глiе w\т матfе'а, зача'ло м~г:%>

%<Р%>ече` гд\сь свои^мъ о_у=ченикw'мъ: вся^ мнjь` 
предана^ су'ть _о=ц~е'мъ мои'мъ, и= никто'же зна'етъ сн~а:

%<По н~-мъ _псалмjь`, стiхи'ра, гла'съ s~:%>

%<П%>рп\дбне _о='тче, во всю` зе'млю и=зы'де вjьща'нiе 
и=справле'нiй твои'хъ: тjь'мже на нб~сjь'хъ w=брjь'лъ _е=си` 
мзду` трудw'въ твои'хъ, де'мwнскiя разори'лъ _е=си` 
пw'лчища, и= а='гг~льскiя дости'глъ _е=си` чи'ны, и='хже 
житiю` непоро'чнw поревнова'лъ _е=си`: дерзнове'нiе и=мjь'яй 
ко хр\сту` бг~у, ми'ръ и=спроси` душа'мъ на'шымъ.

%<Канw'нъ прп\дбнагw, на и~. Гла'съ и~:%>

%<Пjь'снь а~, i=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<Припjь'въ: П%>рп\дбне _о='тче мартv'рiе, моли` бг~а w= 
на'съ.

%<Б%>л~ги'ми нра^вы о_у=краси'вся, хр\сту` прилjьпи'лся 
_е=си` w\т ю='ности, плwтскi'я стра^сти о_у=мертви'въ 
воздержа'нiемъ, и= къ животу`, прп\дбне, преста'вился 
_е=си`. %<Два'жды.%>

%<Г%>лаго'лwвъ и= зако'нwвъ бж~iихъ и=сполни'тель бы'въ, 
и=спо'лнился _е=си`, _о='тче прему'дре, бж~е'ственныхъ 
дарw'въ, и= чуде'съ всjь^мъ лучи^ бога'тнw и=спусти'лъ 
_е=си`. %<Два'жды.%>

%<К%>рjь'постiю хр\ста` возмо'гъ, держа'ву и= си'лу 
вра'жiю низложи'лъ _е=си`, и= похвалу` побjь'дныя по'чести, 
прп\дбне, чуде'сными сiя^нiи о_у=лучи'лъ _е=си`. 
%<Два'жды.%>

%<С%>о'вjьсть и=мjь'лъ _е=си` бл~гу, _о='ко серде'чное 
взира'ющее къ бг~у: тjь'мже вня'тъ моли'твjь твое'й, 
прему'дре, и= съ прп\дбными сочета' тя, бг~облаже'нне.

%<Бг~оро'диченъ:%>

%<С%>тра^сти пло'ти моея` и= о_у=ма` моегw` двиза^нiя 
неподw'бная о_у=толи`, молю' тя, пречи'стая дв~о, и= 
и=спра'ви мя` заблу'ждшаго о_у=мо'мъ.

%<Катава'сiа: W\т%>ве'рзу о_у=ста` моя^:

%<Пjь'снь г~, i=рмо'съ:%>

%<Т%>ы` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й.

%<В%>е'сь прилjьжа` вседержи'телю, прп\дбне _о='тче 
прему'дре, всея` бjьсо'вскiя sло'бы и=збjь'глъ _е=си`, 
досточу'днымъ водворе'нiемъ въ непроходи^мая. %<Два'жды.%>

%<В%>ысото'ю смире'нiя о_у=краша'емь, све'рглъ _е=си` на 
зе'млю велехва'льнаго гордели'вца пло'ти своея`, 
бж~е'ственными велjь'ньми и= до'брыми дjь'лы твои'ми. 
%<Два'жды.%>

%<П%>ло'тiю w=бложе'нъ, _о='тче прему'дре, смири'лъ 
_е=си` надме'нную вы'ю нечести'вагw, бл~ги'ми къ бг~у 
воздыха'ньми непоро'чнjь. %<Два'жды.%>

%<И=%>мjь'я поспjьшеству'ющую тебjь` бж~iю си'лу, 
прему'дре, jа='кw чу'денъ во пло'ти сы'й бы'въ, чудеса` 
и=сточи'лъ _е=си` воскр\снiемъ ме'ртвагw, и= ны'нjь 
w\тго'ниши неду'ги.

%<Бг~оро'диченъ:%>

%<В%>ъ ложесна` твоя^ воплоща'емь, всенепоро'чная, 
всели'ся зижди'тель, на бл~годjья'нiе вjь'рнw пою'щымъ тя`.

%<Сjьда'ленъ, гла'съ д~:%>

%<С%>тра'стное порабо'тилъ _е=си` пло'ти своея` 
мудрова'нiе, и= ни'зшее свое` покори'лъ _е=си` вы'сшему, 
_о='тче пресла'вне: сокруши'въ бо вы^и бjьсw'въ смире'нiемъ, 
и= посто'мъ во всечестны'хъ дjья'нiихъ сы'й, возсiя'лъ 
_е=си` въ мi'рjь: тjь'мже jа='кw луча` свjьтоли'тнагw 
сiя'нiя хр\сто'ва возсiя` на'мъ дне'сь воспjьва'ющымъ тя`, 
мартv'рiе прп\дбне. %<Два'жды.%>

%<Сла'ва, и= ны'нjь, бг~оро'диченъ:%>

%<П%>ое'мъ тя`, бг~оневjь'сто, мт~и хр\ста` бг~а, 
сла'вяще рождество` твое` непостижи'мое, и='мже и=зба'ви ны` 
w\т ле'сти и= кова'рствiя вра'жiя и= w\т вся'кихъ бjь'дъ, 
вл\дчице бг~оро'дице, и= вjь'рнw тебjь` вопiе'мъ: поми'луй 
ста'до твое`, _е=ди'на преч\стая.

%<Пjь'снь д~, i=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

%<С%>одjь'явъ, пресла'вне, ду'шу твою` хра'мъ ст~о'му 
дх~у, бы'лъ _е=си` наслjь'дникъ го'рнягw цр\ствiя, съ 
вы'шними чи'нми водворя'яся, всече'стне _о='тче. 
%<Три'жды.%>

%<М%>ногоболjь'зн_енныя стра^сти всегда` врачу'еши, 
приступа'ющихъ къ тебjь` те'плjь: бл~года'ть бо, прп\дбне, 
и='маши w\т гд\са содjьва'ти зна'м_енiя и= чудеса`, 
пребога'те. %<Три'жды.%>

%<К%>раснjь'йшимъ прозябе'нiемъ, _о='тче, въ дому` бж~iи 
прозя'блъ _е=си`, добродjь'тельми о_у=кра'шенъ и= плоды^ 
чуде'сными w=благоуха'емь.

%<Бг~оро'диченъ:%>

%<Jа='%>коже ни'ва духо'вная, и=з\ъ бразды` кла'съ 
и=знесла` _е=си`, всю` тва'рь пита'ющаго вся'ческихъ бг~а, 
приснодв~о.

%<Пjь'снь _е~, i=рмо'съ:%>

%<О_у='%>тренююще вопiе'мъ ти`, гд\си, спаси' ны: ты' бо 
_е=си` бг~ъ на'шъ, ра'звjь бо теб_е` и=но'гw не зна'емъ.

%<О_у=%>мо'мъ w=чище'ннымъ пресла'внjь зри'ши, прп\дбне, 
добро'ту неизрече'нную хр\ста` вся'ческихъ бг~а на'шегw. 
%<Три'жды.%>

%<Jа='%>коже и=лiа` на колесни'цjь, _о='тче, 
добродjь'тельми твои'ми возше'лъ _е=си` на нб~о, и= та'мw 
чи'стjь зри'ши ст~у'ю тр\оцу, къ то'йже ду'хомъ горя` и= 
возлета'я. %<Три'жды.%>

%<С%>тягну'въ тjь'ло твое` пелено'ю чистоты`, и= 
воздержа'нiемъ покори'въ _е=го` ду'ху, стро'пwтная вся^ 
w=ста'вилъ _е=си`, любве` ра'ди хр\ста` своегw` и= нб\снагw 
прiwбрjь'тенiя.

%<Бг~оро'диченъ:%>

%<И=%>сцjьли`, милосе'рдная мт~и, неду'гующагw о_у=ма` 
моегw` душевре'дное w=мраче'нiе, и= w=зари` свjь'томъ 
ра'зума хр\ста` твоегw`, всенепоро'чная.

%<Пjь'снь s~, i=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw i=w'на: 
w\т тли`, бж~е, возведи' мя.

%<Л%>ука'вый о_у=мертви'ся sмi'й сщ~е'нными пw'двиги 
твои'ми, прп\дбне мартv'рiе: тjь'мже и= моля'щымся тебjь` 
вспомоществу'еши разрjьши'тися w\т _е=гw` sло'бы, бл~же'нне. 
%<Три'жды.%>

%<W\т%>сjь'клъ _е=си` прилjь'жнw серпо'мъ, _е=го'же 
ви'дjь заха'рiа серпови'децъ, стра^сти w\т души` твоея`: 
тjь'мже прiwбрjь'тъ прему'дрости сjьмена`, пожа'лъ _е=си` 
мно'гихъ и=сцjьле'нiй бога^тныя кла'сы. %<Три'жды.%>

%<К%>рjь'постiю ду'ха, _о='тче, и= тве'рдостiю 
постоя'ннагw о_у=ма` твоегw` возмо'глъ _е=си` держа'ву 
вра'жiю и= си'лу _е=гw` низложи'ти w\т себ_е`: и= тjь'мъ 
похвалу` побjь'дныя по'чести прiя'лъ _е=си`, прп\дбне, 
вjь'рныхъ w=сiява'я о_у=мы`.

%<Бг~оро'диченъ:%>

%<П%>рест~а'я чи'стая, творе'цъ о_у=стро'и тя` въ 
жили'ще себjь`, хр\сто'съ бг~ъ на'шъ: тjь'мже хода'тайствы 
твои'ми и=зба'ви на'съ w\т w='бласти льсти'вагw, jа='кw да 
по до'лгу тя` чти'мъ и= о_у=блажа'емъ.

%<Конда'къ, гла'съ и~:%>

%<_О=%>те'чества, прп\дбне, и= всегw` мiрска'гw мяте'жа 
о_у=клони'тися возжелjь'лъ _е=си`, и= въ пусты'ню всели'вся, 
та'мw во бл~же'ннjьмъ безмо'лвiи жесто'кое житiе` показа'лъ 
_е=си`, и= ча^да послуша'нiя и= смире'нiя въ не'мъ 
возрасти'лъ _е=си`. Сегw` ра'ди дерзнове'нiе стяжа'лъ _е=си` 
ко ст~jь'й тр\оцjь. _е='же моли'тися, бг~облаже'нне, w= 
на'съ ча'дjьхъ свои'хъ, и=`хже собра'лъ _е=си`, и= w= 
всjь'хъ правовjь'рныхъ, да зове'мъ ти`: ра'дуйся, _о='тче 
мартv'рiе, безмо'лвiя пусты'ннагw люби'телю.

%<I='косъ:%>

%<В%>озлюби'въ, прп\дбне, хр\стw'вы бж~е'ств_енныя 
за'пwвjьди, и= возненави'дjьвъ пло'ть и= jа='же по не'й 
земна^я мудрова'нiя, прише'лъ _е=си` о_у=се'рднjьйше въ 
непроходи'мую пусты'ню бла'тную, и= та'мw всели'вся любве` 
ра'ди хр\сто'вы и= душе'внагw w=богаще'нiя, jа='кw 
свjьти'льникъ просiя'лъ _е=си` чуде'съ дарова^нiи: ца'рскаго 
бо сы'на jа='кw w\т сна` возста'вилъ _е=си`, и= тjь'мъ царя` 
сv"меw'на о_у=диви'лъ _е=си`. Сiя^ w=блобыза'юще вjь'рнiи, 
припа'даюше мо'лимся: просвjьти` _о=чеса` на'ша душ_е'вная, 
воспjьва'ти досто'йнw по'двиги твоя^, пощ_е'нiя, бдjь^нiя, 
сле'зы и= болjь^зни, и=зможде'нiе тjь'ла, бл~же'нныя ра'ди 
бу'дущiя жи'зни: _е=я'же наслажда'яся, моли` непреста'ннw w= 
всjь'хъ на'съ.

%<Пjь'снь з~, i=рмо'съ:%>

%<W\т%> i=уде'и доше'дше, _о='троцы въ вавv"лw'нjь 
и=ногда` вjь'рою тро'йческою пла'мень пе'щный попра'ша, 
пою'ще: _о=тц_е'въ бж~е, бл~гослове'нъ _е=си`.

%<П%>роше'дъ по'двиги пw'стныя, _о='тче, о_у=мо'мъ 
крjь'пкимъ го'рдую вы'ю смири'лъ _е=си`, бж~е'ственнымъ 
вдохнове'нiемъ, и= спаси'тельнымъ бг~оwбра'знымъ 
подви'жничествомъ ду'шу твою` о_у=краси'лъ _е=си`, поя`: 
бл~гослове'нъ бг~ъ _о=т_е'цъ на'шихъ. %<Три'жды.%>

%<К%>раснjь'йшее прозябе'нiе, _о='тче, въ дому` бж~iи 
произра'слъ _е=си` вjь'рою, сугу'бjьйшiй пло'дъ прине'слъ 
_е=си` добродjь'тельми: тjь'ми о_у=кра'шенъ, чудесы` 
w=благоуха'лъ _е=си`. %<Три'жды.%>

%<П%>росвjьти'въ твое` се'рдце о_у=миле'нiемъ, 
нача'льникъ бы'лъ _е=си` свяще'ннjьйшагw собо'ра, _о='тче, 
наказу'я и= о_у=чя`, и= вся^ къ бж~iей во'ли приводя`, 
пою'щыя: _о=т_е'цъ на'шихъ бж~е, бл~гослове'нъ _е=си`.

%<Бг~оро'диченъ:%>

%<Н%>о'во _о=троча` ро'ждшая, пребезнача'льнаго сло'ва, 
w=бетша'вшыя ны` sjьлw` грjьхо'мъ, вjь^рныя w=бнови'ла 
_е=си`, дв~о, и= воспjьва'ти научи'ла _е=си`: _о=т_е'цъ 
на'шихъ бж~е, бл~гослове'нъ _е=си`.

%<Пjь'снь и~, i=рмо'съ:%>

%<Б%>г~оглаго'ливiи _о='троцы въ пещи`, со _о=гне'мъ 
пла'мень попира'юще, поя'ху: бл~гослови'те, дjьла` гд\сня, 
гд\са.

%<Н%>аслjь'дниче бж~е'ственныхъ селе'нiй, а='гг~льски, 
_о='тче, пожи'лъ _е=си`: тjь'мъ со а='гг~лы водворя'яся, 
лику'етъ въ черто'зjьхъ нб\сныхъ со ст~ы'ми ду'хъ тво'й. 
%<Три'жды.%>

%<Н%>евозвра'тнымъ о_у=мо'мъ и= невозвра'тными стопа'ми, 
бг~ому'дре _о='тче, ше'ствовалъ _е=си` досточу'днjь къ 
нб\снымъ селе'нi_емъ, _е=v\гльскою стезе'ю направля'емь, w\т 
стро'потныхъ же путе'й до конца` о_у=клони'лся _е=си`. 
%<Три'жды.%>

%<В%>се'льшеюся въ тя` бл~года'тiю ст~а'гw дх~а, _о='тче 
мартv'рiе, бл~гоустроя'еши ду'шы притека'ющихъ къ тебjь`: 
лука'внw бо страстьми` въ человjь'цjьхъ дjь'йствующiи 
нечи'стiи ду'си w\тгоня'еми быва'ютъ.

%<Бг~оро'диченъ:%>

%<В%>ода` _е=си` неисчерпа'емая, дв~и'це, дще'рь цр~я` 
нб\снагw, w\т нея'же вси` вjь'рнiи пiю'ще, бл~года'ти 
и=сполня'емся душе'ю и= тjь'ломъ w=свjьща'еми.

%<Пjь'снь f~, i=рмо'съ:%>

%<О_у=%>страши'ся вся'къ слу'хъ неизрече'нна бж~iя 
снисхожде'нiя, jа='кw вы'шнiй во'лею сни'де да'же и= до 
пло'ти, w\т дв~и'ческагw чре'ва бы'въ чл~вjь'къ: тjь'мже 
преч\стую бг~оро'дицу вjь'рнiи велича'емъ.

%<И=%>сцjьле'нiе и=сточа'етъ бога'тнw честна'я твоя` 
ра'ка бж~iимъ дх~омъ, и= стра^сти многовре'м_енныя 
и=сцjьля'етъ, _о='тче, приходя'щихъ къ тебjь`, и= 
прогоня'етъ лука^выя ду'хи лю^тыя, и= воздвиза'етъ вjь^рныя 
восхваля'ти твоя^ свjь^тлыя по'двиги. %<Три'жды.%>

%<Jа='%>кw вели'кое со'лнце на'мъ вели'чiемъ пw'двигъ 
твои'хъ возсiя'лъ _е=си` въ предjь'лjьхъ страны` сея`. 
о_у=ме'рый бо преше'лъ _е=си` w\т свjь'та ко свjь'ту w\т 
гро'ба возсiя'вшему. Тjь'мъ вопiе'мъ ти`: просвjьти` и= 
на^ша помышл_е'нiя, _о='тче прп\дбне мартv'рiе. %<Два'жды.%>

%<Т%>jь'ло твое`, бл~же'нне, терпjьли'вое, вяза'вшееся 
вери'гами, стра^сти неисцjь^льныя прикоснове'нiемъ 
и=сцjьля'етъ, бг~у и= сп~су тя` вельми` просла'вльшу, 
_о='тче прему'дре и= досточу'дне мартv'рiе, jа='кw дjь'лы 
твои'ми до'брыми просла'вльшуся, прп\дбне. %<Два'жды.%>

%<П%>роцвjь'лъ _е=си` въ по'стническихъ о_у=до'лiихъ, 
прехва'льне _о='тче на'шъ, jа='кw ши'покъ многоцвjь'тенъ, и= 
jа='кw крi'нъ w=благоуха'лъ _е=си` сw'вjьсти вjь'рныхъ 
добродjь'тельми и= чудесы`: тjь'мже, прп\дбне, w\тжени` w\т 
на'съ стра^сти смердя'щыя.

%<Бг~оро'диченъ:%>

%<П%>росвjьти`, чи'стая дв~о, сjь'тующее се'рдце мое` 
при'снw преступле'ньми и= жите'йскими молва'ми, не w=ста'ви 
мене` врагw'мъ бы'ти въ ра'дость, jа='кw да сла'влю тя` и= 
любо'вiю пою`, препjь'тая.

%<Свjьти'ленъ:%>

%<М%>iрска'гw пристра'стiя, jа='кw w\т скве'рны 
о_у=клони'лся _е=си`, и= хвра'стiе страсте'й велjь'нiемъ 
бж~iимъ jа='кw _о=гне'мъ попали'лъ _е=си`, и= а='лчбою 
пло'ть свою` о_у=вяди'лъ _е=си`, _о='тче, и= нб\сною сла'вою 
со а='гг~лы w=богати'лся _е=си`: тjь'мже непреста'ннw моли` 
w= на'съ хр\ста` бг~а, прп\дбне мартv'рiе. %<Два'жды.%>

%<Сла'ва, и= ны'нjь, бг~оро'диченъ:%>

%<Т%>я` предста'тельницу и='мамы вси` грjь'шнiи, _w 
прест~а'я дв~о, ты` бл~гопремjь'нна сотвори` сн~а твоего`, 
мт~рними свои'ми къ нему` моли'твами.

%<На хвали'техъ стiхи^ры, на д~. Гла'съ _е~:%>

%<П%>рп\дбне _о='тче и= бг~оно'се мартv'рiе, въ жи'зни 
вре'меннjьй подвиза'вся, моли'твою, посто'мъ и= 
воздержа'нiемъ, ду'шу свою` съ тjь'ломъ w=чи'стивъ, дх~у 
прест~о'му прекра'сная w=би'тель jа=ви'лся _е=си`, и='же и= 
сла'вна тя`, пребл~же'нне, содjь'ла, въ чудесjь'хъ же 
вели'каго свjьти'льника, просвjьти'вшаго су'щихъ во мра'цjь 
невjь'жествiя: тя` jа='кw наста'вника мона'хwвъ 
велему'дренна о_у=блажа'емъ. %<Два'жды.%>

%<П%>рп\дбне _о='тче и= бг~оно'се мартv'рiе, ты` на бг~а 
о_у=пова'нiе w= все'мъ возложи'въ, це'рковь прекра'сну 
ст~ы'я тр\оцы воздви'глъ _е=си`, бг~у ти` помога'ющу, и= къ 
сему` w=би'тель че'стну поста'вилъ _е=си` хотя'щымъ 
спасти'ся и= w= всjь'хъ моле'нiе приноси'ти ко вл\дцjь 
хр\сту`: _е=му'же моли'ся, прп\дбне, пода'ти душа'мъ на'шымъ 
ми'ръ и= ве'лiю ми'лость.

%<П%>рп\дбне _о='тче и= бг~оно'се мартv'рiе, 
свjьти'льника тя` стяжа'вше, сщ~е'нную твою` па'мять 
восхваля'емъ и= сщ~е'нными пjь'сньми о_у=блажа'емъ, jа='кw 
на'съ при'снw назира'еши, и= w\т бjь'дъ и= sw'лъ 
w=гражда'еши, и= къ покая'нiю воздвиза'еши: и= ны'нjь 
любо'вiю припа'дающе, и= честны^мъ моще'мъ твои^мъ, 
прп\дбне, каса'ющеся мо'лимся, тобо'ю прiя'ти ве'лiю 
ми'лость.

%<Сла'ва, гла'съ s~:%>

%<П%>рп\дбне _о='тче мартv'рiе, не да'лъ _е=си` сна` 
твои'ма _о=чи'ма, ни вjь'ждома дрема'нiя, до'ндеже ду'шу и= 
тjь'ло w\т страсте'й свободи'лъ _е=си`, и= себе` дх~у 
прест~о'му жили'ще о_у=гото'валъ _е=си`: тjь'мже 
_е=диносу'щныя тр\оцы о_у=го'дникъ бы'въ, _о=би'льнw 
бл~года'ть прiя'лъ _е=си`, и=збра'нниче хр\сто'въ, прп\дбне 
мартv'рiе: моли'ся спасти` ду'шы на'шя.

%<И= ны'нjь: Б%>г~оро'дице, ты` _е=си` лоза` и='стинная:

%<Славосло'вiе вели'кое. И= w\тпу'стъ.%>

%<НА ЛIТУРГI'И:%>

%<Бл~ж_е'нна w\т канw'на, пjь'снь г~-я и= s~-я. 
А=п\столъ къ гала'тwмъ, зача'ло сг~_i. _Е=v\глiе w\т луки`, 
зача'ло к~д.%>

%<Прича'стенъ: В%>ъ па'мять вjь'чную:

%<МОЛИ'ТВА%>

%<прп\дбному и= бг~оно'сному _о=тцу` на'шему%>

%<МАРТV'РIЮ,%>

%<зелене'цкому чудотво'рцу.%>

%<_W%> па'стырю до'брый, наста'вниче на'шъ, прп\дбне 
_о='тче мартv'рiе! о_у=слы'ши _е='же къ тебjь` ны'нjь 
приноси'мое моле'нiе на'ше. Вjь'мы бо, jа='кw ду'хомъ съ 
на'ми пребыва'еши. Ты` о_у=`бо, прп\дбне, jа='кw и=мjь'я 
дерзнове'нiе ко вл\дцjь i=и~су хр\сту`, бг~у на'шему, и= ко 
преч\стjьй бг~ома'тери, бу'ди хода'тай и= моли'твенникъ 
те'плый w= w=би'тели се'й, ю='же возгради'лъ _е=си`, и= w= 
на'съ недосто'йныхъ рабjь'хъ, живу'щихъ въ не'й, _е=я'же ты` 
просвjьти'тель _е=си` и= нача'льникъ бг~осо'бранному твоему` 
бра'тству помо'щникъ и= засту'пникъ: jа='кw да твои'мъ 
предста'тельствомъ и= моли'твами невреди'ми на мjь'стjь 
се'мъ пребу'демъ, w\т бjьсw'въ же и= sлы'хъ человjь^къ не 
навjь'товани и= w\т всjь'хъ бjь'дъ и= напа'стей свобо'дни 
сохрани'мся. Всjь^мъ же w\твсю'ду приходя'щымъ во ст~у'ю 
w=би'тель твою`, и= моля'щымся тебjь` съ вjь'рою, и= 
покланя'ющымся ра'цjь моще'й твои'хъ, w= _е='же и=зба'витися 
w\т вся'кiя ско'рби, болjь'зни и= напа'сти ми'лостивнjь 
поспjьши`, дарова'ти же правосла^внымъ ми'ръ, тишину`, 
благоде'нствiе и= и=з\ъ_оби'лiе плодw'въ земны'хъ: и= w= 
всjь'хъ на'съ те'плый предста'тель ко гд\су и= помо'щникъ 
душа'мъ на'шымъ бу'ди, _е='же w\тпусти'тися на'мъ 
согрjьше'нi_емъ на'шымъ и= моли'твами твои'ми, свя'те, 
и=зба'витися на'мъ вjь'чнагw муче'нiя и= сподо'битися 
цр\ствiя со всjь'ми ст~ы'ми, да сла'ву, благодаре'нiе и= 
поклоне'нiе возсыла'емъ _е=ди'ному бг~у, въ тр\оцjь 
сла'вимому, _о=ц~у` и= сн~у и= ст~о'му дх~у, ны'нjь и= 
при'снw и= во вjь'ки вjькw'въ. %<А=%>ми'нь.


