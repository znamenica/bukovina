<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 110)

%<Нача'ло и=з\ъwбрази'тельныхъ глаго'ли си'це:%>

%<Б%>л~гослови`{_Пс. р~в} душе` моя` гд\са, 
бл~гослове'нъ _е=си` гд\си. Бл~гослови` душе` моя` гд\са, 
и= вся^ вну'тр_енняя моя^, и='мя ст~о'е _е=гw`. 
Бл~гослови` душе` моя` гд\са, и= не забыва'й всjь'хъ 
воздая'нiй _е=гw`: W=чища'ющаго вся^ беззакw'нiя твоя^, 
и=сцjьля'ющаго вся^ неду'ги твоя^: И=збавля'ющаго w\т 
и=стлjь'нiя живо'тъ тво'й, вjьнча'ющаго тя` ми'лостiю и= 
щедро'тами: И=сполня'ющаго во бл~ги'хъ жела'нiе твое`: 
w=бнови'тся jа='кw _о='рля ю='ность твоя`. Творя'й 
ми'лwстыни гд\сь, и= судьбу` всjь^мъ w=би^димымъ. Сказа` 
пути^ своя^ мwv"се'ови, сыновw'мъ i=и~л_евымъ хотjь^нiя 
своя^. Ще'дръ (с. 111) и= мл\стивъ гд\сь, 
долготерпjьли'въ и= многомл\стивъ. Не до конца` 
прогнjь'вается, ниже` во вjь'къ вражду'етъ. Не по 
беззако'нi_емъ на'шымъ сотвори'лъ _е='сть на'мъ, ниже` по 
грjьхw'мъ на'шымъ возда'лъ _е='сть на'мъ. Jа='кw по 
высотjь` нб\снjьй w\т земли`, о_у=тверди'лъ _е='сть гд\сь 
мл\сть свою` на боя'щихся _е=гw`. _Е=ли'кw w\тстоя'тъ 
восто'цы w\т за^падъ, о_у=да'лилъ _е='сть w\т на'съ 
беззакw'нiя на^ша. Jа='коже ще'дритъ _о=те'цъ сы'ны, 
о_у=ще'дри гд\сь боя'щихся _е=гw`. Jа='кw то'й позна` 
созда'нiе на'ше, помяну`, jа='кw пе'рсть _е=смы`: 
Человjь'къ, jа='кw трава` днi'е _е=гw`, jа='кw цвjь'тъ 
се'льный та'кw w=цвjьте'тъ. Jа='кw ду'хъ про'йде въ 
не'мъ, и= не бу'детъ, и= не позна'етъ ктому` мjь'ста 
своегw`. Мл\сть же гд\сня w\т вjь'ка и= до вjь'ка на 
боя'щихся _е=гw`, и= пра'вда _е=гw` на (с. 112) сынjь'хъ 
сынw'въ храня'щихъ завjь'тъ _е=гw`, и= по'мнящихъ 
за'пwвjьди _е=гw` твори'ти я=`. Гд\сь на нб~си` 
о_у=гото'ва пр\сто'лъ сво'й, и= цр\ство _е=гw` всjь'ми 
w=блада'етъ. Бл~гослови'те гд\са вси` а='гг~ли _е=гw`, 
си'льнiи крjь'постiю, творя'щiи сло'во _е=гw`, 
о_у=слы'шати гла'съ слове'съ _е=гw`. Бл~гослови'те гд\са 
вся^ си^лы _е=гw`, слуги^ _е=гw`, творя'щiи во'лю _е=гw`. 
Бл~гослови'те гд\са вся^ дjьла` _е=гw`, на вся'комъ 
мjь'стjь вл\дчества _е=гw`.

%<Сла'ва, пе'рвый ли'къ вы'шшимъ гла'сомъ. И= ны'нjь, 
вторы'й ли'къ.%>

%<Па'ки пе'рвый ли'къ:%>

%<Б%>л~гослови` душе` моя` гд\са, и= вся^ вну'тр_енняя 
моя^, и='мя ст~о'е _е=гw`.

%<Б%>л~гослове'нъ _е=си` гд\си.

%<Сла'ва _о=ц~у`, и= сн~у, и= ст~о'му дх~у.%>

%<Х%>вали`{_Пс. рм~_е} душе` моя` гд\са. Восхвалю` 
гд\са въ животjь` мое'мъ, пою` бг~у (с. 113) моему`, 
до'ндеже _е='смь. Не надjь'йтеся на кня'зи, на сы'ны 
человjь'ч_ескiя, въ ни'хже нjь'сть спасе'нiя. И=зы'детъ 
ду'хъ _е=гw`, и= возврати'тся въ зе'млю свою`: въ то'й 
де'нь поги'бнутъ вся^ помышл_е'нiя _е=гw`. Бл~же'нъ, 
_е=му'же бг~ъ i=а'кwвль помо'щникъ _е=гw`, о_у=пова'нiе 
_е=гw` на гд\са бг~а своего`: Сотво'ршаго нб~о и= зе'млю, 
мо'ре, и= вся^ jа=`же въ ни'хъ: Храня'щаго и='стину въ 
вjь'къ, творя'щаго су'дъ w=би^димымъ, даю'щаго пи'щу 
а='лчущымъ. Гд\сь рjьши'тъ w=кова^нныя, гд\сь 
о_у=мудря'етъ слjьпцы`, гд\сь возво'дитъ низве'рж_енныя, 
гд\сь лю'битъ пра'ведники. Гд\сь храни'тъ прише'льцы, 
си'ра и= вдову` прiи'метъ, и= пу'ть грjь'шныхъ погуби'тъ. 
Воцр~и'тся гд\сь во вjь'къ, бг~ъ тво'й сiw'не, въ ро'дъ 
и= ро'дъ.

%<И= ны'нjь:%>

%<_Е=%>диноро'дный сн~е, и= сло'ве бж~iй, (с. 114) 
безсме'ртенъ сы'й, и= и=зво'ливый сп~се'нiя на'шегw ра'ди 
воплоти'тися w\т ст~ы'я бц\ды, и= приснодв~ы мр~i'и, 
непрело'жнw вочл~вjь'чивыйся: распны'йся же хр\сте` бж~е, 
сме'ртiю сме'рть попра'вый, _е=ди'нъ сы'й ст~ы'я тр\оцы, 
спрославля'емый _о=ц~у` и= ст~о'му дх~у, сп~си` на'съ.

%<Подоба'етъ вjь'дати, jа='кw въ вели'кую м~-цу не 
глаго'лемъ и=з\ъwбрази'т_ельныя _псалмы`. Но по мл~твjь 
jа='же:%>

%<В%>л\дко гд\си i=и~се хр\сте`, бж~е на'шъ: 
%<начина'етъ о_у=чине'нный ли'къ си'це:%>

%<П%>омяни` на'съ, гд\си: %<со сладкопjь'нiемъ, во 
гла'съ и~. И= а='бiе:%>

%<Б%>л~же'ни ни'щiи дх~омъ: %<По концjь' же стiхw'въ, 
соедини'вшымся дву'мъ ликw'мъ, глаго'лютъ си'це: 
П%>омяни` на'съ, гд\си: 

%<Возгла'снw:%>

%<В%>о цр\ствiи твое'мъ помяни` на'съ, гд\си, _е=гда` 
прiи'деши во цр\ствiи твое'мъ. (с. 115)

%<Б%>л~же'ни ни'щiи ду'хомъ, jа='кw тjь'хъ _е='сть 
цр\ство нб\сное.

%<Б%>л~же'ни пла'чущiи, jа='кw тi'и о_у=тjь'шатся.

%<Б%>л~же'ни кро'тцыи, jа='кw тi'и наслjь'дятъ зе'млю.

%<Б%>л~же'ни а='лчущiи и= жа'ждущiи пра'вды, jа='кw 
тi'и насы'тятся.

%<Б%>л~же'ни мл\стивiи, jа='кw тi'и поми'ловани 
бу'дутъ.

%<Б%>л~же'ни чи'стiи се'рдцемъ, jа='кw тi'и бг~а 
о_у='зрятъ.

%<Б%>л~же'ни миротво'рцы, jа='кw тi'и сы'нове бж~iи 
нареку'тся.

%<Б%>л~же'ни и=згна'ни пра'вды ра'ди, jа='кw тjь'хъ 
_е='сть цр\ство нб\сное.

%<Б%>л~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди. (с. 116)

%<Р%>а'дуйтеся и= весели'теся, jа='кw мзда` ва'ша 
мно'га на нб~сjь'хъ.

%<И= а='ще о_у='бw _е='сть четыредеся'тница, 
соединя'_ема _о='ба ли^ка пою'тъ со сладкопjь'нiемъ: 
П%>омяни` на'съ, гд\си: %<И= покло'нъ _е=ди'нъ на 
_е=ди'но ко'еждо. А='ще же ни`, ско'рw. Сла'ва, и= 
ны'нjь:%>

%<П%>омяни` на'съ гд\си, _е=гда` прiи'деши во цр\ствiи 
твое'мъ.

%<П%>омяни` на'съ вл\дко, _е=гда` прiи'деши во 
цр\ствiи твое'мъ.

%<П%>омяни` на'съ ст~ы'й, _е=гда` прiи'деши во 
цр\ствiи твое'мъ.

%<Л%>и'къ нб\сный пое'тъ тя`, и= глаго'летъ: ст~ъ, 
ст~ъ, ст~ъ гд\сь саваw'fъ, и=спо'лнь нб~о и= земля` 
сла'вы твоея`.

%<Стi'хъ:%>

%<П%>риступи'те къ нему` и= просвjьти'теся, и= ли'ца 
ва^ша не постыдя'тся.

%<Л%>и'къ нб\сный пое'тъ тя`, и= глаго'летъ: (с. 117) 
ст~ъ, ст~ъ, ст~ъ гд\сь саваw'fъ, и=спо'лнь нб~о и= земля` 
сла'вы твоея`.

%<Сла'ва:%>

%<Л%>и'къ ст~ы'хъ а='гг~лъ и= а=рха^гг~лъ, со всjь'ми 
нб\сными си'лами пое'тъ тя`, и= глаго'летъ: ст~ъ, ст~ъ, 
ст~ъ гд\сь саваw'fъ: и=спо'лнь нб~о и= земля` сла'вы 
твоея`.

%<И= ны'нjь:%>

%<[а~]%> Вjь'рую во _е=ди'наго бг~а _о=ц~а` 
вседержи'теля, творца` нб~у и= земли`, ви^димымъ же 
всjь^мъ и= неви^димымъ. %<[в~]%> И= во _е=ди'наго гд\са 
i=и~са хр\ста`, сн~а бж~iя, _е=диноро'днаго, и='же w\т 
_о=ц~а` рожде'ннаго пре'жде всjь'хъ вjь^къ. свjь'та w\т 
свjь'та, бг~а и='стинна, w\т бг~а и='стинна, рожде'нна, 
не сотворе'нна, _е=диносу'щна _о=ц~у`, и='мже вся^ бы'ша. 
%<[г~]%> На'съ ра'ди человjь^къ, и= на'шегw ра'ди 
сп~се'нiя сше'дшаго съ нб~съ, и= воплоти'вшагося w\т дх~а 
ст~а и= мр~i'и дв~ы, и= вочеловjь'чшася. (с. 118) 
%<[д~]%> Распя'таго же за ны` при понтi'йстjьмъ пiла'тjь, 
и= страда'вша, и= погребе'на. %<[_е~]%> И= воскре'сшаго 
въ тре'тiй де'нь, по писа'нi_емъ. %<[s~]%> И= возше'дшаго 
на нб~са`, и= сjьдя'ща w=десну'ю _о=ц~а`. %<[з~]%> И= 
па'ки гряду'щаго со сла'вою суди'ти живы^мъ и= 
м_е'ртвымъ, _е=гw'же цр\ствiю не бу'детъ конца`.

%<Втора'гw собо'ра:%>

%<[и~]%> И= въ дх~а ст~а'го, гд\са животворя'щаго, 
и='же w\т _о=ц~а` и=сходя'щаго, и='же со _о=ц~е'мъ и= 
сн~омъ спокланя'ема и= ссла'вима, глаго'лавшаго 
пр\оро'ки. %<[f~]%> Во _е=ди'ну ст~у'ю, собо'рную и= 
а=п\сльскую цр~ковь. %<[_i~]%> И=сповjь'дую _е=ди'но 
кр~ще'нiе, во w=ставле'нiе грjьхw'въ. %<[а~_i]%>Ча'ю 
воскр\снiя ме'ртвыхъ: %<[в~_i]%> И= жи'зни бу'дущагw 
вjь'ка, а=ми'нь.

%<W=%>сла'би, w=ста'ви, прости` бж~е прегрjьш_е'нiя 
на^ша, вw'льная и= невw'льная, (с. 119) jа=`же въ сло'вjь 
и= въ дjь'лjь, jа=`же въ вjь'дjьнiи и= не въ вjь'дjьнiи, 
jа=`же во дни` и= въ нощи`, jа=`же во о_у=мjь` и= въ 
помышле'нiи: вся^ на'мъ прости`, jа='кw бл~гъ и= 
чл~вjьколю'бецъ.

%<_О='%>ч~е на'шъ:

%<И= а='ще о_у='бw _е='сть вл\дчнiй пра'здникъ 
глаго'лемъ _е=гw` конда'къ.%>

%<А='ще же прилучи'тся и= ст~а'гw пра'зднуемагw въ 
не'мъ, глаго'лется пе'рвjье ст~а'гw. Сла'ва, и= ны'нjь, 
пра'здника. А='ще же а=ллилу'iа пjь'то, и=ли` нjь'сть 
вл\дчнiй пра'здникъ, ниже` ст~а'гw пра'зднуемагw, 
глаго'ли пе'рвjье преwбраже'нiя, та'же дне` и= хра'ма: 
А='ще же _е='сть хра'мъ гд\сскiй, глаго'ли пе'рвjье 
хра'ма, та'же дне` и= ст~а'гw рядова'гw.%>

%<Сла'ва: С%>о ст~ы'ми о_у=поко'й:

%<И= ны'нjь: П%>редста'тельство хр\стiа'нъ: %<и=ли` 
хра'ма бц\ды:%> (с. 120)

%<Въ понедjь'льникъ, безпло'тныхъ, та'кожде во 
вто'рникъ пр\дте'чи, и= по чи'ну.%>

%<Преwбраже'нiя:%>

%<Н%>а горjь` преwбрази'лся _е=си`, и= jа='коже 
вмjьща'ху о_у=ч~нцы` твои`, сла'ву твою` хр\сте` бж~е 
ви'дjьша: да _е=гда' тя о_у='зрятъ распина'ема, 
страда'нiе о_у='бw о_у=разумjь'ютъ во'льное, мi'рови же 
проповjь'дятъ: jа='кw ты` _е=си` вои'стинну _о='ч~ее 
сiя'нiе.

%<Въ понедjь'льникъ конда'къ безпло'тныхъ, гла'съ 
в~:%>

%<А=%>рхiстрати'зи бж~iи, служи'телiе бж~е'ственныя 
сла'вы, а='гг~лwвъ нача^льницы и= человjь'кwвъ 
наста^вницы, поле'зное на'мъ проси'те, и= ве'лiю мл\сть, 
jа='кw безпло'тныхъ а=рхiстрати'зи.

%<Во вто'рникъ пр\дте'чи конда'къ, гла'съ в~. 
Подо'бенъ: В%>ы'шнихъ и=щя`:

%<П%>р\оро'че бж~iй, и= пр\дте'че бл~года'ти, (с. 121) 
главу` твою` jа='кw ши'покъ сщ~е'ннjьйшiй w\т земли` 
w=брjь'тше, и=сцjьл_е'нiя всегда` прiе'млемъ: и='бо 
па'ки, jа='коже пре'жде въ мi'рjь, проповjь'дуеши 
покая'нiе.

%<Въ сре'ду и= пято'къ, гла'съ д~:%>

%<В%>ознесы'йся на кр\стъ во'лею, тезоимени'тому 
твоему` но'вому жи'тельству щедрw'ты твоя^ да'руй, 
хр\сте` бж~е: возвесели` на'съ си'лою твое'ю, побjь^ды 
дая` на'мъ на сопоста'ты, посо'бiе и=му'щымъ твое` 
_о=ру'жiе ми'ра, непобjьди'мую побjь'ду.

%<Въ четверто'къ ст~ы'хъ а=п\слwвъ, гла'съ в~:%>

%<Т%>в_е'рдыя и= бг~овjьща^нныя проповjь'датели, 
ве'рхъ о_у=чени^къ твои'хъ гд\си, прiя'лъ _е=си` въ 
наслажде'нiе бл~ги'хъ твои'хъ и= поко'й, болjь^зни бо 
_о='нjьхъ (с. 122) и= сме'рть прiя'лъ _е=си`, па'че 
вся'кагw всепло'дiя, _е=ди'не свjь'дый серд_е'чная.

%<Въ то'йже де'нь ст~а'гw нiкола'а, гла'съ г~:%>

%<В%>ъ мv'рjьхъ ст~е сщ~еннодjь'йствитель показа'лся 
_е=си`: хр\сто'во бо, прп\дбне, _е=v\глiе и=спо'лнивъ, 
положи'лъ _е=си` ду'шу твою` w= лю'дехъ твои'хъ и= сп~слъ 
_е=си` непови^нныя w\т сме'рти. сегw` ра'ди w=святи'лся 
_е=си`, jа='кw вели'кiй таи'нникъ бж~iя бл~года'ти.

%<Въ суббw'ту, _е=гда` глаго'лемъ, Сла'ва: С%>о 
ст~ы'ми: %<И= ны'нjь, настоя'щiй мч~нченъ, гла'съ и~:%>

%<Jа='%>кw нача'тки _е=стества` насади'телю тва'ри, 
вселе'нная прино'ситъ ти` гд\си, бг~онw'сныя мч~нки: 
тjь'хъ мл~твами въ ми'рjь глубо'цjь цр~ковь твою`, (с. 
123)жи'тельство твое`, бц\дею соблюди`, многомл\стиве.

%<Сiе' же глаго'лется на кi'йждо де'нь, кромjь` 
суббw'ты:%>

%<П%>редста'тельство хр\стiа'нъ непосты'дное, 
хода'тайство ко творцу` непрело'жное, не пре'зри 
грjь'шныхъ моле'нiй гла'сы: но предвари` jа='кw бл~га'я 
на по'мощь на'съ, вjь'рнw зову'щихъ ти`: о_у=скори` на 
мл~тву, и= потщи'ся на о_у=моле'нiе, предста'тельствующи 
при'снw бц\де, чту'щихъ тя`.

%<И= а='ще _е='сть четыредеся'тница:%>

%<Г%>д\си поми'луй, %<м~.%>

%<Сла'ва, и= ны'нjь:%>

%<Ч\с%>тнjь'йшую херувi^мъ:

%<И='%>менемъ гд\снимъ бл~гослови`, _о='тче.

%<Сщ~е'нникъ: Б%>ж~е, о_у=ще'дри ны`:

%<И= и=з\ъwбраж_е'нныя покло'ны s~_i, съ мл~твою 
ст~а'гw _е=фре'ма. И= по _е='же%> (с. 124) %<воста'ти 
на'мъ, начина'етъ предстоя'тель вече'рню: П%>рiиди'те, 
поклони'мся: %<три'жды. И= предначина'тельный _псало'мъ: 
Б%>л~гослови` душе` моя` гд\са:

%<А='ще же нjь'сть м~-ца, по кондака'хъ:%>

%<Г%>д\си поми'луй, %<в~_i. И= мл~тву:%>

%<В%>сест~а'я тр\оце, _е=диносу'щная держа'во, 
нераздjь'льное цр\ство, всjь'хъ бл~ги'хъ вина`, 
бл~говоли' же и= w= мнjь` грjь'шнjьмъ, о_у=тверди`, 
вразуми` се'рдце мое`, и= всю` мою` w\тими` скве'рну. 
просвjьти` мою` мы'сль, да вы'ну сла'влю, пою` и= 
покланя'юся, и= глаго'лю: _е=ди'нъ ст~ъ, _е=ди'нъ гд\сь, 
i=и~съ хр\сто'съ, во сла'ву бг~а _о=ц~а`, а=ми'нь.

%<А='ще же лiтургi'а, глаго'лемъ: А=%>ми'нь.

%<Д%>а и=спо'лнятся о_у=ста` на^ша хвале'нiя твоегw` 
гд\си, jа='кw да пое'мъ сла'ву твою`: jа='кw сподо'билъ 
_е=си` на'съ причасти'тися ст~ы^мъ твои^мъ 
бж~е'ств_еннымъ, безсм_е'ртнымъ и= животворя'щымъ (с. 
125) та'йнамъ, соблюди` на'съ во твое'й ст~ы'ни, ве'сь 
де'нь поуча'тися пра'вдjь твое'й: а=ллилу'iа, а=ллилу'iа, 
а=ллилу'iа.

%<Б%>у'ди и='мя гд\сне бл~гослове'но w\т ны'нjь и= до 
вjь'ка. %<Три'жды.%>

%<Сла'ва, и= ны'нjь:%>

%<Б%>л~гословлю` гд\са на вся'кое вре'мя, вы'ну хвала` 
_е=гw` во о_у=стjь'хъ мои'хъ. W= гд\сjь похва'лится душа` 
моя`, да о_у=слы'шатъ кро'тцыи, и= возвеселя'тся. 
Возвели'чите гд\са со мно'ю, и= вознесе'мъ и='мя _е=гw` 
вку'пjь. Взыска'хъ гд\са, и= о_у=слы'ша мя`, и= w\т 
всjь'хъ скорбе'й мои'хъ и=зба'ви мя`. Приступи'те къ 
нему`, и= просвjьти'теся, и= ли'ца ва^ша не постыдя'тся. 
Се'й ни'щiй воззва`, и= гд\сь о_у=слы'ша и=`, и= w\т 
всjь'хъ скорбе'й _е=гw` сп~се` и=`. W=полчи'тся а='гг~лъ 
гд\снь _о='крестъ боя'щихся _е=гw`, и= и=зба'витъ и=`хъ. 
Вкуси'те и= ви'дите, jа='кw (с. 126) бл~гъ гд\сь: 
бл~же'нъ му'жъ, и='же о_у=пова'етъ на'нь. Бо'йтеся гд\са 
вси` ст~i'и _е=гw`, jа='кw нjь'сть лише'нiя боя'щымся 
_е=гw`. Бога'тiи w=бнища'ша и= взалка'ша, взыска'ющiи же 
гд\са не лиша'тся вся'кагw бл~га. Прiиди'те ча^да, 
послу'шайте мене`, стра'ху гд\сню научу` ва'съ. Кто' 
_е=сть человjь'къ, хотя'й живо'тъ, любя'й дни^ ви'дjьти 
бл~ги; О_у=держи` я=зы'къ тво'й w\т sла`, и= о_у=стнjь` 
твои` _е='же не глаго'лати льсти`. О_у=клони'ся w\т sла`, 
и= сотвори` бл~го: взыщи` ми'ра и= пожени` и=`. _О='чи 
гд\сни на пра'в_едныя, и= о_у='ши _е=гw` въ мл~тву и='хъ: 
Лице' же гд\сне на творя'щыя sла^я, _е='же потреби'ти w\т 
земли` па'мять и='хъ. Воззва'ша пра'веднiи, и= гд\сь 
о_у=слы'ша и='хъ, и= w\т всjь'хъ скорбе'й и='хъ и=зба'ви 
и=`хъ. Бли'зъ гд\сь сокруше'нныхъ се'рдцемъ, и= 
смир_е'нныя ду'хомъ сп~се'тъ. Мнw'ги (с. 127) скw'рби 
пра'в_еднымъ, и= w\т всjь'хъ и='хъ и=зба'витъ я=` гд\сь. 
Храни'тъ гд\сь вся^ кw'сти и='хъ, ни _е=ди'на w\т ни'хъ 
сокруши'тся. Сме'рть грjь'шникwвъ люта`, и= ненави'дящiи 
пра'веднаго прегрjьша'тъ. И=зба'витъ гд\сь ду'шы ра^бъ 
свои'хъ, и= не прегрjьша'тъ вси` о_у=пова'ющiи на него`.

%<Сла'ва, и= ны'нjь: и= быва'етъ w\тпу'стъ.%>


