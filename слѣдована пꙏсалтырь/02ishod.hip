<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Послjь'дованiе по и=схо'дjь души` w\т тjь'ла. 

И=зше'дшей о_у='бw души` w\т тjь'ла, а='бiе i=ере'й 
начина'етъ: 

Бл~гослове'нъ бг~ъ на'шъ: Трист~о'е. И= по _О='ч~е на'шъ: 
Jа='кw твое` _е='сть цр\ство: 

Посе'мъ съ предстоя'щими пое'тъ, и=ли` чте'тъ, тропари` 
сiя^: 

Со ду'хи прв\дныхъ сконча'вшихся, ду'шу раба` твоегw` сп~се 
о_у=поко'й, сохраня'я ю=` во бл~же'ннjьй жи'зни, jа='же о_у= 
тебе` чл~вjьколю'бче. 

Въ поко'ищи твое'мъ гд\си, и=дjь'же вси` ст~i'и твои` 
о_у=покоева'ются, о_у=поко'й и= ду'шу раба` твоегw`, jа='кw 
_е=ди'нъ _е=си` чл~вjьколю'бецъ. 

Сла'ва: Ты` _е=си` бг~ъ соше'дый во а='дъ, и= о_у='зы 
w=кова'нныхъ разрjьши'вый, са'мъ и= ду'шу раба` твоегw` 
о_у=поко'й. 

И= ны'нjь: _Е=ди'на ч\стая и= непоро'чная дв~о, бг~а без\ъ 
сjь'мене ро'ждшая, моли` сп~сти'ся души` _е=гw`. 

По си'хъ же i=ере'й глаго'летъ _е=ктенiю` сiю`: 

Поми'луй на'съ бж~е, по вели'цjьй мл\сти твое'й, мо'лимъ ти 
ся, о_у=слы'ши и= поми'луй. 

Гд\си поми'луй, три'жды. 

_Е=ще` мо'лимся w= о_у=покое'нiи души` о_у=со'пшагw раба` 
бж~iя [и='м\ркъ,] и= w= _е='же прости'тися _е=му` вся'кому 
прегрjьше'нiю во'льному же и= нево'льному. 

Гд\си поми'луй, три'жды. 

Jа='кw да гд\сь бг~ъ о_у=чини'тъ ду'шу _е=гw`, и=дjь'же 
пра'веднiи о_у=покоева'ются. 

Гд\си поми'луй, три'жды. 

Мл\сти бж~iя, цр\ства нб\снагw, и= w=ставле'нiя грjьхw'въ 
_е=гw`, о_у= хр\ста` безсме'ртнагw цр~я` и= бг~а на'шегw 
про'симъ. 

Пода'й гд\си.

I=ере'й: Гд\су помо'лимся. Кли'рiцы: Гд\си поми'луй. 

I=ере'й: 

Бж~е духw'въ, и= вся'кiя пло'ти, сме'рть попра'вый, и= 
дiа'вола о_у=праздни'вый, и= живо'тъ мi'ру твоему` 
дарова'вый, са'мъ гд\си поко'й ду'шу о_у=со'пшагw раба` 
твоегw` [и='м\ркъ,] въ мjь'стjь свjь'тлjь, въ мjь'стjь 
sла'чнjь, въ мjь'стjь поко'йнjь, w\тню'дуже w\тбjьже` 
болjь'знь, печа'ль и= воздыха'нiе: вся'кое согрjьше'нiе 
содjь'янное и='мъ, сло'вомъ, и=ли` дjь'ломъ, и=ли` 
помышле'нiемъ, jа='кw бл~гi'й чл~вjьколю'бецъ бг~ъ прости`: 
jа='кw нjь'сть человjь'къ, и='же жи'въ бу'детъ, и= не 
согрjьши'тъ. ты' бо _е=ди'нъ кромjь` грjьха`, пра'вда твоя`, 
пра'вда во вjь'ки, и= сло'во твое` и='стина. 

Возгла'съ: Jа='кw ты` _е=си` воскр\снiе, и= живо'тъ, и= 
поко'й о_у=со'пшагw раба` твоегw` [и='м\ркъ,] хр\сте` бж~е 
на'шъ: и= тебjь` сла'ву возсыла'емъ, со безнача'льнымъ 
твои'мъ _о=ц~е'мъ, и= прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ. 

Кли'рiцы: А=ми'нь. 

Сконча'въ же сiя^ чте'тъ _псало'мъ ч~: Живы'й въ по'мощи: 

И= а='бiе пое'тъ, и=ли` глаго'летъ канw'нъ се'й за 
преста'вльшагося. 

Гла'съ и~. 

Пjь'снь а~. 

I=рмо'съ: Во'ду проше'дъ jа='кw су'шу: 

Стi'хъ: Поко'й гд\си ду'шу о_у=со'пшагw раба` твоегw`. 

W\тве'рзъ о_у=ста` моя^ сп~се, сло'во ми` пода'ждь, 
моли'тися мл\срде, w= ны'нjь преста'вленномъ, да поко'иши 
ду'шу _е=гw` вл\дко. 

Ме'ртвъ бы'въ пло'тiю сп~се, и= во гро'бjь положе'нъ съ 
ме'ртвыми, ду'шу раба` твоегw` поко'й въ мjь'стjь sла'чнjь, 
jа='кw мл\срдъ. 

Сла'ва: Моле'бный гла'съ мо'й о_у=слы'ши бж~е 
трiv"поста'сне, и= о_у=чини` ду'шу преста'вленнагw въ 
нjь'дрjьхъ а=враа'млихъ, и=зба'вителю. 

И= ны'нjь: Ты` преч\стая бц\де, _е=го'же без\ъ и=ску'са 
му'жеска заче'нши родила` _е=си`, моли` сн~а твоего`, 
пода'ти поко'й рабу` твоему` преста'вленному. 

Пjь'снь г~. 

I=рмо'съ: Нб\снагw кру'га верхотво'рче гд\си: 

Въ мjь'стjь sла'чнjь, въ мjь'стjь поко'йнjь, и=дjь'же ли'цы 
ст~ы'хъ веселя'тся, ду'шу раба` твоегw` преста'вленнагw 
поко'й хр\сте`, _е=ди'не мл\стиве. 

И=дjь'же ли'цы ст~ы'хъ, та'мw вчини` вл\дко, послужи'вшаго 
тебjь` всjь'мъ се'рдцемъ, и= воздви'гшаго и='го твое` на 
ра'мо свое`, jа='кw _е=ди'нъ вл\дка живота` и= сме'рти. 

Сла'ва: Нб\сный _о='ч~е вседержи'телю, и= сн~е 
_е=диноро'дный, и= дш~е ст~ы'й и=схо'дный, пре'зри 
о_у=ме'ршагw согрjьш_е'нiя, и= въ цр~кви пе'рвен_ецъ всели` 
_е=го` сла'вити тя`, со всjь'ми о_у=го'ждшими тебjь`. 

И= ны'нjь: Jа='кw мт~и ст~а'я прест~а'гw бг~а вл\дчце 
вся'ческихъ, мр~i'е бц\де, со всjь'ми ст~ы'ми сего` моли`, 
ду'шу поко'ити раба` твоегw` въ нб\сныхъ селе'нiихъ. 

Пjь'снь д~. 

I=рмо'съ: О_у=слы'шахъ гд\си. 

Соше'дый въ преиспw'дняя хр\сте`, совоздви'глъ _е=си` 
о_у=ме'ршыя вся^, и= преста'вльшагося w\т на'съ поко'й 
сп~се, jа='кw ще'дръ. 

Никто'же без\ъ грjьха` _е='сть, то'кмw ты` _е=ди'нъ вл\дко: 
сегw` ра'ди преста'вленному и= грjьхи` w=ста'ви, и= въ ра'й 
того` всели`. 

Сла'ва: О_у=слы'ши тр\оце ст~а'я, гла'сы мол_е'бныя, 
приноси^мыя тебjь` въ цр~кви w= о_у=со'пшемъ, и= 
бг~онача'льнымъ твои'мъ свjь'томъ w=зари` ду'шу, 
w=мраче'нную су'етными приверже'нiи. 

И= ны'нjь: Родила` _е=си` преч\стая, без\ъ му'жеска 
сjь'мене, бг~а соверше'нна, и= чл~вjь'ка соверше'нна, 
взе'млющаго грjьхи` на'шя дв~о: того` моли` гп\сже`, 
преста'вльшемуся рабу` твоему` пода'ти поко'й. 

Пjь'снь _е~.

I=рмо'съ: Просвjьти` на'съ повелjь'нiи твои'ми гд\си: , 

И=мы'й живота` и= сме'рти вла'сть, преста'вленнаго w\т на'съ 
поко'й хр\сте` бж~е: ты' бо _е=си` всjь'хъ сп~се, поко'й и= 
живо'тъ. 

На тя` сп~се наде'жду возло'жъ, о_у=ме'рый w\ти'де w\т 
на'съ: ты' же гд\си о_у=ще'дри _е=го`, jа='кw бг~ъ 
многомл\стивъ. 

Сла'ва: Просвjьти` на'съ трист~е, воспjьва'емый вл\дко, 
моля'щихся тебjь`, ми'ръ нб\сный прiя'ти, и= въ ми'рныхъ 
се'лjьхъ ду'шу вчини`, w\тше'дшую w\т вре'менныхъ, въ 
наде'ждjь безконе'чныя жи'зни. 

И= ны'нjь: Шу'ягw стоя'нiя преч\стая, и=зба'вити 
преста'вленнаго, о_у=моли` сн~а твоего` дв~о гп\сже` jа='кw 
сп~са и= бг~а на'шегw мт~и су'щая. 

Пjь'снь s~. 

I=рмо'съ: Мл~тву пролiю` ко гд\су: 

А='да и=спрове'ргъ вл\дко, воскр~си'лъ _е=си` о_у=ме'ршыя 
w\т вjь'ка: и= ны'нjь преста'вленнаго w\т на'съ въ нjь'дро 
а=враа'мле ты` бж~е всели`: прегрjьш_е'нiя вся^ w\тпусти'въ, 
jа='кw мл\срдъ. 

За'повjьдь, ю='же ми` да'лъ _е=си` бж~е, преступи'хъ и= 
сме'ртенъ бы'хъ: но ты` бж~е, соше'дый во гро'бъ, и= ду'шы 
jа=`же w\т вjь'ка воскр~си'вый, не возста'ви мене` вл\дко на 
муче'нiе, но на поко'й, преста'вленный вопiе'тъ тебjь` 
на'ми, многомл\стиве. 

Сла'ва: Мо'лимъ тя` безнача'льне _о='ч~е, и= сн~е, и= дш~е 
ст~ы'й, sло'бою душеsло'бнагw мi'ра w=sло'бленную и= къ 
тебjь` зижди'телю преше'дшую ду'шу, во а='дово дно` не 
w\три'ни бж~е сп~се мо'й. 

И= ны'нjь: Съ нб~се` хр\сто'съ бг~ъ на'шъ, jа='кw до'ждь на 
руно`, преч\стая, сни'де на тя`, напая'я ве'сь мi'ръ, и= 
и=зсуша'я вся^ безбw'жныя пото'ки, наводня'яй всю` зе'млю 
ра'зумомъ свои'мъ, приснодв~о. того` моли` да'ти поко'й 
преста'вленному рабу` твоему`. 

Конда'къ, гла'съ и~: 

Со ст~ы'ми о_у=поко'й хр\сте`, ду'шу раба` твоегw`, и=дjь'же 
нjь'сть болjь'знь, ни печа'ль, ни воздыха'нiе, но жи'знь 
безконе'чная.

I='косъ: Са'мъ _е=ди'нъ _е=си` безсме'ртный, сотвори'вый и= 
созда'вый человjь'ка: земнi'и о_у='бw w\т земли` 
созда'хомся, и= въ зе'млю ту'южде по'йдемъ, jа='коже 
повелjь'лъ _е=си`, созда'вый мя`, и= рекi'й ми`: jа='кw 
земля` _е=си`, и= въ зе'млю w\ти'деши, а='може вси` 
человjь'цы по'йдемъ, надгро'бное рыда'нiе творя'ще пjь'снь: 
а=ллилу'iа. [Три'жды.] 

Пjь'снь з~. 

I=рмо'съ: W\т i=уде'и доше'дше: 

Вл\дко хр\сте` бж~е, _е=гда` хо'щеши суди'ти мi'ру, пощади` 
ду'шу раба` твоегw`, _е=го'же w\т на'съ прiя'лъ _е=си`, 
вопiю'щаго: _о=т_е'цъ на'шихъ бж~е, бл~гослове'нъ _е=си`. 

Въ пи'щи ра'йстjьй, и=дjь'же прв\дныхъ ду'шы веселя'тся 
послужи'вшихъ тебjь`, причти` съ ни'ми хр\сте`, ду'шу раба` 
твоегw`, воспjь'вшагw: _о=т_е'цъ на'шихъ бж~е, бл~гослове'нъ 
_е=си`. 

Сла'ва: I=уд_е'йскiя три` _о='троки сп~сы'й во _о=гни`, въ 
трiе'хъ ли'цjьхъ воспjь'тый, и=зба'ви _о=гня` вjь'чнагw 
о_у=со'пшаго, воспjь'вшаго ти` вjь'рнw: _о=т_е'цъ на'шихъ 
бж~е, бл~гослове'нъ _е=си`. 

И= ны'нjь: И=са'iа тя` же'злъ нарече` ч\стая: данiи'лъ же 
го'ру несjько'мую: i=езекi'иль же две'рь, и=з\ъ нея'же 
про'йде хр\сто'съ: мы' же тя` и='стинную бц\ду и=мену'юще 
велича'емъ. 

Пjь'снь и~. 

I=рмо'съ: Седмери'цею пе'щь: 

Сконча'въ тече'нiе, и= къ тебjь` прибjьго'хъ гд\си, 
преста'вленный вопiе'тъ ны'нjь: прегрjьш_е'нiя w=ста'ви 
хр\сте` бж~е, и= не w=суди` мене`, _е=гда` хо'щеши суди'ти 
всjь^мъ. вjь'рнw бо тебjь` взыва'хъ: вся^ дjьла` гд\сня 
гд\са по'йте, и= превозноси'те _е=го` во вjь'ки. 

Поне'сшагw вл\дко и='го твое` на ра'мjь свое'мъ, и= бре'мя 
твое` ле'гкое, а='ще и= не всегда`, _о=ба'че въ мjь'стjь 
прп\дбныхъ твои'хъ всели` ду'шу _е=гw`, воспjь'вшагw тебjь` 
хр\сте` сп~се: _о='троцы бл~гослови'те, сщ~е'нницы воспо'йте, 
лю'дiе превозноси'те _е=го` во вjь'ки. 

Бл~гослови'мъ _о=ц~а`, и= сн~а, и= ст~а'го дх~а, гд\са. 

Безнача'льная тр\оце ст~а'я, бж~е _о='ч~е, и= сн~е, и= дш~е 
ст~ы'й, въ ли'цjь ст~ы'хъ причти` ду'шу преста'вленнагw 
раба` твоегw`, и= _о=гня` вjь'чнагw и=зба'ви, да тя` 
хва'литъ воспjьва'я во вjь'ки: _о='троцы бл~гослови'те, 
сщ~е'нницы воспо'йте, лю'дiе превозноси'те _е=го` во вjь'ки. 

И= ны'нjь: Тя` дв~о проро'честiи ли'цы прореко'ша: прозря'ще 
бо тя` прозорли'выма _о=чи'ма, _о='въ о_у='бw же'злъ нарече` 
тя`, и='нъ же две'рь восто'чную, _о='въ же го'ру человjь'ки 
несjько'мую. мы' же и=сповjь'дуемъ тя` вои'стинну бц\ду, 
бг~а вся'ческихъ ро'ждшую: _е=го'же моли`, о_у=поко'ити 
преста'вленнаго во вjь'ки вся^. 

Пjь'снь f~.

I=рмо'съ: О_у=жасе'ся w= се'мъ нб~о: 

I=и~се бж~е мо'й сп~се, а=да'мле ты` взя'лъ _е=си` 
преступле'нiе, и= сме'рти вкуси'лъ _е=си`, да человjь'ки w\т 
нея` свободи'ши мл\срде. тjь'мже мо'лимъ тя` мл\стиве: 
преста'вленнаго поко'й, jа='кw бл~гъ, во дво'рjьхъ ст~ы'хъ 
твои'хъ, jа='кw _е=ди'нъ всебл~гi'й и= мл\срдый. 

Нjь'сть никто'же мл\срде, и='же не согрjьши` въ 
человjь'цjьхъ, то'кмw ты` _е=ди'нъ i=и~се хр\сте`, взе'мляй 
грjьхи` всегw` мi'ра. тjь'мже w=чи'стивъ раба` твоего` w\т 
прегрjьше'нiй, вчини` во ст~ы'хъ твои'хъ дво'рjьхъ: ты' бо 
живо'тъ _е=си` и= поко'й, и= свjь'тъ, и= весе'лiе всjь'хъ 
тебjь` бл~гоугоди'вшихъ. 

Сла'ва: О_у=диви'ся все` _е=стество` человjь'ческое, ка'кw 
безнача'льнагw _о=ц~а` сн~ъ, сы'й _е=диноро'дный, пло'ть w\т 
дв~ы дjь'йствомъ ст~а'гw дх~а прiя'лъ _е=си`, и= пострада'лъ 
_е=си` jа='кw человjь'къ, да о_у=ме'ршыя w=живи'ши: тjь'мъ 
и= преста'вленнаго ны'нjь w\т на'съ, прилjь'жнw мо'лимъ тя`, 
во странjь` живы'хъ, jа='кw бл~гъ всели`. 

И= ны'нjь: Невjь'сту тя` нарица'емъ преч\стая, _о=ц~а` 
неви'димагw, и= мт~рь сн~а, и=з\ъ тебе` дх~омъ ст~ы'мъ 
воплоще'ннагw: и= моле'бницу тя` w= о_у=со'пшемъ рабjь` 
твое'мъ предлага'емъ: тебе' бо помо'щницу и='мамы земнi'и, 
и= любо'вiю пою'ще тя` велича'емъ. 

Та'же: Досто'йно _е='сть: Трист~о'е. По _О='ч~е на'шъ: 

Тропа'рь, гла'съ s~: 

_Е=ди'нъ _е=стество'мъ сы'й животво'рецъ хр\сте`, и= 
бл~гости вои'стинну неизслjь'димая пучи'но, ны'нjь 
преста'вльшагося раба` твоего`, цр\ствiя твоегw` сподо'би: 
ты' бо _е=ди'нъ _е=си` и=мjь'яй мно'жество щедро'тъ, и= 
безсме'ртiе. 

Сла'ва, и= ны'нjь, бг~оро'диченъ: 

И=сто'чникъ живота` ро'ждшая вл\дчце, и=зба'вителя мi'ру 
i=и~са гд\са, того` прилjь'жнw моли`, безконе'чнагw живота` 
преста'вльшагося ны'нjь раба` твоего` сподо'бити: ты' бо 
хр\стiа'нъ _е=ди'на _е=си` и=звjь'стнjьйшая помо'щница. 

Та'же: Гд\си поми'луй, в~_i. 

И= мл~тву сiю`:

Помяни` гд\си бж~е на'шъ, въ вjь'рjь и= наде'жди живота` 
вjь'чнагw, преста'вльшагося раба` твоего`, бра'та на'шего 
[и='м\ркъ,] и= jа='кw бл~гъ и= чл~вjьколю'бецъ, w\тпуща'яй 
грjьхи`, и= потребля'яй непра^вды, w=сла'би, w=ста'ви, и= 
прости` вся^ вw'льная _е=гw` согрjьш_е'нiя и= невw'льная: 
и=зба'ви _е=го` вjь'чныя му'ки, и= _о=гня` гее'нскагw, и= 
да'руй _е=му` прича'стiе и= наслажде'нiе вjь'чныхъ твои'хъ 
бл~ги'хъ, о_у=гото'ванныхъ лю'бящымъ тя`. а='ще бо и= 
согрjьши`, но не w\тступи` w\т тебе`, и= несумнjь'ннw во 
_о=ц~а`, и= сн~а, и= ст~а'го дх~а, бг~а тя` въ тр\оцjь 
сла'вимаго вjь'рова, и= _е=ди'ницу въ тр\оцjь, и= тр\оцу во 
_е=ди'нствjь, правосла'внw да'же до послjь'днягw своегw` 
и=здыха'нiя и=сповjь'да. тjь'мже мл\стивъ тому` бу'ди, и= 
вjь'ру, jа='же въ тя`, вмjь'стw дjь'лъ вмjьни`, и= со 
ст~ы'ми твои'ми jа='кw ще'дръ о_у=поко'й: нjь'сть бо 
человjь'ка, и='же поживе'тъ и= не согрjьши'тъ: но ты` 
_е=ди'нъ _е=си` кромjь` вся'кагw грjьха`, и= пра'вда твоя`, 
пра'вда во вjь'ки: и= ты` _е=си` _е=ди'нъ бг~ъ мл\сти и= 
щедро'тъ, и= чл~вjьколю'бiя: и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw и= во 
вjь'ки вjькw'въ. 

Кли'рiцы: А=ми'нь. I=ере'й: Прему'дрость. Кли'рiцы: 
Ч\стнjь'йшую херувi^мъ: I=ере'й: Сла'ва тебjь` хр\сте` бж~е, 
о_у=пова'нiе на'ше, сла'ва тебjь`. Кли'рiцы: Сла'ва, и= 
ны'нjь: Гд\си поми'луй, три'жды. Бл~гослови`. 

I=ере'й твори'тъ w\тпу'стъ се'й: 

Воскр~сы'й и=з\ъ ме'ртвыхъ хр\сто'съ и='стинный бг~ъ на'шъ, 
мл~твами преч\стыя своея` мт~ре, ст~ы'хъ сла'вныхъ и= 
всехва'льныхъ а=п\слъ, прп\дбныхъ и= бг~оно'сныхъ _о=т_е'цъ 
на'шихъ, и= всjь'хъ ст~ы'хъ, ду'шу w\т на'съ 
преста'вльшагwся раба` своегw` въ селе'нiихъ прв\дныхъ 
о_у=чини'тъ, и= въ нjь'дрjьхъ а=враа'ма о_у=поко'итъ, и= съ 
прв\дными причте'тъ и= на'съ поми'луетъ, jа='кw бл~гъ и= 
чл~вjьколю'бецъ. 

Кли'рiцы: А=ми'нь. 

I=ере'й же глаго'летъ: Во бл~же'нномъ о_у=спе'нiи, вjь'чный 
поко'й пода'ждь гд\си, о_у='спшему рабу` твоему` [и='м\ркъ] 
и= сотвори` _е=му` вjь'чную па'мять. 

W\тпjь'вше же три'жды: Вjь'чная па'мять. И= w\тхо'дятъ во 
своя^ си. 


