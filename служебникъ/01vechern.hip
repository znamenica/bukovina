<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Послjь'дованiе вече'рни.

Прише'дъ i=ере'й во хра'мъ ст~ы'й, и= наложи'въ на 
себе` _е=пiтрахи'ль, стоя` пред\ъ цр\скими враты`, 
глаго'летъ:

Бл~гослове'нъ бг~ъ на'шъ, всегда`, ны'нjь и= при'снw, 
и= во вjь'ки вjькw'въ.

И= о_у=чине'нный чте'цъ глаго'летъ:

А=ми'нь. Сла'ва тебjь`, бж~е на'шъ, сла'ва тебjь`. 
Цр~ю` нб\сный: Трист~о'е. Прест~а'я тр\оце: _О='ч~е 
на'шъ:

Возгла'съ:

Jа='кw твое` _е='сть цр\ство, и= си'ла, и= сла'ва, 
_о=ц~а`, и= сн~а, и= ст~а'гw дх~а, ны'нjь и= при'снw, и= 
во вjь'ки вjькw'въ.

Чте'цъ: А=ми'нь. Гд\си поми'луй, в~_i. Сла'ва, и= 
ны'нjь: Прiиди'те, поклони'мся: три'жды. И= _псалмы` f~-
гw часа`. По не'мъ же w\тпу'ста не быва'етъ, но 
глаго'летъ i=ере'й нача'ло: Бл~гослове'нъ бг~ъ на'шъ:

И= чте'цъ:

Прiиди'те, поклони'мся: И= _псало'мъ р~г: Бл~гослови` 
душе` моя` гд\са, гд\си бж~е мо'й:

I=ере'й же, пред\ъ ст~ы'ми две'рьми ста'въ 
w\ткрове'нною главо'ю, глаго'летъ моли^твы 
свjьти^льничныя.

Мл~тва пе'рвая:

Гд\си ще'дрый и= ми'лостивый, долготерпjьли'ве и= 
многоми'лостиве, внуши` моли'тву на'шу, и= вонми` гла'су 
моле'нiя на'шегw: сотвори` съ на'ми зна'менiе во бла'го, 
наста'ви на'съ на пу'ть тво'й, _е='же ходи'ти во 
и='стинjь твое'й, возвесели` сердца` на^ша, во _е='же 
боя'тися и='мене твоегw` ст~а'гw. зане` ве'лiй _е=си` 
ты`, и= творя'й чудеса`, ты` _е=си` бг~ъ _е=ди'нъ, и= 
нjь'сть подо'бенъ тебjь` въ бозjь'хъ гд\си: си'ленъ въ 
ми'лости, и= бл~гъ въ крjь'пости, во _е='же помога'ти, и= 
о_у=тjьша'ти, и= спаса'ти вся^ о_у=пова'ющыя во и='мя 
ст~о'е твое`.

Jа='кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

Мл~тва втора'я:

Гд\си, да не jа='ростiю твое'ю w=бличи'ши на'съ, ниже` 
гнjь'вомъ твои'мъ нака'жеши на'съ: но сотвори` съ на'ми 
по ми'лости твое'й, врачу` и= и=сцjьли'телю ду'шъ 
на'шихъ. наста'ви на'съ ко приста'нищу хотjь'нiя твоегw`, 
просвjьти` _о='чи серде'цъ на'шихъ въ позна'нiе твоея` 
и='стины, и= да'руй на'мъ про'чее настоя'щагw дне` 
ми'рное и= безгрjь'шное, и= все` вре'мя живота` на'шегw 
моли'твами ст~ы'я бц\ды и= всjь'хъ ст~ы'хъ.

Jа='кw твоя` держа'ва, и= твое` _е='сть цр\ство, и= 
си'ла, и= сла'ва, _о=ц~а`, и= сн~а, и= ст~а'гw дх~а, 
ны'нjь и= при'снw, и= во вjь'ки вjькw'въ, а=ми'нь.

Мл~тва тре'тiя:

Гд\си бж~е на'шъ, помяни` на'съ грjь'шныхъ и= 
непотре'бныхъ ра^бъ твои'хъ, внегда` призыва'ти на'мъ 
ст~о'е и='мя твое`, и= не посрами` на'съ w\т ча'янiя 
ми'лости твоея`: но да'руй на'мъ, гд\си, вся^ jа=`же ко 
спасе'нiю прош_е'нiя, и= сподо'би на'съ люби'ти, и= 
боя'тися тебе` w\т всегw` се'рдца на'шегw, и= твори'ти во 
всjь'хъ во'лю твою`.

Jа='кw бл~гъ и= чл~вjьколю'бецъ бг~ъ _е=си`, и= тебjь` 
сла'ву возсыла'емъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ, а=ми'нь.

Мл~тва четве'ртая:

Немо'лчными пjь'сньми и= непреста'нными 
славословле'ньми w\т ст~ы'хъ си'лъ воспjьва'емый, 
и=спо'лни о_у=ста` на^ша хвале'нiя твоегw`, _е='же 
пода'ти вели'чествiе и='мени твоему` ст~о'му: и= да'ждь 
на'мъ о_у=ча'стiе и= наслjь'дiе со всjь'ми боя'щимися 
тебе` и='стиною, и= храня'щими за'пwвjьди твоя^, 
моли'твами ст~ы'я бц\ды и= всjь'хъ ст~ы'хъ твои'хъ.

Jа='кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

Мл~тва пя'тая:

Гд\си, гд\си, пречи'стою твое'ю дла'нiю содержа'й 
вся'ч_еская, долготерпя'й на всjь'хъ на'съ, и= ка'яйся w= 
sло'бахъ на'шихъ, помяни` щедрw'ты твоя^, и= ми'лость 
твою`: посjьти' ны твое'ю бл~гостiю и= да'ждь на'мъ 
и=збjьжа'ти и= про'чее настоя'щагw дне`, твое'ю 
бл~года'тiю, w\т разли'чныхъ ко'зней лука'вагw, и= 
ненавjь'тну жи'знь на'шу соблюди` бл~года'тiю всест~а'гw 
твоегw` дх~а.

Ми'лостiю и= чл~вjьколю'бiемъ _е=диноро'днагw твоегw` 
сн~а, съ ни'мже бл~гослове'нъ _е=си`, со всест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ, а=ми'нь.

Мл~тва шеста'я:

Бж~е вели'кiй и= ди'вный, неисповjьди'мою бл~гостiю и= 
бога'тымъ про'мысломъ о_у=правля'яй вся'ч_еская, и= 
мiрска^я на'мъ блага^я дарова'вый, и= поручи'вый на'мъ 
w=бjьща'нное цр\ство, w=бjьща'нными бл~ги'ми 
путесотвори'вый на'мъ и= дне` преше'дшую ча'сть w\т 
вся'кагw о_у=клони'тися sла`: да'руй на'мъ и= про'чее 
непоро'чнw соверши'ти, пред\ъ ст~о'ю сла'вою твое'ю, 
пjь'ти тя` _е=ди'наго бл~га'го и= чл~вjьколюби'ваго бг~а 
на'шего.

Jа='кw ты` _е=си` бг~ъ на'шъ, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

Мл~тва седма'я:

Бж~е вели'кiй и= вы'шнiй, _е=ди'нъ и=мjь'яй 
безсме'ртiе, во свjь'тjь живы'й непристу'пнjьмъ, всю` 
тва'рь прему'дростiю созда'вый, раздjьли'вый между` 
свjь'томъ и= между` тмо'ю, и= со'лнце положи'вый во 
_о='бласть дне`, луну' же и= sвjь'зды во _о='бласть 
но'щи, сподо'бивый на'съ грjь'шныхъ и= въ настоя'щiй 
ча'съ предвари'ти лице` твое` и=сповjь'данiемъ, и= 
вече'рнее тебjь` славосло'вiе принести`: са'мъ 
чл~вjьколю'бче, и=спра'ви моли'тву на'шу jа='кw кади'ло 
пред\ъ тобо'ю, и= прiими` ю=` въ воню` благоуха'нiя, 
пода'ждь же на'мъ настоя'щiй ве'черъ, и= приходя'щую 
но'щь ми'рну: w=блецы' ны во _о=ру'жiе свjь'та, и=зба'ви 
ны` w\т стра'ха нощна'гw и= вся'кiя ве'щи, во тмjь` 
преходя'щiя, и= да'ждь со'нъ, _е=го'же во о_у=покое'нiе 
не'мощи на'шей дарова'лъ _е=си`, вся'кагw мечта'нiя 
дiа'воля w\тчужде'нный. _е='й вл\дко, бл~ги'хъ пода'телю, 
да и= на ло'жахъ на'шихъ о_у=миля'ющеся, помина'емъ въ 
нощи` и='мя твое`, и= поуче'нiемъ твои'хъ за'повjьдей 
просвjьща'еми, въ ра'дости душе'внjьй воста'немъ къ 
славосло'вiю твоея` бл~гости, мол_е'нiя и= моли^твы 
твоему` благоутро'бiю принося'ще, w= свои'хъ 
согрjьше'нiихъ и= всjь'хъ люде'й твои'хъ, jа=`же 
моли'твами ст~ы'я бц\ды, ми'лостiю посjьти`.

Jа='кw бл~гъ и= чл~вjьколю'бецъ бг~ъ _е=си`, и= тебjь` 
сла'ву возсыла'емъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ, а=ми'нь.

И=спо'лншуся же предначина'тельному _псалму`, 
глаго'летъ сщ~е'нникъ и=ли` дiа'конъ, а='ще _е='сть, 
и=зше'дъ сjь'верною страно'ю и= ста'въ на _о=бы'чномъ 
мjь'стjь а=мвw'на, _е=ктенiю` сiю`:

Ми'ромъ гд\су помо'лимся.

Ли'къ: Гд\си поми'луй.

W= свы'шнjьмъ ми'рjь, и= спасе'нiи ду'шъ на'шихъ, 
гд\су помо'лимся.

Ли'къ: Гд\си поми'луй.

W= ми'рjь всегw` мi'ра, бл~гостоя'нiи ст~ы'хъ бж~iихъ 
цр~кве'й, и= соедине'нiи всjь'хъ, гд\су помо'лимся.

Ли'къ: Гд\си поми'луй.

W= ст~jь'мъ хра'мjь се'мъ, и= съ вjь'рою, 
бл~гоговjь'нiемъ и= стра'хомъ бж~iимъ входя'щихъ во'нь, 
гд\су помо'лимся.

Ли'къ: Гд\си поми'луй.

W= ст~jь'йшемъ прави'тельствующемъ сv"но'дjь, [и= w= 
митрополi'тjь на'шемъ, и='м\ркъ, а='ще _е='сть _о='бласть 
_е=гw`,] честнjь'мъ пресвv'терствjь, во хр\стjь` 
дiа'конствjь, w= все'мъ при'чтjь и= лю'дехъ, гд\су 
помо'лимся.

Ли'къ: Гд\си поми'луй.

W= бл~гочести'вjьйшемъ, самодержа'внjьйшемъ, вели'комъ 
гд\срjь на'шемъ i=мпера'торjь нiкола'jь 
а=ле_кса'ндровичjь всея` рwссi'и: w= супру'гjь _е=гw`, 
бл~гочести'вjьйшей гд\срнjь i=мператрi'цjь а=ле_кса'ндрjь 
fео'дwровнjь: w= ма'тери _е=гw`, бл~гочести'вjьйшей 
гд\срнjь i=мператрi'цjь марi'и fео'дwровнjь, гд\су 
помо'лимся.

Ли'къ: Гд\си поми'луй.

W= наслjь'дникjь _е=гw`, бл~говjь'рномъ гд\срjь 
цесаре'вичjь и= вели'комъ кн~зjь геw'ргiи 
а=ле_кса'ндровичjь, и= w= все'мъ цр\ствующемъ до'мjь: w= 
все'й пала'тjь и= во'инствjь и='хъ, гд\су помо'лимся.

Ли'къ: Гд\си поми'луй.

W= пособи'ти и= покори'ти под\ъ но'зjь и='хъ вся'каго 
врага` и= супоста'та, гд\су помо'лимся.

Ли'къ: Гд\си поми'луй.

W= гра'дjь се'мъ, [а='ще въ монастырjь`: W= ст~jь'й 
_о=би'тели се'й,] вся'комъ гра'дjь, странjь`, и= вjь'рою 
живу'щихъ въ ни'хъ, гд\су помо'лимся.

Ли'къ: Гд\си поми'луй.

W= бл~горастворе'нiи возду'хwвъ, w= и=з\ъ_оби'лiи 
плодw'въ земны'хъ, и= вре'менjьхъ ми'рныхъ, гд\су 
помо'лимся.

Ли'къ: Гд\си поми'луй.

W= пла'вающихъ, путеше'ствующихъ, неду'гующихъ, 
стра'ждущихъ, плjьне'нныхъ, и= w= спасе'нiи и='хъ, гд\су 
помо'лимся.

Ли'къ: Гд\си поми'луй.

W= и=зба'витися на'мъ w\т вся'кiя ско'рби, гнjь'ва и= 
ну'жды, гд\су помо'лимся.

Ли'къ: Гд\си поми'луй.

Заступи`, спаси`, поми'луй и= сохрани` на'съ бж~е, 
твое'ю бл~года'тiю.

Ли'къ: Гд\си поми'луй.

Прест~у'ю, преч\стую, пребл~гослове'нную, сла'вную 
вл\дчцу на'шу бц\ду и= приснодв~у мр~i'ю со всjь'ми 
ст~ы'ми помяну'вше, са'ми себе`, и= другъдру'га, и= ве'сь 
живо'тъ на'шъ хр\сту` бг~у предади'мъ.

Ли'къ: Тебjь` гд\си.

Возглаше'нiе:

Jа='кw подоба'етъ тебjь` вся'кая сла'ва, че'сть, и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Та'же каfi'сму, Бл~же'нъ му'жъ:

И= по каfi'смjь и=зше'дъ дiа'конъ сjь'верною две'рiю, 
глаго'летъ ма'лую _е=ктенiю`:

Па'ки и= па'ки ми'ромъ гд\су помо'лимся.

Ли'къ: Гд\си поми'луй.

Заступи`, спаси`, поми'луй и= сохрани` на'съ бж~е, 
твое'ю бл~года'тiю.

Ли'къ: Гд\си поми'луй.

Прест~у'ю, преч\стую, пребл~гослове'нную, сла'вную 
вл\дчцу на'шу бц\ду и= приснодв~у мр~i'ю со всjь'ми 
ст~ы'ми помяну'вше, са'ми себе`, и= другъдру'га, и= ве'сь 
живо'тъ на'шъ хр\сту` бг~у предади'мъ.

Ли'къ: Тебjь` гд\си.

Возглаша'етъ сщ~е'нникъ:

Jа='кw твоя` держа'ва, и= твое` _е='сть цр\ство, и= 
си'ла, и= сла'ва, _о=ц~а`, и= сн~а, и= ст~а'гw дх~а, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

Та'же, Гд\си воззва'хъ: пое'тся на гла'съ стiхи'ръ. 
Та'же стiхи^ры. Сла'ва, и= ны'нjь:

Мл~тва вхо'да:

Ве'черъ, и= зау'тра, и= полу'дне, хва'лимъ, 
бл~гослови'мъ, бл~годари'мъ и= мо'лимся тебjь`, вл\дко 
всjь'хъ: и=спра'ви моли'тву на'шу jа='кw кади'ло пред\ъ 
тобо'ю, и= не о_у=клони` серде'цъ на'шихъ въ словеса` 
и=ли` въ помышл_е'нiя лука'вства: но и=зба'ви на'съ w\т 
всjь'хъ ловя'щихъ ду'шы на'шя, jа='кw къ тебjь`, гд\си, 
гд\си, _о='чи на'ши, и= на тя` о_у=пова'хомъ, не посрами` 
на'съ бж~е на'шъ.

Возглаше'нiе:

Jа='кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

Та'же бл~гословля'етъ вхо'дъ.

И= возглаша'етъ дiа'конъ: Прему'дрость, про'сти.

Ли'къ же: Свjь'те ти'хiй ст~ы'я сла'вы, безсме'ртнагw, 
_о=ц~а` нб\снагw, ст~а'гw бл~же'ннагw, i=и~се хр\сте`, 
прише'дше на за'падъ со'лнца, ви'дjьвше свjь'тъ 
вече'рнiй, пое'мъ _о=ц~а`, сн~а, и= ст~а'го дх~а, бг~а. 
досто'инъ _е=си` во вся^ времена` пjь'тъ бы'ти гла'сы 
преподо'бными, сн~е бж~iй, живо'тъ дая'й: тjь'мже мi'ръ 
тя` сла'витъ.

По вхо'дjь же, положи'въ _о=бы'чный покло'нъ 
о_у=чине'нный мона'хъ, и=ли` чте'цъ, пое'тъ прокi'менъ 
дне`.

Въ недjь'лю ве'чера, гла'съ и~:

Се` ны'нjь бл~гослови'те гд\са вси` раби` гд\сни.

Стi'хъ: Стоя'щiи во хра'мjь гд\сни, во дво'рjьхъ до'му 
бг~а на'шегw.

Въ понедjь'льникъ ве'чера, гла'съ д~:

Гд\сь о_у=слы'шитъ мя`, внегда` воззва'ти ми` къ 
нему`.

Стi'хъ: Внегда` призва'ти ми`, о_у=слы'ша мя` бг~ъ 
пра'вды моея`.

Во вто'рникъ ве'чера, гла'съ а~:

Ми'лость твоя`, гд\си, пожене'тъ мя` вся^ дни^ живота` 
моегw`.

Стi'хъ: Гд\сь пасе'тъ мя`, и= ничто'же мя` лиши'тъ, на 
мjь'стjь sла'чнjь та'мw всели' мя.

Въ сре'ду ве'чера, гла'съ _е~:

Бж~е, во и='мя твое` спаси' мя, и= въ си'лjь твое'й 
суди' ми.

Стi'хъ: Бж~е, о_у=слы'ши моли'тву мою`, внуши` 
глаго'лы о_у='стъ мои'хъ.

Въ четверто'къ ве'чера, гла'съ s~:

По'мощь моя` w\т гд\са сотво'ршагw нб~о и= зе'млю.

Стi'хъ: Возведо'хъ _о='чи мои` въ го'ры, w\тню'дуже 
прiи'детъ по'мощь моя`.

Въ пято'къ ве'чера, гла'съ з~:

Бж~е, засту'пникъ мо'й _е=си` ты`, и= ми'лость твоя` 
предвари'тъ мя`.

Стi'хъ: И=зми' мя w\т вра^гъ мои'хъ бж~е, и= w\т 
востаю'щихъ на мя` и=зба'ви мя`.

А='ще же _е='сть суббw'та ве'чера, глаго'летъ:

Гд\сь воцр~и'ся, въ лjь'поту w=блече'ся.

Стi'хъ: W=блече'ся гд\сь въ си'лу, и= препоя'сася.

Стi'хъ: И='бо о_у=тверди` вселе'нную, jа=`же не 
подви'жится.

Стi'хъ: До'му твоему` подоба'етъ ст~ы'ня гд\си, въ 
долготу` днi'й.

W=бра'щся же сщ~е'нникъ къ за'паду, согбе'нjь и=мjь'яй 
ру'цjь, стои'тъ w=жида'яй и=сполне'нiя прокi'мена: та'же 
покланя'ется, и= w\тхо'дитъ на мjь'сто свое`. По 
прокi'мнjь же, глаго'летъ дiа'конъ, а='ще _е='сть, 
и=зше'дъ сjь'верною страно'ю [i=ере'й же вну'трь 
_о=лтаря` стои'тъ пред\ъ ст~о'ю трапе'зою]:

Рце'мъ вси` w\т всея` души`, и= w\т всегw` помышле'нiя 
на'шегw рце'мъ.

Ли'къ: Гд\си поми'луй.

Гд\си вседержи'телю, бж~е _о=ц~ъ на'шихъ, мо'лимъ ти 
ся, о_у=слы'ши, и= поми'луй.

Ли'къ: Гд\си поми'луй.

Поми'луй на'съ бж~е, по вели'цjьй ми'лости твое'й, 
мо'лимъ ти ся, о_у=слы'ши, и= поми'луй.

Ли'къ: Гд\си поми'луй, три'жды.

_Е=ще` мо'лимся w= бл~гочести'вjьйшемъ, 
самодержа'внjьйшемъ, вели'комъ гд\срjь на'шемъ 
i=мпера'торjь нiкола'jь а=ле_кса'ндровичjь всея` рwссi'и: 
w= держа'вjь, побjь'дjь, пребыва'нiи, ми'рjь, здра'вiи, 
спасе'нiи _е=гw`, и= гд\су бг~у на'шему наипа'че 
поспjьши'ти и= пособи'ти _е=му` во всjь'хъ, и= покори'ти 
под\ъ но'зjь _е=гw` вся'каго врага` и= супоста'та.

Ли'къ: Гд\си поми'луй, три'жды.

_Е=ще` мо'лимся w= супру'гjь _е=гw`, 
бл~гочести'вjьйшей гд\срнjь i=мператрi'цjь а=ле_кса'ндрjь 
fео'дwровнjь: w= ма'тери _е=гw`, бл~гочести'вjьйшей 
гд\срнjь i=мператрi'цjь марi'и fео'дwровнjь: w= 
наслjь'дникjь _е=гw`, бл~говjь'рномъ гд\срjь цесаре'вичjь 
и= вели'комъ кн~зjь геw'ргiи а=ле_кса'ндровичjь, и= w= 
все'мъ ца'рствующемъ до'мjь.

Ли'къ: Гд\си поми'луй, три'жды.

_Е=ще` мо'лимся w= ст~jь'йшемъ прави'тельствующемъ 
сv"но'дjь.

А='ще под\ъ митрополi'томъ:

_Е=ще` мо'лимся и= w= митрополi'тjь на'шемъ [и='м\ркъ, 
_е=гw'же _о='бласть,] и= все'й во хр\стjь` бра'тiи 
на'шей.

Ли'къ: Гд\си поми'луй, три'жды.

Си'це въ ко'емждо проше'нiи два`, и=ли` три` и='мени 
глаго'лати.

_Е=ще` мо'лимся w= все'мъ и='хъ хр\столюби'вомъ 
во'инствjь.

Ли'къ: Гд\си поми'луй, три'жды.

_Е=ще` мо'лимся w= бл~же'нныхъ и= приснопа'мятныхъ 
созда'телехъ ст~ы'я _о=би'тели сея` и= w= всjь'хъ 
преждепочи'вшихъ _о=ц~jь'хъ и= бра'тiяхъ, здjь` лежа'щихъ 
и= повсю'ду правосла'вныхъ.

Ли'къ: Гд\си поми'луй, три'жды.

_Е=ще` мо'лимся w= ми'лости, жи'зни, ми'рjь, здра'вiи, 
спасе'нiи, посjьще'нiи, проще'нiи и= w=ставле'нiи 
грjьхw'въ рабw'въ бж~iихъ, бра'тiи ст~ы'я _о=би'тели 
сея`.

Ли'къ: Гд\си поми'луй, три'жды.

_Е=ще` мо'лимся w= плодонося'щихъ и= добродjь'ющихъ во 
ст~jь'мъ и= всечестнjь'мъ хра'мjь се'мъ, тружда'ющихся, 
пою'щихъ и= предстоя'щихъ лю'дехъ, w=жида'ющихъ w\т тебе` 
вели'кiя и= бога'тыя мл\сти.

Ли'къ: Гд\си поми'луй, три'жды.

Возглаша'етъ сщ~е'нникъ:

Jа='кw ми'лостивъ и= человjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ.

Ли'къ: А=ми'нь.

Та'же: Сподо'би, гд\си, въ ве'черъ се'й:

Дiа'конъ: И=спо'лнимъ вече'рнюю моли'тву на'шу гд\сви.

Ли'къ: Гд\си поми'луй.

Заступи`, спаси`, поми'луй и= сохрани` на'съ бж~е, 
твое'ю бл~года'тiю.

Ли'къ: Гд\си поми'луй.

Ве'чера всегw` соверше'нна, свя'та, ми'рна и= 
безгрjь'шна, о_у= гд\са про'симъ.

Ли'къ: Пода'й гд\си.

А='гг~ла ми'рна, вjь'рна наста'вника, храни'теля ду'шъ 
и= тjьле'съ на'шихъ, о_у= гд\са про'симъ.

Ли'къ: Пода'й гд\си.

Проще'нiя и= w=ставле'нiя грjьхw'въ и= прегрjьше'нiй 
на'шихъ, о_у= гд\са про'симъ.

Ли'къ: Пода'й гд\си.

До'брыхъ и= поле'зныхъ душа'мъ на'шымъ, и= ми'ра 
мi'рови, о_у= гд\са про'симъ.

Ли'къ: Пода'й гд\си.

Про'чее вре'мя живота` на'шегw въ ми'рjь и= покая'нiи 
сконча'ти, о_у= гд\са про'симъ.

Ли'къ: Пода'й гд\си.

Хр\стiа'нскiя кончи'ны живота` на'шегw, 
безболjь'знены, непосты'дны, ми'рны и= до'брагw w\твjь'та 
на стра'шнjьмъ суди'щи хр\сто'вjь про'симъ.

Ли'къ: Пода'й гд\си.

Прест~у'ю, преч\стую, пребл~гослове'нную, сла'вную 
вл\дчцу на'шу бц\ду и= приснодв~у мр~i'ю со всjь'ми 
ст~ы'ми помяну'вше са'ми себе`, и= дру'гъ дру'га, и= 
ве'сь живо'тъ на'шъ хр\сту` бг~у предади'мъ.

Ли'къ: Тебjь` гд\си.

И= сщ~е'нникъ возглаша'етъ:

Jа='кw бл~гъ и= чл~вjьколю'бецъ бг~ъ _е=си`, и= тебjь` 
сла'ву возсыла'емъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

Сщ~е'нникъ: Ми'ръ всjь^мъ.

Ли'къ: И= дх~ови твоему`.

Дiа'конъ: Главы^ на'шя гд\сви прикло'нимъ.

Ли'къ: Тебjь` гд\си.

Моли'тва главоприклоне'нiя:

Гд\си бж~е на'шъ, приклони'вый нб~са` и= соше'дый на 
спасе'нiе ро'да человjь'ческагw, при'зри на рабы^ твоя^, 
и= на достоя'нiе твое`. тебjь' бо стра'шному и= 
чл~вjьколю'бцу судiи`, твои` раби` поклони'ша главы^, 
своя^ же покори'ша вы^я, не w\т человjь^къ w=жида'юще 
по'мощи, но твоея` прося'ще ми'лости, и= твоегw` ча'юще 
спасе'нiя: jа=`же сохрани` на вся'кое вре'мя, и= по 
настоя'щемъ ве'черjь и= въ приходя'щую но'щь, w\т 
вся'кагw врага`, w\т вся'кагw проти'внагw дjь'йства 
дiа'вольскагw, и= w\т помышле'нiй су'етныхъ, и= 
воспомина'нiй лука'выхъ.

Та'же возглаша'етъ сщ~е'нникъ:

Бу'ди держа'ва цр\ствiя твоегw` благослове'на и= 
препросла'влена, _о=ц~а` и= сн~а, и= ст~а'гw дх~а, ны'нjь 
и= при'снw, и= во вjь'ки вjькw'въ.

Ли'къ: А=ми'нь.

Та'же и=схо'димъ въ притво'ръ, пою'ще стiхи'ру хра'ма 
и=ли` пра'здника, соверша'юще лiтi'ю. Сщ~е'нникъ же и= 
дiа'конъ съ кади'льницею и=схо'дятъ вку'пjь сjь'верною 
страно'ю, пред\ъи'дутъ же и=`мъ со двjьма` лампа'дома: 
ст~ы^мъ же две'ремъ затвор_е'нымъ су'щымъ.

Сла'ва, ст~а'гw: И= ны'нjь, бг~оро'диченъ.

И= по си'хъ глаго'летъ дiа'конъ, а='ще ли нjь'сть 
дiа'кона, сщ~е'нникъ, мл~твы сiя^:

Спаси` бж~е лю'ди твоя^, и= благослови` достоя'нiе 
твое`: посjьти` мi'ръ тво'й ми'лостiю и= щедро'тами, 
возвы'си ро'гъ хр\стiа'нъ правосла'вныхъ, и= низпосли` на 
ны` ми'лwсти твоя^ бwга'тыя, моли'твами всепреч\стыя 
вл\дчцы на'шея бц\ды и= приснодв~ы мр~i'и: си'лою 
ч\стна'гw и= животворя'щагw кр\ста`: предста'тельствы 
ч\стны'хъ нб\сныхъ си'лъ безпло'тныхъ: ч\стна'гw, 
сла'внагw проро'ка, предте'чи и= кр\сти'теля i=wа'нна: 
ст~ы'хъ сла'вныхъ и= всехва'льныхъ а=п\слъ: и=`же во 
ст~ы'хъ _о=ц~ъ на'шихъ, и= вселе'нскихъ вели'кихъ 
о_у=чи'телей и= ст~и'телей, васi'лiа вели'кагw, григо'рiа 
бг~осло'ва и= i=wа'нна златоу'стагw: и='же во ст~ы'хъ 
_о=ц~а` на'шегw нiкола'а а=рхiеп\скпа, мv"рлv"кi'йскагw 
чудотво'рца: и=`же во ст~ы'хъ _о=т_е'цъ на'шихъ меfо'дiа 
и= кv"рi'лла, о_у=чи'телей слове'нскихъ: ст~а'гw 
равноапо'стольнагw вели'кагw кн~зя влади'мiра: и=`же во 
ст~ы'хъ _о=ц~ъ на'шихъ всея` рwссi'и чудотво'рцевъ, 
петра`, а=ле_ксi'а, i=w'ны и= фiлi'ппа: ст~ы'хъ сла'вныхъ 
и= добропобjь'дныхъ му'ченикwвъ: преподо'бныхъ и= 
бг~оно'сныхъ _о=ц~ъ на'шихъ, ст~ы'хъ и= пра'ведныхъ 
бг~о_оц~ъ i=wакi'ма и= а='нны, и= ст~а'гw [и='м\ркъ, 
_е=гw'же _е='сть хра'мъ] и= всjь'хъ ст~ы'хъ. мо'лимъ тя` 
многоми'лостиве гд\си, о_у=слы'ши на'съ грjь'шныхъ 
моля'щихся тебjь`, и= поми'луй на'съ.

Ли'къ: Гд\си поми'луй, м~.

Дiа'конъ: _Е=ще` мо'лимся w= бл~гочести'вjьйшемъ, 
самодержа'внjьйшемъ, вели'комъ гд\срjь на'шемъ 
i=мпера'торjь нiкола'jь а=ле_кса'ндровичjь всея` рwссi'и, 
w= держа'вjь, побjь'дjь, пребыва'нiи, ми'рjь, здра'вiи, 
спасе'нiи _е=гw`, и= гд\су бг~у на'шему наипа'че 
поспjьши'ти и= пособи'ти _е=му` во всjь'хъ, и= покори'ти 
под\ъ но'зjь _е=гw` вся'каго врага` и= супоста'та.

_Е=ще` мо'лимся w= супру'гjь _е=гw`, 
бл~гочести'вjьйшей гд\срнjь i=мператрi'цjь а=ле_кса'ндрjь 
fео'дwровнjь.

_Е=ще` мо'лимся w= ма'тери _е=гw`, бл~гочести'вjьйшей 
гд\срнjь i=мператрi'цjь мр~i'и fео'дwровнjь.

_Е=ще` мо'лимся w= наслjь'дникjь _е=гw`, 
бл~говjь'рномъ гд\срjь цесаре'вичjь и= вели'комъ кн~зjь 
геw'ргiи а=ле_кса'ндровичjь, и= w= все'мъ ца'рствующемъ 
до'мjь.

Ли'къ: Гд\си поми'луй, л~.

Дiа'конъ: _Е=ще` мо'лимся w= ст~jь'йшемъ 
прави'тельствующемъ сv"но'дjь, [та'же, w= _е=п\скпjь 
на'шемъ и='м\ркъ, а='ще _е='сть: а='ще ли _о=би'тель, и= 
w= а=рхiмандрi'тjь на'шемъ и='м\ркъ:] и= w= все'мъ во 
хр\стjь` бра'тствjь на'шемъ, и= w= вся'кой души` 
хр\стiа'нстjьй, скорбя'щей же и= w=sло'бленнjьй, ми'лости 
бж~iи и= по'мощи тре'бующей. w= покрове'нiи ст~а'гw до'му 
сегw`, и= живу'щихъ въ не'мъ. w= ми'рjь, и= состоя'нiи 
всегw` мi'ра. w= бл~гостоя'нiи ст~ы'хъ бж~iихъ цр~кве'й. 
w= спасе'нiи и= по'мощи со тща'нiемъ и= стра'хомъ бж~iимъ 
тружда'ющихся и= служа'щихъ _о=т_е'цъ и= бра'тiй на'шихъ. 
w= w=ста'вльшихся, и= во w\тше'ствiи су'щихъ. w= 
и=сцjьле'нiи въ не'мощехъ лежа'щихъ. w= о_у=спе'нiи, 
w=сла'бjь, блаже'нной па'мяти, и= w= w=ставле'нiи 
грjьхw'въ всjь'хъ преждеw\тше'дшихъ _о=т_е'цъ и= бра'тiй 
на'шихъ, здjь` лежа'щихъ и= повсю'ду правосла'вныхъ. w= 
и=збавле'нiи плjьне'нныхъ, и= w= бра'тiяхъ на'шихъ во 
слу'жбахъ су'щихъ, и= w= всjь'хъ служа'щихъ и= 
служи'вшихъ во ст~jь'й _о=би'тели се'й, рце'мъ.

Ли'къ: Гд\си поми'луй, н~.

_Е=ще` мо'лимся w= _е='же сохрани'тися гра'ду сему`, 
и= ст~jь'й _о=би'тели се'й, и= вся'кому гра'ду и= 
странjь` w\т гла'да, губи'тельства, тру'са, пото'па, 
_о=гня`, меча`, наше'ствiя и=ноплеме'нникwвъ, и= 
междоусо'бныя бра'ни: w= _е='же ми'лостиву и= 
благоувjь'тливу бы'ти бл~го'му и= чл~вjьколюби'вому бг~у 
на'шему, w\тврати'ти вся'кiй гнjь'въ на ны` дви'жимый, и= 
и=зба'вити ны` w\т належа'щагw и= пра'веднагw своегw` 
преще'нiя, и= поми'ловати ны`.

Ли'къ: Гд\си поми'луй, три'жды.

_Е=ще` мо'лимся и= w= _е='же о_у=слы'шати гд\су бг~у 
гла'съ моле'нiя на'съ грjь'шныхъ, и= поми'ловати на'съ.

Ли'къ: Гд\си поми'луй, три'жды.

Та'же помина'етъ jа=`же хо'щетъ, живы^я и= м_е'ртвыя, 
та'йнw.

Та'же: О_у=слы'ши ны` бж~е сп~си'телю на'шъ, 
о_у=пова'нiе всjь'хъ конц_е'въ земли` и= су'щихъ въ мо'ри 
дале'че, и= ми'лостивъ, ми'лостивъ бу'ди, вл\дко, w= 
грjьсjь'хъ на'шихъ, и= поми'луй ны`.

Ми'лостивъ бо и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ.

Ли'къ: А=ми'нь.

Та'же глаго'летъ: Ми'ръ всjь^мъ.

Дiа'конъ: Главы^ на'шя гд\сви прикло'нимъ.

И= всjь^мъ прикло'ншымъ главы^ и= на зе'млю 
прини'кшымъ, мо'лится сщ~е'нникъ велегла'снw:

Вл\дко многомл\стиве гд\си, i=и~се хр\сте` бж~е на'шъ, 
моли'твами всепреч\стыя вл\дчцы на'шея бц\ды и= 
приснодв~ы мр~i'и: си'лою ч\стна'гw и= животворя'щагw 
кр\ста`: предста'тельствы честны'хъ нб~е'сныхъ си'лъ 
безпло'тныхъ: ч\стна'гw сла'внагw проро'ка, предте'чи и= 
кр\сти'теля i=wа'нна: ст~ы'хъ сла'вныхъ и= всехва'льныхъ 
а=по'стwлъ: ст~ы'хъ сла'вныхъ и= добропобjь'дныхъ 
му'ченикwвъ: прп\дбныхъ и= бг~оно'сныхъ _о=ц~ъ на'шихъ: 
и=`же во ст~ы'хъ _о=ц~ъ на'шихъ и= вселе'нскихъ вели'кихъ 
о_у=чи'телей и= ст~и'телей, васi'лiа вели'кагw, григо'рiа 
бг~осло'ва и= i=wа'нна златоу'стагw: и='же во ст~ы'хъ 
_о=ц~а` на'шегw нiкола'а а=рхiеп\скпа, мv"рлv"кi'йскагw 
чудотво'рца: и=`же во ст~ы'хъ _о=т_е'цъ на'шихъ меfо'дiа 
и= кv"рi'лла, о_у=чи'телей слове'нскихъ: ст~а'гw 
равноапо'стольнагw вели'кагw кн~зя влади'мiра: и=`же во 
ст~ы'хъ _о=ц~ъ на'шихъ, всея` рwссi'и чудотво'рц_евъ, 
петра`, а=ле_ксi'а, i=w'ны и= фiлi'ппа: ст~ы'хъ и= 
пра'ведныхъ бг~о_оц~ъ i=wакi'ма и= а='нны, и= ст~а'гw 
[и='м\ркъ, _е=гw'же _е='сть хра'мъ, и= всjь'хъ ст~ы'хъ 
твои'хъ, бл~гопрiя'тну сотвори` моли'тву на'шу, да'руй 
на'мъ w=ставле'нiе прегрjьше'нiй на'шихъ, покры'й на'съ 
кро'вомъ крилу` твое'ю, w\тжени` w\т на'съ вся'каго 
врага` и= супоста'та, о_у=мири` на'шу жи'знь: гд\си, 
поми'луй на'съ, и= мi'ръ тво'й, и= спаси` ду'шы на'шя, 
jа='кw бл~гъ и= чл~вjьколю'бецъ.

Та'же начина'емъ стiхи^ры стiхо'вны, и= пою'ще 
вхо'димъ въ хра'мъ.

Сла'ва, и= ны'нjь, бч\денъ. Та'же, Ны'нjь w\тпуща'еши: 
Трист~о'е. По _О='ч~е на'шъ:

Возглаша'етъ сщ~е'нникъ: Jа='кw твое` _е='сть цр\ство, 
и= си'ла, и= сла'ва, _о=ц~а`, и= сн~а, и= ст~а'гw дх~а, 
ны'нjь и= при'снw, и= во вjь'ки вjькw'въ, а=ми'нь.

И= мы` w\тпусти'тельный тропа'рь: Бц\де дв~о: 
глаго'лемъ три'жды.

Предлага'ются же на о_у=гото'ванномъ столjь` ра'ди 
бл~гослове'нiя пя'ть хлjь'бwвъ, пшени'ца, и= два` сосу^да 
на сiе` о_у=стрw'енныя: _е=ди'нъ и=спо'лненъ вiна` w\т 
плода` ло'знагw, другi'й же _е=ле'а. Дiа'конъ же кади'тъ 
_о='крестъ стола`, и= настоя'теля то'кмw, и= i=ере'а. 
I=ере'й же взе'мъ _е=ди'нъ хлjь'бъ, зна'менуетъ и='мъ 
про'чыя хлjь'бы, и= глаго'летъ моли'тву сiю` велегла'снw:

_Е=гда` глаго'летъ: са'мъ благослови`, тогда` 
десни'цею о_у=казу'етъ на предлож_е'нныя хлjь'бы, 
пшени'цу, вiно` и= _е=ле'й.

Гд\си i=и~се хр\сте` бж~е на'шъ, бл~гослови'вый пя'ть 
хлjь'бwвъ и= пя'ть ты'сящъ насы'тивый, са'мъ бл~гослови` 
и= хлjь'бы сiя^, пшени'цу, вiно` и= _е=ле'й: и= 
о_у=мно'жи сiя^ во ст~jь'й _о=би'тели се'й, и= во все'мъ 
мi'рjь твое'мъ, и= вкуша'ющыя w\т ни'хъ вjь^рныя 
w=святи`. Jа='кw ты` _е=си` бл~гословля'яй и= w=сщ~а'яй 
вся'ч_еская, хр\сте` бж~е на'шъ, и= тебjь` сла'ву 
возсыла'емъ, со безнача'льнымъ твои'мъ _о=ц~е'мъ, и= 
всест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

И= по а=ми'нjь, а='бiе: Бу'ди и='мя гд\сне блг\све'но 
w\т ны'нjь и= до вjь'ка. три'жды. И= глаго'лемъ: 
Бл~гословлю` гд\са на вся'кое вре'мя: да'же до не 
лиша'тся вся'кагw бла'га.

Сщ~е'нникъ же w\тше'дъ стои'тъ пред\ъ ст~ы'ми 
две'рьми, зря` къ за'паду. По и=сполне'нiи же _псалма`, 
сщ~е'нникъ къ наро'ду глаго'летъ:

Бл~гослове'нiе гд\сне на ва'съ, тогw` бл~года'тiю и= 
человjьколю'бiемъ, всегда`, ны'нjь и= при'снw, и= во 
вjь'ки вjькw'въ.

И= а='бiе полага'ется чте'нiе.

Вjь'домо же бу'ди, jа='кw бл~гослове'нный хлjь'бъ 
_е='сть помога'тельный w\т вся'кихъ sw'лъ, а='ще съ 
вjь'рою прiе'млется.

О_у=вjьща'нiе:

И= се` тебjь` вjь'домо бу'ди, _w i=ере'е! и= блюди`, 
да сохрани'ши: _е=ле'й се'й бл~гослове'нный второ'е да не 
бл~гослови'ши, ни вiно`, ни пшени'цу, ниже` хлjь'бы на 
второ'мъ бдjь'нiи: но а='ще вельми` ма'лw, нw'вая не 
о_у=` бл~гослов_е'нная представля'й. _е=ле'й же се'й, 
_е=го'же бл~гослови'лъ _е=си`, а='ще _е='сть 
i=кwноста'съ, на цjьлова'нiи _о='браза, лю'ди зна'менай. 
мо'жеши же и= въ бра'шнахъ снjь'сти: вiно' же и=спи'ти со 
бл~гоговjь'нiемъ, _о=ба'че jа='коже бл~гослов_е'ная. 
хлjь'бы же на раздая'нiи дwры` раздроби'въ раздава'й, 
и=ли` въ дому` че'стнw на трапе'зjь пре'жде _о='бщихъ 
бра'шенъ jа='ждь: пшени'цу же и=ли` сjь'й, и=ли` со 
и=но'ю и=змели`, и= съ благодаре'нiемъ и=ждиви`. 
Лiтургиса'ти же си'ми хлjь'бами, и=ли` вiно'мъ, да не 
де'рзнеши, по пра'вилу номоканw'нному w= 
священнодjь'йствiи.

Во и=ны'я же дни`, а='ще нjь'сть пра'зднества кому`, 
твори'тся на вече'рни си'це:

По вели'кой _е=ктенiи` каfi'сма рядова'я, и= по 
каfi'смjь _е=ктенiа` ма'лая. И= на Гд\си воззва'хъ, 
стiхи^ры. Свjь'те ти'хiй: и= прокi'менъ дне`: и=ли`, 
А=ллилу'iа.

Та'же, Сподо'би, гд\си, въ ве'черъ се'й:

И= _е=ктенiа`: И=спо'лнимъ вече'рнюю моли'тву на'шу:

И= на стiхо'внjь стiхи^ры: и= Ны'нjь w\тпуща'еши: 
Трист~о'е. И= тропари` по о_у=ста'ву чи'на. И= пото'мъ 
_е=ктенiа`: Поми'луй на'съ бж~е: По возгла'сjь же i=ере'й 
глаго'летъ: Прему'дрость. Ли'къ же: Бл~гослови`. I=ере'й: 
Сы'й бл~гослове'нъ:

Ли'къ: О_у=тверди` бж~е, бл~гочести'вjьйшаго, 
самодержа'внjьйшаго, вели'каго гд\сря на'шего 
i=мпера'тора нiкола'я а=ле_кса'ндровича, и= ст~у'ю 
правосла'вную вjь'ру, правосла'вныхъ хрiстiа'нъ, во 
вjь'къ вjь'ка.

I=ере'й: Прест~а'я бц\де, спаси` на'съ.

Ли'къ: Честнjь'йшую херувi^мъ:

I=ере'й: Сла'ва тебjь`, хр\сте` бж~е, о_у=пова'нiе 
на'ше, сла'ва тебjь`.

Ли'къ: Сла'ва, и= ны'нjь:

I=ере'й же, w=брати'вся w= ст~ы'хъ двере'й на за'падъ 
къ лю'демъ, глаго'летъ w\тпу'стъ, и= помина'етъ ст~а'го, 
_е=му'же слу'жба пое'тся.

И= ли'къ пое'тъ многолjь'тiе.