<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва з~_i] Послjь'дованiе ме'ртвенное мiрски'хъ 
тjь'лъ.

Сконча'вшуся кому` w\т правосла'вныхъ, а='бiе 
призыва'ютъ срw'дницы _е=гw` сщ~е'нника, и='же прише'дъ 
въ до'мъ, въ не'мже мо'щи о_у=со'пшагw лежа'тъ, и= 
возложи'въ _е=пiтрахи'ль, и= вложи'въ fv"мiа'мъ въ 
кади'льницу, кади'тъ тjь'ло ме'ртвагw, и= предстоя'щихъ, 
и= начина'етъ _о=бы'чнw:

Бл~гослове'нъ бг~ъ на'шъ:

И= начина'ютъ сопредстоя'щiи: Ст~ы'й бж~е: Прест~а'я 
тр\оце: _О='ч~е на'шъ: Jа='кw твое` _е='сть цр\ство:

И= а='бiе пою'тъ тропари` сiя^. Гла'съ д~:

Со ду'хи прв\дныхъ сконча'вшихся, ду'шу раба` твоегw` 
сп~се о_у=поко'й, сохраня'я ю=` во бл~же'нной жи'зни, 
jа='же о_у= тебе` чл~вjьколю'бче.

Въ поко'ищи твое'мъ гд\си, и=дjь'же вси` ст~i'и твои` 
о_у=покоева'ются, о_у=поко'й и= ду'шу раба` твоегw`, 
jа='кw _е=ди'нъ _е=си` чл~вjьколю'бецъ.

Сла'ва: Ты` _е=си` бг~ъ соше'дый во а='дъ, и= о_у='зы 
w=кова'нныхъ разрjьши'вый, са'мъ и= ду'шу раба` твоегw` 
о_у=поко'й.

И= ны'нjь: _Е=ди'на ч\стая и= непоро'чная дв~о, бг~а 
без\ъ сjь'мене ро'ждшая, моли` сп~сти'ся души` _е=гw`.

Дiа'конъ глаго'летъ:

Поми'луй на'съ бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

Гд\си поми'луй, три'жды.

_Е=ще` мо'лимся w= о_у=покое'нiи души` о_у=со'пшагw 
раба` бж~iя, и='м\ркъ, и= w= _е='же прости'тися _е=му` 
вся'кому прегрjьше'нiю, во'льному же и= нево'льному.

Гд\си поми'луй, три'жды.

Jа='кw да гд\сь бг~ъ о_у=чини'тъ ду'шу _е=гw`, 
и=дjь'же прв\днiи о_у=покоя'ются.

Гд\си поми'луй, три'жды.

Мл\сти бж~iя, цр\ства нб\снагw и= w=ставле'нiя 
грjьхw'въ _е=гw`, о_у= хр\ста` безсме'ртнагw цр~я` и= 
бг~а на'шегw про'симъ.

Пода'й гд\си.

Дiа'конъ: Гд\су помо'лимся:

Гд\си поми'луй.

Сщ~е'нникъ глаго'летъ мл~тву сiю`:

Бж~е духw'въ, и= вся'кiя пло'ти, сме'рть попра'вый и= 
дiа'вола о_у=праздни'вый, и= живо'тъ мi'ру твоему` 
дарова'вый: са'мъ гд\си, о_у=поко'й ду'шу о_у=со'пшагw 
раба` твоегw`, и='м\ркъ, въ мjь'стjь свjь'тлjь, въ 
мjь'стjь sла'чнjь, въ мjь'стjь поко'йнjь: w\тню'дуже 
w\тбjьже` болjь'знь, печа'ль и= воздыха'нiе. вся'кое 
согрjьше'нiе, содjь'янное и='мъ сло'вомъ, и=ли` дjь'ломъ, 
и=ли` помышле'нiемъ, jа='кw бл~гi'й чл~вjьколю'бецъ бг~ъ 
прости`, jа='кw нjь'сть человjь'къ, и='же жи'въ бу'детъ, 
и= не согрjьши'тъ: ты' бо _е=ди'нъ кромjь` грjьха`, 
пра'вда твоя` пра'вда во вjь'ки, и= сло'во твое` 
и='стина.

Возгла'съ: Jа='кw ты` _е=си` воскр\снiе и= живо'тъ, и= 
поко'й о_у=со'пшагw раба` твоегw`, и='м\ркъ, хр\сте` бж~е 
на'шъ, и= тебjь` сла'ву возсыла'емъ, со безнача'льнымъ 
твои'мъ _о=ц~е'мъ, и= съ прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

Дiа'конъ: Прему'дрость.

Ли'къ: Чт\снjь'йшую херувi^мъ: И= про'чее.

И= а='бiе быва'етъ w\т сщ~е'нника сицевы'й w\тпу'стъ:

Живы'ми и= ме'ртвыми w=блада'яй хр\сто'съ и='стинный 
бг~ъ на'шъ, мл~твами преч\стыя своея` мт~ре, прп\дбныхъ 
и= бг~оно'сныхъ _о=т_е'цъ на'шихъ, и= всjь'хъ ст~ы'хъ 
свои'хъ, ду'шу w\т на'съ преста'вльшагwся раба` своегw` 
и='м\ркъ, въ селе'нiихъ ст~ы'хъ всели'тъ, и= съ прв\дными 
причте'тъ, и= на'съ поми'луетъ, jа='кw бл~гъ и= 
чл~вjьколю'бецъ.

И= а='ще о_у='бw готw'ва су'ть вся^, jа=`же ко 
и=схо'ду, твори'тъ па'ки сщ~е'нникъ нача'ло: 
Бл~гослове'нъ бг~ъ на'шъ.

И= начина'емъ пjь'ти: Ст~ы'й бж~е: со стра'хомъ, и= 
вся'кимъ о_у=миле'нiемъ. И= взе'мше мо'щи о_у=со'пшагw, 
w\тхо'димъ въ хра'мъ, пред\ъиду'щымъ сщ~е'нникwмъ со 
свjьща'ми, дiа'кону съ кади'льницею. _Е=гда' же прiи'дутъ 
въ хра'мъ, мо'щи о_у='бw полага'ются въ па'перти, [и=ли` 
въ хра'мjь, jа='коже здjь` въ вели'цjьй рwссi'и w=бы'че.]

И= начина'ютъ:

Живы'й въ по'мощи вы'шнягw:

И= посе'мъ вы'шшимъ гла'сомъ пою'тъ:

Бл~гослове'нъ _е=си` гд\си, научи' мя w=правда'нi_емъ 
твои^мъ.

Непоро'чнiи въ пу'ть: А=ллилу'iа.

И= пое'тся пе'рвая статiя` непоро'чныхъ, во гла'съ s~: 
въ концы' же коегw'ждо стiха` пое'мъ: А=ллилу'iа.

Бл~же'ни непоро'чнiи въ пу'ть, ходя'щiи въ зако'нjь 
гд\сни: А=ллилу'iа.

Бл~же'ни и=спыта'ющiи свидjь^нiя _е=гw`, всjь'мъ 
се'рдцемъ взы'щутъ _е=го`. А=ллилу'iа.

И= про'чее _псалма`. Сла'ва: А=ллилу'iа. И= ны'нjь: 
А=ллилу'iа.

Дiа'конъ: Па'ки и= па'ки ми'ромъ гд\су помо'лимся.

_Е=ще` мо'лимся w= о_у=покое'нiи души` о_у=со'пшагw 
раба` бж~iя, и='м\ркъ, и= w= _е='же прости'тися _е=му` 
вся'кому прегрjьше'нiю, во'льному же и= нево'льному.

Jа='кw да гд\сь бг~ъ о_у=чини'тъ ду'шу _е=гw`, 
и=дjь'же пра'веднiи о_у=покоя'ются.

Мл\сти бж~iя, цр\ства нб\снагw, и= w=ставле'нiя 
грjьхw'въ _е=гw`, о_у= хр\ста` безсме'тнагw цр~я` и= бг~а 
на'шегw про'симъ.

Пода'й гд\си.

Дiа'конъ: Гд\су помо'лимся.

Гд\си поми'луй.

Сщ~е'нникъ глаго'летъ мл~тву сiю`: Бж~е духw'въ, и= 
вся'кiя пло'ти, сме'рть попра'вый и= дiа'вола 
о_у=праздни'вый, и= живо'тъ мi'ру твоему` дарова'вый: 
са'мъ гд\си, о_у=поко'й ду'шу о_у=со'пшагw раба` твоегw`, 
и='м\ркъ, въ мjь'стjь свjь'тлjь, въ мjь'стjь sла'чнjь, въ 
мjь'стjь поко'йнjь: w\тню'дуже w\тбjьже` болjь'знь, 
печа'ль и= воздыха'нiе. вся'кое согрjьше'нiе, содjь'янное 
и='мъ сло'вомъ, и=ли` дjь'ломъ, и=ли` помышле'нiемъ, 
jа='кw бл~гi'й чл~вjьколю'бецъ бг~ъ прости`, jа='кw 
нjь'сть человjь'къ, и='же жи'въ бу'детъ, и= не 
согрjьши'тъ: ты' бо _е=ди'нъ кромjь` грjьха`, пра'вда 
твоя` пра'вда во вjь'ки, и= сло'во твое` и='стина.

И= посе'мъ начина'емъ втору'ю статiю` на гла'съ _е~: 
на ко'емждо же концjь` стiха` глаго'лемъ: Поми'луй раба` 
твоего`.

Ли'къ начина'етъ: За'пwвjьди твоя^:

Поми'луй раба` твоего`:

Па'ки то'йже ли'къ: Руцjь` твои` сотвори'стjь мя`: и= 
созда'стjь мя`, вразуми' мя, и= научу'ся за'повjьдемъ 
твои^мъ.

Поми'луй раба` твоегw`.

Боя'щiися тебе` о_у='зрятъ мя`: и= возвеселя'тся, 
jа='кw на словеса` твоя^ о_у=пова'хъ.

Поми'луй раба` твоего`.

И= про'чее _псалма`, и= по концjь`,

Сла'ва: Поми'луй раба` твоего`.

И= ны'нjь: Поми'луй раба` твоего`.

Дiа'конъ: Па'ки и= па'ки:

И= па'ки начина'емъ тре'тiю статiю` на гла'съ тре'тiй:

И='мя твое`: А=ллилу'iа.

Па'ки то'йже ли'къ пое'тъ:

При'зри на мя`, и= поми'луй мя`, по суду` лю'бящихъ 
и='мя твое`. А=ллилу'iа.

Стwпы` моя^ напра'ви по словеси` твоему`, и= да не 
w=блада'етъ мно'ю вся'кое беззако'нiе: А=ллилу'iа.

И= про'чее. И= по концjь` а='бiе: Бл~гослове'нъ _е=си` 
гд\си, научи' мя w=правда'нi_емъ твои^мъ.

Ст~ы'хъ ли'къ w=брjь'те и=сто'чникъ жи'зни, и= две'рь 
ра'йскую: да w=бря'щу и= а='зъ пу'ть покая'нiемъ, 
поги'бшее _о=вча` а='зъ _е='смь, воззови' мя сп~се, и= 
сп~си' мя.

Бл~гослове'нъ _е=си` гд\си:

А='гнца бж~iя проповjь'давше, и= закла'ни бы'вше 
jа='коже а='гнцы. и= къ жи'зни нестарjь'емjьй, ст~i'и, и= 
присносу'щнjьй преста'вльшеся, того` прилjь'жнw мч~нцы 
моли'те, долгw'въ разрjьше'нiе на'мъ дарова'ти.

Бл~гослове'нъ _е=си` гд\си:

Въ пу'ть о_у='зкiй хо'ждшiи приско'рбный, вси` въ 
житiи` кр\стъ jа='кw jа=ре'мъ взе'мшiи, и= мнjь` 
послjь'довавшiи вjь'рою, прiиди'те наслади'теся, и='хже 
о_у=гото'вахъ ва'мъ по'честей, и= вjьнцw'въ нб\сныхъ.

Бл~гослове'нъ _е=си` гд\си:

W='бразъ _е='смь неизрече'нныя твоея` сла'вы, а='ще и= 
jа='звы ношу` прегрjьше'нiй: о_у=ще'дри твое` созда'нiе 
вл\дко, и= w=чи'сти твои'мъ бл~гоутро'бiемъ, и= 
возжелjь'нное _о=те'чество пода'ждь ми`, рая` па'ки 
жи'теля мя` сотворя'я.

Бл~гослове'нъ _е=си` гд\си:

Дре'вле о_у='бw w\т не су'щихъ созда'вый мя`, и= 
w='бразомъ твои'мъ бж~е'ственнымъ почты'й, 
преступле'нiемъ же за'повjьди, па'ки мя` возврати'вый въ 
зе'млю, w\т нея'же взя'тъ бы'хъ, на _е='же по подо'бiю 
возведи`, дре'внею добро'тою воз\ъwбрази'тися.

Бл~гослове'нъ _е=си` гд\си:

О_у=поко'й бж~е раба` твоего`, и= о_у=чини` _е=го` въ 
раи`, и=дjь'же ли'цы ст~ы'хъ гд\си, и= прв\дницы сiя'ютъ 
jа='кw свjьти^ла, о_у=со'пшаго раба` твоего` о_у=поко'й, 
презира'я _е=гw` вся^ согрjьш_е'нiя.

Сла'ва: Трисiя'тельное _е=ди'нагw бж~ества`, 
бл~гоче'стнw пое'мъ вопiю'ще: ст~ъ _е=си` _о='ч~е 
безнача'льный, собезнача'льный сн~е, и= бж~е'ственный 
дш~е, просвjьти` на'съ вjь'рою тебjь` слу'жащихъ, и= 
вjь'чнагw _о=гня` и=схити`.

И= ны'нjь: Ра'дуйся ч\стая, бг~а пло'тiю ро'ждшая во 
сп~се'нiе всjь'хъ, _е='юже ро'дъ человjь'ческiй w=брjь'те 
сп~се'нiе, тобо'ю да w=бря'щемъ ра'й, бц\де ч\стая 
бл~гослове'нная.

А=ллилу'iа, три'жды.

Та'же дiа'конъ: Па'ки и= па'ки:

И= по возгла'сjь пое'мъ настоя'щыя тропари`, гла'съ 
_е~:

Поко'й сп~се на'шъ съ пра'ведными раба` твоего`, и= 
сего` всели` во дворы` твоя^, jа='коже _е='сть пи'сано, 
презира'я jа='кw бл~гъ прегрjьш_е'нiя _е=гw`, вw'льная и= 
невw'льная, и= вся^ jа=`же въ вjь'дjьнiи и= не въ 
вjь'дjьнiи, чл~вjьколю'бче.

Сла'ва, коне'цъ: И= вся^ jа=`же въ вjь'дjьнiи, и= не 
въ вjь'дjьнiи, чл~вjьколю'бче.

И= ны'нjь, бг~оро'диченъ: W\т дв~ы возсiя'вый мi'ру 
хр\сте` бж~е, сы'ны свjь'та то'ю показа'вый, поми'луй 
на'съ.

Та'же _псало'мъ н~. И= канw'нъ, _е=гw'же краестро'чiе: 
Шесту'ю припjьва'ю w\тше'дшему пjь'снь. Fеофа'ново. 
Гла'съ s~.

Пjь'снь а~.

I=рмо'съ: Jа='кw по су'ху пjьшеше'ствовавъ i=и~ль, по 
бе'зднjь стопа'ми. гони'теля фараw'на ви'дя потопля'ема 
бг~у побjь'дную пjь'снь пои'мъ, вопiя'ше.

Въ нб\сныхъ черто'зjьхъ всегда` до'блiи мч~нцы мо'лятъ 
тя` хр\сте`, _е=го'же w\т земли` преста'вилъ _е=си` 
вjь'рнаго, вjь'чныхъ бл~гъ получи'ти сподо'би.

О_у=краше'й вся'ч_еская, живо'тное смjьше'нное, 
посредjь` мя` человjь'ка, смире'нiя вку'пjь и= 
вели'чества, созда'лъ _е=си`, тjь'мже раба` твоегw` ду'шу 
сп~се, о_у=поко'й.

Сла'ва: Рая` жи'теля, и= земледjь'лателя въ нача'лjь 
мя` о_у=чини'лъ _е=си`, престу'пльша же твою` за'повjьдь 
и=згна'лъ _е=си`. тjь'мже раба` твоегw` ду'шу сп~се`, 
о_у=поко'й.

И= ны'нjь, бг~оро'диченъ: И='же w\т ребра` созда'вый 
_е='vу пре'жде на'шу прама'терь, и=з\ъ преч\стагw твоегw` 
чре'ва въ пло'ть w=дjьва'ется, _е='юже сме'рти 
крjь'пость, ч\стая, разруши`.

Пjь'снь г~.

I=рмо'съ: Нjь'сть ст~ъ jа='коже ты` гд\си бж~е мо'й, 
вознесы'й ро'гъ вjь'рныхъ твои'хъ бл~же, и= 
о_у=тверди'вый на'съ на ка'мени и=сповjь'данiя твоегw`.

Зако'ннw пострада'ша твои` мч~нцы жизнода'вче, и= 
вjьнце'мъ побjь'ды о_у=краси'вшеся, прилjь'жнw 
преста'вльшемуся вjь'рному вjь'чное и=збавле'нiе 
подаю'тъ.

Наказа'въ пе'рвjье мно'гими чудесы` и= зна'меньми 
мене` заблу'дшаго, напослjь'докъ самаго` себе` и=стощи'лъ 
_е=си`, jа='кw сострада'тель, и= поиска'въ w=брjь'лъ и= 
сп~слъ _е=си`.

Сла'ва: W\т теку'щихъ непостоя'тельныя тли`, къ тебjь` 
преше'дшаго, въ селе'нiихъ вjь'чныхъ жи'ти ра'достнw 
сподо'би бл~же, w=правда'въ вjь'рою же и= бл~года'тiю.

И= ны'нjь, бг~оро'диченъ: Нjь'сть непоро'чна, jа='коже 
ты` преч\стая бг~ома'ти, _е=ди'на бо w\т вjь'ка бг~а 
и='стиннаго зачала` _е=си` во чре'вjь, сме'рти 
разруши'вшаго си'лу.

Дiа'конъ: Па'ки и= па'ки:

Сjьда'ленъ, гла'съ s~: Вои'стинну суета` вся'ч_еская, 
житiе' же сjь'нь, и= со'нiе: и='бо всу'е мяте'тся вся'къ 
земноро'дный, jа='коже рече` писа'нiе: _е=гда` мi'ръ 
прiwбря'щемъ. тогда` во гро'бъ всели'мся, и=дjь'же 
вку'пjь ца'рiе и= ни'щiи. тjь'мже хр\сте` бж~е, 
преста'вльшагося раба` твоего` о_у=поко'й, jа='кw 
чл~вjьколю'бецъ.

Сла'ва, и= ны'нjь, бг~оро'диченъ: Всест~а'я бц\де, во 
вре'мя живота` моегw` не w=ста'ви мене`, человjь'ческому 
предста'тельству не ввjь'ри мя`: но сама` заступи`, и= 
поми'луй мя`.

Пjь'снь д~.

I=рмо'съ: Хр\сто'съ моя` си'ла, бг~ъ и= гд\сь, 
ч\стна'я цр~ковь бг~олjь'пнw пое'тъ взыва'ющи, w\т 
смы'сла чи'ста w= гд\сjь пра'зднующи.

Прему'дрости бо'льшее jа=вля'я позна'нiе, и= _е='же w= 
да'рjьхъ, многосоверше'нныя вл\дко бл~госты'ни, 
мч~нч_ескiя ли'ки а='гг~лwвъ сочета'лъ _е=си`.

Неизрече'нныя сла'вы твоея` получи'ти сподо'би къ 
тебjь` преста'вльшагося, и=дjь'же хр\сте` веселя'щихся 
_е='сть жили'ще, и= гла'съ чи'стагw ра'дованiя.

Сла'ва: Пою'ща прiими` бж~е'ственную держа'ву твою`, 
_е=го'же w\т земли` прiя'лъ _е=си`, ча'до свjь'та сего` 
содjь'ловая, грjьхо'вную мглу` w=чища'я многомл\стиве.

И= ны'нjь, бг~оро'диченъ: Прiя'телище преч\стое, 
хра'мъ всенепоро'чный, ковче'гъ всест~ы'й, дв~ственное 
мjь'сто сщ~е'нiя, тебе` добро'ту i=а'кwвлю вл\дка 
и=збра'лъ _е='сть.

Пjь'снь _е~.

I=рмо'съ: Бж~iимъ свjь'томъ твои'мъ бл~же, 
о_у='тренюющихъ ти` ду'шы любо'вiю w=зари`, молю'ся, тя` 
вjь'дjьти сло'ве бж~iй, и='стиннагw бг~а, w\т мра'ка 
грjьхо'внагw взыва'юща.

Jа='кw всепло'дiе сщ~е'нное, и= jа='кw нача'токъ 
человjь'ческагw _е=стества`, мч~нцы, просла'вленному 
прине'сшеся бг~ови, на'мъ сп~се'нiе при'снw 
хода'тайствуютъ.

Нб\снагw пребыва'нiя, раздая'нiя дарова'нiй сподо'би 
гд\си, пре'жде о_у=со'пшаго вjь'рнаго раба` твоего`, 
подая` прегрjьше'нiй и=збавле'нiе.

Сла'ва: И='же _е=ди'нъ _е=стество'мъ животворе'цъ, 
и='же бл~гости вои'стинну неизслjь'димая пучи'на, 
сконча'вшагося, цр\ствiя твоегw` сподо'би ще'дре, 
_е=ди'не безсме'ртне.

И= ны'нjь, бг~оро'диченъ: Крjь'пость и= пjь'нiе, и=з\ъ 
тебе` вл\дчце мi'ру рожде'йся, и= сп~се'нiе бы'въ 
поги'бшымъ, и='же w\т а='довыхъ вра'тъ и=збавля'яй, 
вjь'рою тебе` бл~жа'щыя.

Пjь'снь s~.

I=рмо'съ: Жите'йское мо'ре воздвиза'емое зря` 
напа'стей бу'рею къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й многомл\стиве.

На кр\стjь` пригвожда'емь, мч~нич_ескiя ли'ки къ 
себjь` собра'лъ _е=си`, подража'ющыя стр\сть твою` бл~же. 
тjь'мже мо'лимся ти`: къ тебjь` преста'вльшагося ны'нjь 
о_у=поко'й.

Неизрече'нною сла'вою твое'ю, _е=гда` прiи'деши 
стра'шнw суди'ти мi'ру всему` на _о='блацjьхъ, бл~говоли` 
свjь'тлw срjь'сти тебе` и=зба'вителю, _е=го'же w\т земли` 
прiя'лъ _е=си` вjь'рнаго раба` твоего`.

Сла'ва: И=сто'чникъ жи'зни сы'й му'жествомъ 
бж~е'ственнымъ вл\дко, w=кова^нная и=зводя'й, раба` 
твоего` къ тебjь` вjь'рнw w\тше'дшаго въ сла'дости 
ра'йстjьй всели`.

И= ны'нjь, бг~оро'диченъ: Въ зе'млю возврати'хомся, 
престу'пльше бж~iю за'повjьдь бж~е'ственную, тобо'ю же 
дв~о, на нб~о w\т земли` вознесо'хомся, тлю` сме'ртную 
w\ттря'сше.

Дiа'конъ: Па'ки и= па'ки:

Конда'къ, гла'съ и~:

Со ст~ы'ми о_у=поко'й хр\сте`, ду'шу раба` твоегw`, 
и=дjь'же нjь'сть болjь'знь, ни печа'ль, ни воздыха'нiе, 
но жи'знь безконе'чная.

I='косъ: Са'мъ _е=ди'нъ _е=си` безсме'ртный, 
сотвори'вый и= созда'вый человjь'ка, земнi'и о_у='бw w\т 
земли` созда'хомся, и= въ зе'млю ту'южде по'йдемъ, 
jа='коже повелjь'лъ _е=си` созда'вый мя` и= рекi'й ми`: 
jа='кw земля` _е=си` и= въ зе'млю w\ти'деши, а='може вси` 
человjь'цы по'йдемъ, надгро'бное рыда'нiе творя'ще 
пjь'снь: а=ллилу'iа.

И= па'ки: Со ст~ы'ми о_у=поко'й хр\сте`:

Пjь'снь з~.

I=рмо'съ: Росода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе, мучи'теля о_у=вjьща` вопи'ти: 
бл~гослове'нъ _е=си` бж~е _о=т_е'цъ на'шихъ.

И=зба'вльшiися твое'ю кро'вiю мч~нцы пе'рвагw 
преступле'нiя, w=кропи'вшеся же свое'ю кро'вiю, 
проwбразу'ютъ jа='вjь твое` заколе'нiе: бл~гослове'нъ 
_е=си` бж~е _о=т_е'цъ на'шихъ.

Свирjь'пjьющую сме'рть о_у=мертви'лъ _е=си` сло'ве 
живонача'льнjьйшiй, въ вjь'рjь же о_у=со'пшаго прiими` 
ны'нjь воспjьва'ющаго, и= глаго'лющаго: хр\сте`, 
бл~гослове'нъ _е=си` бж~е _о=т_е'цъ на'шихъ.

Сла'ва: Воwдуши'вый мя` человjь'ка вдохнове'нiемъ 
бж~е'ственнымъ бг~онача'льнjьйшiй вл\дко, преста'вленнаго 
цр\ствiя твоегw` сподо'би, пjь'ти тебе` сп~се: 
бл~гослове'нъ _е=си` бж~е _о=т_е'цъ на'шихъ.

И= ны'нjь, бг~оро'диченъ: Превы'шши вся'кiя тва'ри 
пренепоро'чная была` _е=си`, заче'нши бг~а, сокруши'вшаго 
см_е'ртная врата`, и= вер_еи` сте'ршаго: тjь'мже тя` 
ч\стая пjьсносло'вимъ вjь'рнiи, jа='кw бг~омт~рь.

Пjь'снь и~.

I=рмо'съ: И=з\ъ пла'мене прп\дбнымъ ро'су и=сточи'лъ 
_е=си`. и= пра'веднагw же'ртву водо'ю попали'лъ _е=си`: 
вся^ бо твори'ши хр\сте`, то'кмw _е='же хотjь'ти, тя` 
превозно'симъ во вся^ вjь'ки.

Крjь'пкw по'двиги показа'вше, побjь'ды вjьнце'мъ 
о_у=краси'стеся мч~нцы хр\стw'вы стр\стоте'рпцы, зову'ще: 
тя` превозно'симъ хр\сте` во вjь'ки.

Сщ~е'ннjь житiе` w=ста'вльшыя вjь^рныя, и= къ тебjь` 
вл\дцjь преше'дшыя прiими`, кро'тцjь о_у=покоева'я, 
jа='кw бл~гоутро'бенъ, тя` превознося'щыя во вся^ вjь'ки.

Сла'ва: Ны'нjь въ земли` кро'ткихъ вся^ водворя'тися 
пре'жде о_у=со'пшыя, сп~се, бл~гоизво'ли, вjь'рою jа='же 
въ тя` w=правда'въ и= бл~года'тiю, тя` превознося'щыя во 
вся^ вjь'ки.

И= ны'нjь, бг~оро'диченъ: Вси' тя бл~жи'мъ 
всебл~же'нная, ро'ждшую сло'ва вои'стинну су'щаго 
бл~же'ннаго, пло'ть на'съ ра'ди бы'вшаго: _е=го'же 
превозно'симъ во вся^ вjь'ки.

Пjь'снь f~.

I=рмо'съ: Бг~а человjь'кwмъ невозмо'жно ви'дjьти, на 
негw'же не смjь'ютъ чи'ни а='гг~льстiи взира'ти: тобо'ю 
же всеч\стая, jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными во'и, тя` о_у=бл~жа'емъ.

Наде'жда мч~нкwвъ ли'ки о_у=крjьпи`, и= къ твое'й 
любви` распале'ннjь впери`, бу'дущихъ си^мъ 
предвоwбрази'вши непоколеби'мый вои'стинну поко'й: 
_е=му'же преста'вльшагося бл~же вjь'рнаго сподо'би 
получи'ти.

Свjь'тлагw и= бж~е'ственнагw получи'ти сiя'нiя твоегw` 
хр\сте`, вjь'рою преста'вльшагося бл~говоли` въ 
нjь'дрjьхъ а=враа'мовыхъ о_у=покое'нiе, jа='кw _е=ди'нъ 
мл\стивъ сему` да'руяй, и= вjь'чнагw сподобля'яй 
бл~же'нства.

Сла'ва: Сы'й _е=стество'мъ бл~гъ и= бл~гоутро'бенъ, и= 
воли'тель мл\сти, и= бл~гоутро'бiя бе'здна: _е=го'же w\т 
мjь'ста сегw` w=sлобле'нiя и= сjь'ни сме'ртныя сп~се 
преста'вилъ _е=си`, и=дjь'же сiя'етъ тво'й свjь'тъ, сего` 
о_у=чини`.

И= ны'нjь, бг~оро'диченъ: Сjь'нь ст~у'ю ч\стая 
разумjь'емъ, и= ковче'гъ, и= скрижа'ль тя` зако'на и= 
бл~года'ти: тобо'ю бо w=ставле'нiе дарова'ся, 
w=правда^ннымъ кро'вiю воплоще'ннагw и=з\ъ твоегw` 
чре'ва, всенепоро'чная.

Дiа'конъ: Па'ки и= па'ки ми'ромъ гд\су помо'лимся.

Начина'емъ самогла'сны i=wа'нна мона'ха.

Гла'съ а~: Ка'я жите'йская сла'дость пребыва'етъ 
печа'ли неприча'стна; ка'я ли сла'ва стои'тъ на земли` 
непрело'жна; вся^ сjь'ни немwщнjь'йша, вся^ со'нiй 
прел_е'стнjьйша: _е=ди'нjьмъ мгнове'нiемъ, и= вся^ сiя^ 
сме'рть прiе'млетъ. но во свjь'тjь хр\сте` лица` твоегw`, 
и= въ наслажде'нiи твоея` красоты`, _е=го'же и=збра'лъ 
_е=си`, о_у=поко'й, jа='кw чл~вjьколю'бецъ.

Гла'съ в~: О_у=вы` мнjь`, jа=ковы'й по'двигъ и='мать 
душа` разлуча'ющися w\т тjьлесе`! о_у=вы`, тогда` коли'кw 
слези'тъ, и= нjь'сть поми'луяй ю=`! ко а='гг~лwмъ _о='чи 
возводя'щи, бездjь'льнw мо'лится: къ человjь'кwмъ ру'цjь 
простира'ющи, не и='мать помога'ющагw. тjь'мже 
возлю'бленнiи мои` бра'тiе, помы'сливше на'шу кра'ткую 
жи'знь, преста'вленному о_у=покое'нiя w\т хр\ста` 
про'симъ, и= душа'мъ на'шымъ ве'лiю мл\сть.

Гла'съ г~: Вся^ суета` человjь'ческая, _е=ли^ка не 
пребыва'етъ по сме'рти: не пребыва'етъ бога'тство, ни 
сше'ствуетъ сла'ва: прише'дшей бо сме'рти, сiя^ вся^ 
потреби'шася. тjь'мже хр\сту` безсме'ртному возопiи'мъ: 
преста'вленнаго w\т на'съ о_у=поко'й, и=дjь'же всjь'хъ 
_е='сть веселя'щихся жили'ще.

Гла'съ д~: Гдjь' _е=сть мiрско'е пристра'стiе; гдjь' 
_е=сть привре'менныхъ мечта'нiе; гдjь' _е=сть зла'то и= 
сребро`; гдjь' _е=сть рабw'въ мно'жество и= молва`; вся^ 
пе'рсть, вся^ пе'пелъ, вся^ сjь'нь. но прiиди'те 
возопiи'мъ безсме'ртному цр~ю`: гд\си вjь'чныхъ твои'хъ 
бла^гъ сподо'би преста'вльшагося w\т на'съ, о_у=покоя'я 
_е=го` въ нестарjь'ющемся бл~же'нствjь твое'мъ.

Гла'съ _е~: Помяну'хъ пр\оро'ка вопiю'ща: а='зъ 
_е='смь земля` и= пе'пелъ. и= па'ки разсмотри'хъ во 
гробjь'хъ, и= ви'дjьхъ кw'сти w=бнаже'ны, и= рjь'хъ: 
о_у=`бо кто` _е='сть ца'рь, и=ли` во'инъ, и=ли` бога'тъ, 
и=ли` о_у=бо'гъ, и=ли` пра'ведникъ, и=ли` грjь'шникъ; но 
о_у=поко'й гд\си, съ пра'ведными раба` твоего`.

Гла'съ s~: Нача'токъ мнjь` и= соста'въ зижди'тельное 
твое` бы'сть повелjь'нiе: восхотjь'въ бо w\т неви'димагw 
же и= ви'димагw жи'ва мя` соста'вити _е=стества`. w\т 
земли` тjь'ло мое` созда'лъ _е=си`, да'лъ же ми` _е=си` 
ду'шу бж~е'ственнымъ твои'мъ и= животворя'щимъ 
вдохнове'нiемъ. тjь'мже хр\сте` раба` твоего` во странjь` 
живу'щихъ, и= въ селе'нiихъ пра'ведныхъ о_у=поко'й.

Гла'съ з~: По w='бразу твоему` и= по подо'бiю 
созда'вый въ нача'лjь человjь'ка, въ раи` поста'вилъ 
_е=си` владjь'ти твои'ми тва'рьми: за'вистiю же дiа'волею 
прельсти'вся, снjь'ди причасти'ся, за'повjьдей твои'хъ 
престу'пникъ бы'въ. тjь'мже па'ки въ зе'млю, w\т нея'же 
взя'тъ бы'сть, w=суди'лъ _е=си` возврати'тися гд\си, и= 
и=спроси'ти о_у=покое'нiе.

Гла'съ и~: Пла'чу и= рыда'ю, _е=гда` помышля'ю 
сме'рть, и= ви'жду во гробjь'хъ лежа'щую, по w='бразу 
бж~iю созда'нную на'шу красоту`, без\ъwбра'зну, 
безсла'вну, не и=му'щую ви'да. _w чудесе`! что` сiе` 
_е='же w= на'съ бы'сть та'инство; ка'кw преда'хомся 
тлjь'нiю; ка'кw сопряго'хомся сме'рти; вои'стинну бг~а 
повелjь'нiемъ. jа='коже пи'сано _е='сть, подаю'щагw 
преста'вльшемуся о_у=покое'нiе.

Бл~ж_е'нна, гла'съ s~.

Во цр\ствiи твое'мъ, _е=гда` прiи'деши помяни` на'съ 
гд\си.

Бл~же'ни ни'щiи дх~омъ, jа='кw тjь'хъ _е='сть цр\ство 
нб\сное.

Бл~же'ни пла'чущiи, jа='кw тi'и о_у=тjь'шатся.

Бл~же'ни кро'тцыи, jа='кw тi'и наслjь'дятъ зе'млю.

Бл~же'ни а='лчущiи, и= жа'ждущiи пра'вды, jа='кw тi'и 
насы'тятся.

Бл~же'ни мл\стивiи, jа='кw тi'и поми'ловани бу'дутъ.

Разбо'йника рая` хр\сте` жи'теля, на кр\стjь` тебjь` 
возопи'вша, помяни' мя, предсодjь'ялъ _е=си` покая'нiемъ 
_е=гw`, и= мене` сподо'би недосто'йнаго.

Бл~же'ни чи'стiи се'рдцемъ, jа='кw тi'и бг~а 
о_у='зрятъ.

Живото'мъ гд\сствуяй и= сме'ртiю, во дво'рjьхъ ст~ы'хъ 
о_у=поко'й, _е=го'же прiя'лъ _е=си` w\т привре'менныхъ: 
и= помяни' мя, _е=гда` прiи'деши во цр\ствiи твое'мъ.

Бл~же'ни миротво'рцы, jа='кw тi'и сы'нове бж~iи 
нареку'тся.

Душа'ми влады'чествуяй и= тjьлеса'ми, _е=го'же въ 
руцjь` дыха'нiе на'ше, w=скорбля'емыхъ о_у=тjьше'нiе, 
о_у=поко'й во странjь` пра'ведныхъ, _е=го'же преста'вилъ 
_е=си` раба` твоего`.

Бл~же'ни и=згна'ни пра'вды ра'ди:

Хр\сто'съ тя` о_у=поко'итъ во странjь` живу'щихъ, и= 
врата` ра^йская да w\тве'рзетъ ти`, и= цр\ствiя пока'жетъ 
жи'теля, и= w=ставле'нiе тебjь` да'стъ, w= ни'хже 
согрjьши'лъ _е=си` въ житiи`, хр\столю'бче.

Бл~же'ни _е=сте`, _е=гда` поно'сятъ ва'мъ:

И=зы'демъ и= о_у='зримъ во гробjь'хъ, jа='кw на'ги 
кw'сти человjь^къ, черве'й снjь'дь, и= смра'дъ, и= 
позна'емъ что` бога'тство, добро'та, крjь'пость, 
бл~голjь'пiе;

Ра'дуйтеся и= весели'теся:

О_у=слы'шимъ, что` зове'тъ вседержи'тель: о_у=вы` 
и='щущымъ зрjь'ти стра'шный де'нь гд\сень! се'й бо 
_е='сть тьма`: _о=гне'мъ бо и=скуша'ются вся'ч_еская.

Сла'ва: Безнача'льнымъ и= рожде'нiемъ же и= 
происхожде'нiемъ, _о=ц~у` покланя'юся роди'вшему, сн~а 
сла'влю рожде'ннаго, пою` сопросiя'вшаго _о=ц~у' же и= 
сн~у, дх~а ст~а'го.

И= ны'нjь, бг~оро'диченъ: Ка'кw w\т сосцу` тво_е'ю 
млеко` то'чиши дв~о, ка'кw пита'еши пита'теля тва'ри; 
jа='коже вjь'сть, и=сточи'вый во'ду w\т ка'мене, жи^лы 
вw'дныя жа'ждущымъ лю'демъ, jа='коже писа'ся.

Посе'мъ дiа'конъ глаго'летъ: Во'нмемъ.

Сщ~е'нникъ: Ми'ръ всjь^мъ.

Ли'къ пое'тъ прокi'менъ, гла'съ s~:

Бл~же'нъ пу'ть, во'ньже и='деши дне'сь душе`, jа='кw 
о_у=гото'вася тебjь` мjь'сто о_у=покое'нiя.

Стi'хъ: Къ тебjь` гд\си воззову`:

Дiа'конъ: Прему'дрость.

Чте'цъ: А=по'столъ къ солу'нянwмъ, зача'ло с~_о.

Бра'тiе, не хощу` ва'съ не вjь'дjьти w= о_у=ме'ршихъ, 
да не скорбите`, jа='коже и= про'чiи не и=му'щiи 
о_у=пова'нiя. А='ще бо вjь'руемъ, jа='кw i=и~съ о_у='мре 
и= воскр~се, та'кw и= бг~ъ о_у=ме'ршыя w= i=и~сjь, 
приведе'тъ съ ни'мъ. Сiе' бо ва'мъ глаго'лемъ сло'вомъ 
гд\снимъ, jа='кw мы` живу'щiи w=ста'вшiи въ прише'ствiе 
гд\сне, не и='мамы предвари'ти о_у=ме'ршихъ. Jа='кw са'мъ 
гд\сь въ повелjь'нiи во гла'сjь а=рха'гг~ловjь, и= въ 
трубjь` бж~iи сни'детъ съ нб~се`, и= ме'ртвiи w= хр\стjь` 
воскр\снутъ пе'рвjье. Пото'мъ же мы` живу'щiи w=ста'вшiи, 
ку'пнw съ ни'ми восхище'ни бу'демъ на _о='блацjьхъ, въ 
срjь'тенiе гд\сне на возду'сjь, и= та'кw всегда` съ 
гд\семъ бу'демъ.

Сщ~е'нникъ: Ми'ръ ти`. А=ллилу'iа.

Гла'съ s~: Бл~же'нъ, _е=го'же и=збра'лъ и= прiя'лъ 
_е=си`, гд\си.

_Е=v\глiе w\т i=wа'нна, зача'ло s~_i.

Рече` гд\сь ко прише'дшымъ къ нему` i=уде'_емъ: 
а=ми'нь а=ми'нь глаго'лю ва'мъ, jа='кw слу'шаяй словесе` 
моегw` и= вjь'руяй посла'вшему мя`, и='мать живо'тъ 
вjь'чный, и= на су'дъ не прiи'детъ: но пре'йдетъ w\т 
сме'рти въ живо'тъ. А=ми'нь а=ми'нь глаго'лю ва'мъ: 
jа='кw гряде'тъ ча'съ, и= ны'нjь _е='сть, _е=гда` 
ме'ртвiи о_у=слы'шатъ гла'съ сн~а бж~iя, и= о_у=слы'шавше 
w=живу'тъ. Jа='коже бо _о=ц~ъ и='мать живо'тъ въ себjь`, 
та'кw да'стъ и= сн~ови живо'тъ и=мjь'ти въ себjь`: И= 
_о='бласть да'стъ _е=му` и= су'дъ твори'ти, jа='кw сн~ъ 
человjь'чь _е='сть, не диви'теся сему`. Jа='кw гряде'тъ 
ча'съ во'ньже вси` су'щiи во гробjь'хъ о_у=слы'шатъ 
гла'съ сн~а бж~iя: И= и=зы'дутъ сотво'ршiи бл~га^я въ 
воскр~ше'нiе живота`, а= сотво'ршiи sла^я въ воскр~ше'нiе 
суда`. Не могу` а='зъ w= себjь` твори'ти ничесw'же. 
Jа='коже слы'шу, сужду`: и= су'дъ мо'й пра'веденъ 
_е='сть: jа='кw не и=щу` во'ли моея`, но во'ли 
посла'вшагw мя` _о=ц~а`.

Дiа'конъ: Поми'луй на'съ бж~е, по вели'цjьй мл\сти 
твое'й, мо'лимъ ти ся о_у=слы'ши и= поми'луй.

Гд\си поми'луй, три'жды.

_Е=ще` мо'лимся w= о_у=покое'нiи души` о_у=со'пшагw 
раба` бж~iя, и='м\ркъ, и= w= _е='же прости'тися _е=му` 
вся'кому прегрjьше'нiю, во'льному же и= нево'льному.

Гд\си поми'луй, три'жды.

Jа='кw да гд\сь бг~ъ о_у=чини'тъ ду'шу _е=гw`, 
и=дjь'же пра'веднiи о_у=покоя'ются.

Гд\си поми'луй, три'жды.

Мл\сти бж~iя, цр\ства нб\снагw, и= w=ставле'нiя 
грjьхw'въ _е=гw`, о_у= хр\ста` безсме'ртнагw цр~я` и= 
бг~а на'шегw про'симъ.

Пода'й гд\си.

Дiа'конъ: Гд\су помо'лимся.

Гд\си поми'луй.

И= по и=сполне'нiи сегw` глаго'летъ пе'рвый w\т 
сщ~е'нникwвъ, и=ли` а=рхiере'й прилучи'вся, мл~тву: Бж~е 
духw'въ: велегла'снw, прише'дъ близ\ъ о_у=ме'ршагw. 
Та'кожде и= настоя'щiи сщ~е'нницы вси`.

Вjь'домо же бу'ди, jа='кw глаго'лему коему'ждо 
проше'нiю w\т дiа'кона, во _е=ли'кw глаго'лется проше'нiе 
w\т негw`, глаго'летъ вышерече'нную мл~тву кi'йждо 
сщ~е'нникъ, по чи'ну своему` та'йнw близ\ъ о_у=ме'ршагw, 
и= возглаша'етъ:

Jа='кw ты` _е=си` воскр\снiе:

Ны'нjь же w\т пе'рвагw сщ~е'нника, и=ли` а=рхiере'а, 
глаго'лется велегла'снw мл~тва: Бж~е духw'въ: jа='коже 
вы'ше рече'ся.

По возгла'сjь же быва'етъ цjьлова'нiе. И= пое'мъ 
настоя'щыя стiхи^ры подw'бны.

_Е=гда` w\т дре'ва:

Гла'съ в~:

Прiиди'те, послjь'днее цjьлова'нiе дади'мъ бра'тiе 
о_у=ме'ршему, бл~годаря'ще бг~а: се'й бо w=скудjь` w\т 
сро'дства своегw`, и= ко гро'бу тщи'тся не ктому` 
пекi'йся w= су'етныхъ, и= w= многостра'стной пло'ти. 
гдjь` ны'нjь срw'дницы же и= дру'зи; се` разлуча'емся. 
_е=го'же о_у=поко'ити, гд\су помо'лимся.

Ко'е разлуче'нiе, _w бра'тiе! кi'й пла'чь; ко'е 
рыда'нiе въ настоя'щемъ часjь`; прiиди'те о_у='бw 
цjьлу'йте бы'вшаго вма'лjь съ на'ми: предае'тся бо 
гро'бу. ка'менемъ покрыва'ется, во тьму` вселя'ется, съ 
ме'ртвыми погреба'ется, и= всjь'хъ сро'дникwвъ и= 
другw'въ ны'нjь разлуча'ется: _е=го'же о_у=поко'ити, 
гд\су помо'лимся.

Ны'нjь жите'йское лука'вое разруша'ется торжество` 
суеты`: дх~ъ бо w=скудjь` w\т селе'нiя, бре'нiе 
w=черни'ся, сосу'дъ раздра'ся, безгла'сенъ, нечу'ственъ, 
ме'ртвенъ, недви'жимь. _е=го'же посыла'юще гро'бу, гд\су 
помо'лимся, да'ти сему` во вjь'ки о_у=покое'нiе.

Jа=ко'въ живо'тъ на'шъ _е='сть; цвjь'тъ, и= ды'мъ, и= 
роса` о_у='тренняя вои'стинну. прiиди'те о_у='бw, 
о_у='зримъ на гробjь'хъ jа='снw, гдjь` добро'та 
тjьле'сная; гдjь` ю='ность; гдjь` су'ть _о=чеса`, и= 
зра'къ плотскi'й: вся^ о_у=вядо'ша jа='кw трава`, вся^ 
потреби'шася. прiиди'те ко хр\сту` припаде'мъ со 
слеза'ми.

Ве'лiй пла'чь и= рыда'нiе, ве'лiе воздыха'нiе, и= 
ну'жда, разлуче'нiе души`, а='дъ и= поги'бель, 
привре'менный живо'тъ, сjь'нь непостоя'нная, со'нъ 
преле'стный: безвременномечта'ненъ тру'дъ житiя` 
земна'гw. дале'че w\тбjьжи'мъ мiрска'гw вся'кагw грjьха`, 
да неб_е'сная наслjь'димъ.

Ви'дяще предлежа'ща ме'ртва, w='бразъ воспрiи'мемъ 
вси` коне'чнагw часа`: се'й бо w\тхо'дитъ jа='кw ды'мъ 
w\т земли`, jа='кw цвjь'тъ w\тцвjьте`, jа='кw трава` 
посjьче'ся, вре'тищемъ повива'емь, земле'ю покрыва'емь. 
_е=го'же неви'дима w=ста'вивше, хр\сту` помо'лимся, да'ти 
сему` во вjь'ки о_у=покое'нiе.

Прiиди'те вну'цы а=да'мwвы, о_у=ви'димъ на земли` 
пове'рженнаго, по w='бразу на'шему все` бл~голjь'пiе 
w\тлага'юща, разруше'на во гро'бjь гно'емъ, червьми`, 
тьмо'ю и=ждива'ема, земле'ю покрыва'ема. _е=го'же 
неви'дима w=ста'вльше, хр\сту` помо'лимся, да'ти во 
вjь'ки сему` о_у=покое'нiе.

_Е=гда` душа` w\т тjь'ла и='мать ну'ждею восхи'титися 
стра'шными а='гг~лы, всjь'хъ забыва'етъ сро'дникwвъ и= 
зна'емыхъ, и= пече'тся w= бу'дущихъ суди'лищей стоя'нiи, 
jа=`же суеты`, и= многотру'дныя пло'ти разрjьше'нiи: 
тогда` судiю` моля'ще, вси` помо'лимся, да прости'тъ 
гд\сь, jа=`же содjь'ла.

Прiиди'те бра'тiе, во гро'бjь о_у='зримъ пе'пелъ и= 
пе'рсть, и=з\ъ нея'же созда'хомся. ка'мw ны'нjь и='демъ; 
что' же бы'хомъ, кi'й о_у=бо'гъ и=ли` бога'тъ; и=ли` кi'й 
вл\дка; кi'й же свобо'дь; и= не вси' ли пе'пелъ; добро'та 
лица` согни`, и= ю='ности ве'сь цвjь'тъ о_у=вяди` 
сме'рть.

Вои'стинну суета` и= тлjь'нiе, вся^ жит_е'йская, 
ви'ды, и= безсла^вная: вси' бо и=счеза'емъ, вси` 
о_у='мремъ, ца'рiе же и= кня'зи, судiи^ и= наси'льницы, 
бога'тiи и= о_у=бо'зiи, и= все` _е=стество` 
человjь'ческое: ны'нjь бо, и=`же и=ногда` въ житiи`, во 
гро'бы верга'ются, и=`хже да о_у=поко'итъ гд\сь, 
помо'лимся.

Вси` тjьле'снiи ны'нjь _о=рга'ны пра'здни зря'тся, 
и=`же пре'жде ма'ла дви'жими бя'ху, вси` 
недjьйстви'тельни, ме'ртви, нечу'вственни: _о='чи бо 
заидо'ша, связа'стjься но'зjь, ру'цjь безмо'лвствуетjь, 
и= слу'хъ съ ни'ми: я=зы'къ молча'нiемъ заключи'ся, 
гро'бу предае'тся. вои'стинну суета` вся^ 
человjь'ч_еская.

Сп~са'й надjь'ющыяся на тя`, мт~и незаходи'магw сл~нца 
бг~ороди'тельнице: о_у=моли` мл~твами твои'ми пребл~га'го 
бг~а, о_у=поко'ити, мо'лимся, ны'нjь преста'вльшагося, 
и=дjь'же о_у=покоева'ются прв\дныхъ ду'си: бж~е'ственныхъ 
бла^гъ наслjь'дника покажи`, во дво'рjьхъ прв\дныхъ, въ 
па'мять, всенепоро'чная, вjь'чную.

Сла'ва, гла'съ s~:

Зря'ще мя` безгла'сна, и= бездыха'нна предлежа'ща, 
воспла'чите w= мнjь` бра'тiе и= дру'зи, срw'дницы и= 
зна'емiи: вчера'шнiй бо де'нь бесjь'довахъ съ ва'ми, и= 
внеза'пу на'йде на мя` стра'шный ча'съ сме'ртный: но 
прiиди'те вси` лю'бящiи мя`, и= цjьлу'йте мя` 
послjь'днимъ цjьлова'нiемъ: не ктому' бо съ ва'ми 
похожду`, и=ли` собесjь'дую про'чее. къ судiи' бо 
w\тхожду`, и=дjь'же нjь'сть лицепрiя'тiя: ра'бъ бо и= 
влады'ка вку'пjь предстоя'тъ, ца'рь и= во'инъ, бога'тый 
и= о_у=бо'гiй въ ра'внjьмъ досто'инствjь: кi'йждо бо w\т 
свои'хъ дjь'лъ, и=ли` просла'вится, и=ли` постыди'тся. но 
прошу` всjь'хъ и= молю`, непреста'ннw w= мнjь` моли'теся 
хр\сту` бг~у, да не низведе'нъ бу'ду по грjьхw'мъ мои^мъ, 
на мjь'сто муче'нiя: но да вчини'тъ мя`, и=дjь'же свjь'тъ 
живо'тный.

И= ны'нjь, бг~оро'диченъ, гла'съ то'йже:

Мл~твами ро'ждшiя тя` хр\сте`, и= пр\дте'чи твоегw`, 
а=п\слwвъ, пр\оро'кwвъ, i=ера'рхwвъ, прп\дбныхъ, и= 
прв\дныхъ, и= всjь'хъ ст~ы'хъ, о_у=со'пшаго раба` твоего` 
о_у=поко'й.

Та'же, Трист~о'е. Прест~а'я тр\оце: _О='ч~е на'шъ:

Сщ~е'нникъ: Jа='кw твое` _е='сть цр\ство:

Та'же, Со ду'хи пра'ведныхъ: И= про'чее.

Проше'нiе w\т дiа'кона: Поми'луй на'съ бж~е, по 
вели'цjьй мл\сти твое'й: По возгла'сjь же,

Сла'ва, и= ны'нjь:

И= w\тпу'стъ:

Воскр~сы'й и=з\ъ ме'ртвыхъ, хр\сто'съ и='стинный бг~ъ 
на'шъ, мл~твами преч\стыя своея` мт~ре, ст~ы'хъ сла'вныхъ 
и= всехва'льныхъ а=п\слъ, прп\дбныхъ и= бг~оно'сныхъ 
_о=т_е'цъ на'шихъ, и= всjь'хъ ст~ы'хъ, ду'шу w\т на'съ 
преста'вльшагwся раба` своегw`, и='м\ркъ, въ селе'нiихъ 
прв\дныхъ о_у=чини'тъ, въ нjь'дрjьхъ а=враа'ма 
о_у=поко'итъ, и= съ прв\дными сопричте'тъ, и= на'съ 
поми'луетъ, jа='кw бл~гъ и= чл~вjьколю'бецъ. А=ми'нь.

А=рхiере'й же и=ли` нача'льствуяй i=ере'й са'мъ 
глаго'летъ три'жды сiе`:

Вjь'чная твоя` па'мять, достобл~же'нне и= 
приснопа'мятне бра'те на'шъ. Три'жды.

Та'же пjьвцы` пою'тъ три'жды:

Вjь'чная па'мять.

А='бiе же а=рхiере'й, а='ще приключи'тся та'мw бы'ти, 
и=ли` i=ере'й чте'тъ мл~тву проща'льную велегла'снw:

Гд\сь i=и~съ хр\сто'съ бг~ъ на'шъ, и='же 
бж~е'ств_енная за'пwвjьди ст~ы^мъ свои^мъ о_у=ч~нкw'мъ и= 
а=п\слwмъ да'вый, во _е='же вяза'ти и= рjьши'ти па'дшихъ 
грjьхи`, и= w\т _о='ныхъ па'ки мы` прiе'мше вины^ то'йже 
твори'ти: да прости'тъ тебе`, ча'до дх~о'вное, а='ще что` 
содjь'лалъ _е=си` въ ны'нjьшнjьмъ вjь'цjь во'льное и=ли` 
нево'льное, ны'нjь и=`. при'снw, и= во вjь'ки вjькw'въ, 
а=ми'нь.

И= та'кw взе'мше мо'щи w\тхо'димъ ко гро'бу 
послjь'дующымъ всjь^мъ лю'демъ, пред\ъиду'щымъ же 
сщ~е'нникwмъ, и= пою'щымъ: Ст~ы'й бж~е: Прест~а'я тр\оце: 
_О='ч~е на'шъ: И= прw'чая.

И= полага'ются мо'щи во гро'бъ: а=рхiере'й же, и=ли` 
сщ~е'нникъ, взе'мъ пе'рсть лопа'тою, крестови'днw ме'щетъ 
верху` моще'й, глаго'ля:

Гд\сня земля`, и= и=сполне'нiе _е=я` вселе'нная, и= 
вси` живу'щiи на не'й.

И= посе'мъ налива'етъ верху` _е=ле'й w\т канди'ла, 
и=ли` сы'плютъ пе'пелъ w\т кади'льницы, и= та'кw 
покрыва'ютъ jа='кw _о=бы'чнw гро'бъ, приглаго'л_емымъ 
тропар_е'мъ: Со ду'хи пра'ведныхъ: и= про'чымъ всjь^мъ.

И= w\тпу'стъ.



[гл\ва и~_i] О_у=ка'зъ w= провожде'нiи о_у=со'пшихъ на 
ст~у'ю па'сху, и= во всю` свjь'тлую недjь'лю быва'емый.

Вjь'дати подоба'етъ, jа='кw а='ще кто` преста'вится на 
ст~у'ю па'сху, и=ли` въ кото'рый ли'бо де'нь свjь'тлыя 
недjь'ли до недjь'ли fwмины`, ма'ло что` w\т _о=бы'чнагw 
о_у=со'пшихъ пjь'нiя пое'тся, вели'чества ра'ди и= че'сти 
весе'лагw пра'здника воскр\снiя: весе'лiя бо и= ра'дости, 
а= не сjь'тованiя _е='сть пра'здникъ. jа='кw вси` w= 
хр\стjь` воскр\сшемъ въ наде'ждjь воскр\снiя и= жи'зни 
вjь'чныя о_у=мира'ющiи, хр\сто'вымъ воскр\снiемъ w\т 
печа'льныхъ мi'ра сегw` на весе'лая и= ра'дwстная 
преставля'ются воскр\снымъ пjь'нiемъ над\ъ о_у=со'пшимъ 
цр~ковь возвjьща'етъ! ма'лымъ же нjь'кiимъ пjь'нiемъ, 
_е=ктенiа'ми же и= мл~твою о_у=со'пшымъ прили'чными 
и=звjьству'емся, jа='кw въ покая'нiи о_у=ме'рый, а='ще и= 
не о_у=` довлесотвори'лъ _е='сть w= свои'хъ 
согрjьше'нiихъ, мл~твами цр~ко'вными w=ставля'ются 
_е=му`, и= w\т о_у=держа'нiя свободи'тся.

Прише'дъ о_у='бw сщ~е'нникъ съ кли'рiки свои'ми въ 
до'мъ, въ не'мже о_у=ме'ршагw тjь'ло лежи'тъ, взе'мъ на 
ся` _е=пiтрахи'ль и= фелw'нь, и= покади'въ мо'щи, 
_о=бы'чнw начина'етъ: Бл~гослове'нъ бг~ъ на'шъ: Кли'ръ же 
пое'тъ: хр\сто'съ воскр~се: на гла'съ _е~. Сщ~е'нникъ же 
глаго'летъ _о=бы^чныя стiхи`, сi'есть, Да воскр~снетъ 
бг~ъ: И= прw'чая вся^.

Пою'щымъ же сiя^ сщ~е'нникъ кропи'тъ сщ~е'нною водо'ю. 
тjь'ло о_у=ме'ршагw, и= ковче'гъ _е=гw` и=звнjь` и= 
и=звну'трь, и= а='бiе влага'ютъ _е=` въ не'мъ. Сконча'ну 
же пjь'нiю, глаго'летъ дiа'конъ _е=кт_енiи` _о=бы^чныя 
о_у=со'пшымъ.

Сщ~е'нникъ же чте'тъ мл~тву та'йнw, сi'есть: Бж~е 
духw'въ:

По возгла'сjь же чту'тъ: Воскр\снiе хр\сто'во 
ви'дjьвше: И= взе'мше мо'щи о_у=со'пшагw, w\тхо'дятъ къ 
цр~кви пред\ъиду'щымъ сщ~е'нникwмъ, дiа'конwмъ и= всему` 
кли'ру, мiря'нwмъ же послjь'дующымъ. И=ду'ще же кли'рiцы 
и= пjьвцы` пою'тъ канw'нъ па'сцjь, сi'есть: Воскр\снiя 
де'нь: но ря'ду, на _е=ли'кw восхо'щутъ, да'же до цр~кви.

Въ цр~кви же поста'вивше мо'щи, допjьва'ютъ нача'тый 
канw'нъ кадя'щымъ сщ~е'нникwмъ по чи'ну w=бы'чнw. на 
четве'ртой же пjь'сни, дiа'конства о_у=со'пшихъ 
_о=бы^чная съ мл~твою.

И= возглаша'етъ: Jа='кw ты` _е=си` воскр\снiе, и= 
живо'тъ:

Та'же: Предвари'вшыя о_у='трw:

И= посе'мъ пое'тся д~-я пjь'снь по ря'ду.

По шесто'й же пjь'сни, дiа'конства о_у=со'пшихъ 
_о=бы^чная съ мл~твою.

И= возглаша'етъ: Jа='кw ты` _е=си` воскр\снiе, и= 
живо'тъ:

Та'же, конда'къ: Со ст~ы'ми о_у=поко'й:

И= i='косъ: Са'мъ _е=ди'нъ _е=си` безсме'ртный:

Вмjь'стw же трист~а'гw: _Е=ли'цы во хр\ста` 
кр\сти'стеся:

А=по'столъ въ дjья'нiихъ, въ то'й де'нь бы'вшiй.

А=ллилу'iа, на гла'съ в~.

_Е=v\глiе воскре'сное пе'рвое:

И= посе'мъ: Воскр\снiе хр\сто'во ви'дjьвше, 
поклони'мся: И= про'чыя пjь^сни канw'на.

По соверше'нiи же канw'на чте'тся, и=ли` пое'тся 
_е=_ксапостiла'рiй: Пло'тiю о_у=сну'въ: два'жды.

По си'хъ пое'мъ: Бл~гослове'нъ _е=си` гд\си, научи' мя 
w=правда'нi_емъ твои^мъ.

А='гг~льскiй собо'ръ о_у=диви'ся:

Та'же стiхи^ры па'сцjь, со стiхи` и='хъ. Сла'ва, и= 
ны'нjь: Воскр\снiя де'нь: и= хр\сто'съ воскр~се: три'жды.

По_е'мымъ же си'мъ стiхи'рамъ, быва'етъ _о=бы'чное 
цjьлова'нiе о_у=со'пшагw, глаго'люще: хр\сто'съ воскр~се:

По стiхи'рахъ же дiа'конства _о=бы^чная о_у=со'пшихъ 
съ мл~твою, jа='же велегла'снw w\т а=рхiере'а, и=ли` 
сщ~е'нника, чте'тся близ\ъ моще'й.

И= возглаша'етъ: Jа='кw ты` _е=си` воскр\снiе и= 
живо'тъ: И= быва'етъ w\тпу'стъ _о=бы'чный.

Та'же мл~тва проща'льная:

Гд\сь i=и~съ хр\сто'съ бг~ъ на'шъ:

И= w\тхо'димъ ко гро'бу, нося'ще тjь'ло о_у=со'пшагw 
на погребе'нiе. Сщ~е'нникъ же со всjь'мъ кли'ромъ 
пред\ъиды'й мощ_е'мъ, пою'тъ: хр\сто'съ воскр~се: И= 
погреба'ютъ я=` со бл~годаре'нiемъ и= ра'достiю, вся^ 
дjь'йствующе, и= глаго'люще въ мiрско'мъ погребе'нiи 
напи^санная на листjь` рм~s на w=бор.

И= пою'ще тропа'рь: Земле`, зи'нувши прiими` w\т тебе` 
созда'нное.

Коне'цъ послjь'дованiю погребе'нiя о_у=со'пшихъ во 
дни^ свjь'тлыя недjь'ли.




