<::рус>  Оцифровка и приведение к грамматическим нормам 
	  ЦС-языка: протоиерей Николай Диваков, 
	  Людоговский Ф. Б.

<::слав> 


%<Чи'нъ ма'лагw w=сщ~е'нiя воды` въ кра'тцjь.%>
{И=сто'чникъ: Тре'бникъ. Ри'мъ. 1980}

%<Нача'ло w=бы'чное. И= по _О='%>ч~е на'шъ: %<пою'тъ 
три'жды тропа'рь се'й, гла'съ s~_й:%>

%<С%>ъ небесе` посли` бл~года'ть, жизнода'вче, и= во'ду 
сiю` w=святи`, и= всjь^мъ скве'рнамъ jа=ви` ю=` бы'ти 
w=чище'нiе.

%<Посе'мъ дiа'конъ: Г%>д\су помо'лимся.

%<Ли'къ: Г%>д\си поми'луй.

%<И= i=ере'й чте'тъ надъ водо'ю моли'тву сiю`:%>

%<Б%>ж~е великоимени'тый, _о='ч~е гд\са на'шегw i=и~са 
хр\ста`, творя'й чудеса` _е=ди'нъ, и=`мже нjь'сть числа`: 
_е=гw'же гла'съ на вода'хъ мно'гихъ, _е=го'же ви'дjьвше 
во'ды о_у=боя'шася, и= смято'шася б_е'здны и= мно'жество 
шу'ма во'дъ: _е=гw'же путiе` въ мо'ри и= ст_ези` въ вода'хъ 
мно'гихъ, и= стwпы` твоя^ не позна'ются: и='же креще'нiемъ 
_е=диноро'днагw сн~а твоегw` воплоще'ннагw, и= сни'тiемъ 
на'нь прест~а'гw дх~а въ видjь'нiи го'лубя и= твои'мъ 
_о=те'ческимъ гла'сомъ i=_орда^нскiя струи^ w=ст~и'лъ 
_е=си`: тебе` ны'нjь смире'ннw недосто'йнiи раби` твои` 
мо'лимъ и= ми'лися дjь'емъ, посли` благода'ть прест~а'го 
дх~а на во'ду сiю`, и= небе'снымъ твои'мъ бл~гослове'нiемъ 
бл~гослови`, w=чи'сти и= w=ст~и` ю=`, и= да'руй _е='й 
бл~года'ть и= бл~гослове'нiе i=орда'ново и= си'лу, вся^ 
скв_е'рны w=чища'ющую, и= вся'къ неду'гъ и=сцjьля'ющую, и= 
бjьсw'въ и= всjь'хъ навjь'тwвъ и= ко'зней и='хъ 
прогони'тельную. И= jа=ви` ю=` си'лою, дjь'йствомъ и= 
благода'тiю прест~а'гw дх~а, бы'ти всjь^мъ w\т нея` съ 
вjь'рою пiю'щымъ, прiе'млющымъ же и= кропя'щымся рабw'мъ 
твои^мъ грjьхw'въ w=ставле'нiе, и=змjьне'нiе страсте'мъ, 
прогна'нiе вся'кагw sла`, о_у=множе'нiе добродjь'телей, 
болjь'знемъ и=сцjьле'нiе, домовw'мъ же и= вся'кому мjь'сту 
w=свяще'нiе и= благослове'нiе губи'тельныхъ же и= вся'кихъ 
sлотво'рныхъ возду'хwвъ w\тгна'нiе, и= благода'ти твоея` 
присвое'нiе. Jа='кw ты` _е=си` бл~гословля'яй и= w=сщ~а'яй 
вся'ч_еская, бж~е на'шъ, и= тебjь` сла'ву возсыла'емъ, съ 
_е=диноро'днымъ твои'мъ сн~омъ, и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

%<Ли'къ: А=%>ми'нь.

%<I=ере'й: М%>и'ръ всjь^мъ.

%<Ли'къ: И=%> ду'хови твоему`.

%<Дiа'конъ: Г%>лавы^ ва'шя гд\севи приклони'те.

%<Ли'къ: Т%>ебjь` гд\си.

%<I=ере'й же чте'тъ та'йнw мл~тву сiю`:%>

%<П%>риклони` гд\си о_у='хо твое`, и= о_у=слы'ши мя`, 
во'ды i=_орда^нскiя jа=вле'нiемъ хр\ста` твоегw` w=ст~и'вый: 
и= бл~гослови` всjь'хъ на'съ, преклоне'нiемъ своея` вы'и 
зна'менающихъ тебjь` повинове'нiе, и= сподо'би на'съ 
и=спо'лнитися твоегw` w=сщ~е'нiя, воды` сея` причаще'нiемъ: 
и= да бу'детъ на'мъ во здра'вiе душа'мъ и= тjьлес_е'мъ.

%<И= возглаша'етъ:%>

%<Т%>ы' бо _е=си` w=сщ~е'нiе на'ше, и= тебjь` сла'ву 
возсыла'емъ, со _е=диноро'днымъ твои'мъ сн~омъ, и= 
прест~ы'мъ, и= бл~ги'мъ, и= животворя'щимъ твои'мъ дх~омъ, 
ны'нjь и= при'снw, и= во вjь'ки вjькw'въ.

%<Ли'къ: А=%>ми'нь.

%<И= нача'лствуяй же взе'мъ кр\стъ, погружа'етъ _е=го` 
во водjь` кр\стоwбра'знw, поя` тропа'рь, гла'съ а~_й:%>

%<С%>п~си` гд\си лю'ди твоя^, и= бл~гослови` достоя'нiе 
твое`, побjь^ды бл~говjь^рнымъ цар_е'мъ на сопроти^вныя 
да'руя, и= твое` сохраня'я кр\сто'мъ твои'мъ жи'тельство.

%<Три'жды.%>

%<И= w\тпу'стъ.