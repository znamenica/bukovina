<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва м~д] Чи'нъ бл~гослове'нiя но'выхъ сосу'дwвъ 
цр~ко'вныхъ, вку'пjь мно'гихъ: и=ли` _е=ди'нагw, jа=ковы` 
су'ть: кади'льница, ка'цiя, блю'до а=нафо'рное, копiе`, 
куку'мы, сi'есть водоно'сные сосу'дцы, и= и=ны^я 
_о=лта^рныя принадле'жнwсти.

Начина'етъ i=ере'й _о=бы'чнw. По трист~о'мъ, и= по 
Прiиди'те, поклони'мся:

чте'тъ _псало'мъ к~_е:

Суди' ми гд\си, jа='кw а='зъ неsло'бою мое'ю ходи'хъ: 
и= на гд\са о_у=пова'я, не и=знемогу`. И=скуси' мя гд\си, 
и= и=спыта'й мя`, разжзи` о_у=трw'бы моя^ и= се'рдце 
мое`. Jа='кw мл\сть твоя` пред\ъ _о=чи'ма мои'ма _е='сть, 
и= бл~гоугоди'хъ во и='стинjь твое'й. Не сjьдо'хъ съ 
со'нмомъ су'етнымъ, и= со законопресту'пными не вни'ду. 
Возненави'дjьхъ це'рковь лука'внующихъ, и= съ 
нечести'выми не ся'ду. О_у=мы'ю въ непови'нныхъ ру'цjь 
мои`, и= w=бы'ду же'ртвенникъ тво'й гд\си: _Е='же 
о_у=слы'шати ми` гла'съ хвалы` твоея`, и= повjь'дати вся^ 
чудеса` твоя^. Гд\си, возлюби'хъ бл~голjь'пiе до'му 
твоегw`, и= мjь'сто селе'нiя сла'вы твоея`. Да не 
погуби'ши съ нечести'выми ду'шу мою`, и= съ му'жи крове'й 
живо'тъ мо'й, И='хже въ ру'ку беззакw'нiя, десни'ца и='хъ 
и=спо'лнися мзды`. а='зъ же неsло'бою мое'ю ходи'хъ, 
и=зба'ви мя` гд\си, и= поми'луй мя`. Нога` моя` ста` на 
правотjь`: въ цр~квахъ бл~гословлю` тя` гд\си.

Сла'ва, и= ны'нjь: А=ллилу'iа, три'жды.

Дiа'конъ: Гд\су помо'лимся.

Ли'къ: Гд\си поми'луй.

I=ере'й чте'тъ мл~тву сiю`:

Гд\си бж~е вседержи'телю, бж~е _о=т_е'цъ на'шихъ, 
сосу'домъ твои'мъ и=збра'ннымъ а=п\сломъ па'vломъ рекi'й, 
jа='кw все` созда'нiе твое` добро` и= ничто'же w\тме'тно, 
а='ще сло'вомъ твои'мъ бж~е'ственнымъ и= мл~твами 
w=сщ~а'ется: при'зри ны'нjь мл\стивнw, смире'ннw 
мо'лимся, на мл~тву на'шу и= на сосу'ды сiя^ [и=ли` на 
сосу'дъ се'й] jа=`же [и=ли` _е=го'же] раби` твои` въ 
сла'ву прест~а'гw и='мене твоегw`, и= въ служе'нiе 
ст~а'гw твоегw` же'ртвенника соwруди'ша, и= мл\стивнw 
твои'мъ нб\снымъ бл~гослове'нiемъ, мл~твою же на'съ 
недосто'йныхъ рабw'въ и= служи'телей твои'хъ, бл~гослови` 
и= w=ст~и`, и= къ служе'нiю ст~а'гw твоегw` _о=лтаря`, 
достw'йны [и=ли` досто'инъ] бы'ти jа=ви`, прине'сшымъ же 
нб\сною твое'ю бл~года'тiю возда'ждь, и= w=ставле'нiе 
грjьхw'въ да'руй, и= цр\ствiя твоегw` прича'стники 
сотвори`. Ты' бо _е=си` бг~ъ мл\сти, и= щедро'тъ, и= 
человjьколю'бiя, и= тебjь` сла'ву возсыла'емъ, со 
_е=диноро'днымъ твои'мъ сн~омъ, и= прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

I=ере'й же прекло'нь главу`, та'йнw чте'тъ мл~тву 
сiю`:

При'зри гд\си бж~е на'шъ на мл~тву на'шу, смире'ннw 
мо'лимся, и= низпосли` бл~гослове'нiе твое` на сосу'ды 
сiя^, [и=ли` на сосу'дъ се'й], и= w=кропле'нiемъ воды` 
сея` сщ~е'нныя бл~гослови`, и= w=ст~и` я=` [и=ли` 
_е=го`], во _е='же бы'ти и=`мъ [и=ли` _е=му`] достw'йнымъ 
[и=ли` досто'йну] служе'нiю ст~а'гw твоегw` _о=лтаря`.

И= возглаша'етъ: Jа='кw ты` _е=си` w=сщ~е'нiе на'ше и= 
тебjь` сла'ву возсыла'емъ, со _е=диноро'днымъ твои'мъ 
сн~омъ, съ прест~ы'мъ, и= бл~ги'мъ, и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й же кропи'тъ сосу'ды сщ~е'нною водо'ю, 
глаго'ля:

W=сщ~а'ются сосу'ды сiя^ [и=ли` w=сщ~а'ется сосу'дъ 
се'й] бл~года'тiю прест~а'гw дх~а, w=кропле'нiемъ воды` 
сея` сщ~е'нныя, во и='мя _о=ц~а`, и= сн~а, и= ст~а'гw 
дх~а, а=ми'нь. Три'жды.

И= а='бiе твори'тъ дневны'й w\тпу'стъ, и= вно'ситъ 
сосу'ды во _о=лта'рь.
