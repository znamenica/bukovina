<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва д~_i] Чи'нъ, _е=гда` случи'тся вско'рjь вельми` 
больно'му да'ти прича'стiе.

Прiе'млетъ i=ере'й ча'сть w\т ст~ы'хъ та^инъ, 
влага'етъ въ поти'ръ и= влива'етъ ма'лw вiна`, jа='коже 
мо'щно больно'му о_у=до'бь прiя'ти то`.

И= начина'етъ: Бл~гослове'нъ бг~ъ на'шъ, всегда`, 
ны'нjь и= при'снw: Та'же, Трист~о'е. По _О='ч~е на'шъ: 
Гд\си поми'луй, в~_i. Прiиди'те поклони'мся: три'жды. 
Вjь'рую во _е=ди'наго бг~а: да'же до конца`.

Та'же глаго'летъ:

Ве'чери твоея` та'йныя, дне'сь сн~е бж~iй, 
прича'стника мя` прiими`: не бо` врагw'мъ твои^мъ та'йну 
повjь'мъ, ни лобза^нiя ти` да'мъ jа='кw i=у'да, но jа='кw 
разбо'йникъ и=сповjь'даю тя`: помяни' мя гд\си во 
цр\ствiи твое'мъ.

Сла'ва: Цр~ю` нб\сный, о_у=тjь'шителю, дш~е и='стины, 
и='же вездjь` сы'й, и= вся^ и=сполня'яй, сокро'вище 
бл~ги'хъ и= жи'зни пода'телю: прiиди` и= всели'ся въ ны`, 
и= w=чи'сти ны` w\т вся'кiя скве'рны, и= сп~си` бл~же 
ду'шы на'шя.

И= ны'нjь, бг~оро'диченъ: Бг~а и=з\ъ тебе` 
воплоти'вшагося разумjь'хомъ, бц\де дв~о: того` моли` 
сп~сти` ду'шы на'шя.

Гд\си поми'луй, м~.

Та'же мл~тву сiю`:

Вл\дко гд\си i=и~се хр\сте` сп~се на'шъ, _е=ди'не 
и=мjь'яй вла'сть w\тпуща'ти грjьхи`, jа='кw бл~гъ и= 
чл~вjьколю'бецъ бг~ъ, пре'зри вся^, jа=`же въ вjь'дjьнiи 
и= невjь'дjьнiи согрjьш_е'нiя раба` твоегw`, и='м\ркъ, 
без\ъ w=сужде'нiя сподо'би _е=го` прiя'ти преч\стыхъ 
та^инъ твои'хъ, не въ муче'нiе, ни въ приложе'нiе 
грjьхw'въ, но во w=чище'нiе души` и= тjь'ла, и= во 
w=бруче'нiе цр\ствiя твоегw`: jа='кw по'мощь _е=си`, и= 
стjьна` тве'рда, и= возбране'нiе проти'вному, и= 
w=чище'нiе согрjьше'нi_емъ _е=гw`. Jа='кw мл\стивъ и= 
чл~вjьколю'бецъ бг~ъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у.

Мл~тва втора'я:

Гд\си, вjь'мъ, jа='кw нjь'смь досто'инъ, да под\ъ 
кро'въ мо'й вни'деши, въ до'мъ души` моея`, зане` вся` 
пуста`, и= па'дшаяся _е='сть, и= не и='маши во мнjь` 
мjь'ста досто'йна, гдjь` главу` подклони'ти: но поне'же 
хо'щеши бы'ти со мно'ю, на щедрw'ты твоя^ надjь'явся 
прихожду` къ тебjь`. Повели` дв_е'ри w\тве'рсти 
недосто'йныхъ мои'хъ о_у='стъ, да тебе` _е=ди'нагw 
насы'щуся: вни'ди въ мя`, и= w=чи'сти мя` w\т вся'кiя 
скве'рны плотскi'я и= душе'вныя. Бу'ди ми` помо'щникъ и= 
засту'пникъ, и= сподо'би мя` w=десну'ю тебе` ста'ти 
мл~твами и= моле'нiемъ преч\стыя вл\дчцы на'шея бц\ды и= 
приснодв~ы мр~i'и и= всjь'хъ ст~ы'хъ, и=`же w\т вjь'ка 
тебjь` о_у=годи'вшихъ: jа='кw бл~гослове'нъ _е=си` во 
вjь'ки, а=ми'нь.

Мл~тва тре'тiя:

Гд\сь бг~ъ премл\стивый да о_у=ще'дритъ тя`. Гд\сь 
i=и~съ хр\сто'съ вся^кая прош_е'нiя бл~га^я да пода'стъ 
тебjь`. Гд\сь всемогi'й да и=зба'витъ тя` w\т вся'кiя 
напа'сти. Гд\сь да научи'тъ тя`. Гд\сь да вразуми'тъ тя`. 
Гд\сь да помо'жетъ ти`. Гд\сь да сп~се'тъ тя`. Гд\сь да 
защити'тъ тя`. Гд\сь да сохрани'тъ тя`. Гд\сь да 
w=чи'ститъ тя`. Гд\сь ра'дости дх~о'вныя да и=спо'лнитъ 
тя`. Гд\сь души` и= тjь'лу твоему` да бу'детъ 
засту'пникъ. Гд\сь, jа='кw мл\срдъ и= бл~гi'й 
чл~вjьколю'бецъ, проще'нiе грjьхw'въ да пода'стъ тебjь`. 
Гд\сь бг~ъ i=и~съ хр\сто'съ, въ де'нь су'дный да 
поми'луетъ тя`, и= да бл~гослови'тъ тя` во вся^ дни^ 
живота` твоегw`. jа='кw тому` подоба'етъ вся'кая сла'ва, 
че'сть и= поклоне'нiе, со безнача'льнымъ _е=гw` 
_о=ц~е'мъ, и= съ прест~ы'мъ, бл~ги'мъ, и= животворя'щимъ 
_е=гw` дх~омъ, ны'нjь и= при'снw, и= во вjь'ки вjькw'въ, 
а=ми'нь.

И= а='ще бу'детъ больны'й пре'жде сегw` 
и=сповjьда'лся, то` а='бiе причаща'етъ _е=го` ст~ы'хъ 
та^инъ. А='ще же ни`, повелjьва'етъ i=ере'й ма'лw 
w\тступи'ти ту` су'щымъ, и= вопроша'етъ _е=го` w= 
согрjьше'нiихъ разли'чныхъ, и= многоwбра'зныхъ, тща'ся, 
да ничто'же о_у=тае'но, и=ли` сра'ма ра'ди не 
и=сповjь'дано бу'детъ тогда`.

И= по и=сповjьда'нiи, глаго'летъ i=ере'й мл~тву сiю`:

Гд\си бж~е на'шъ, петро'ви и= блудни'цjь слеза'ми 
грjьхи` w=ста'вивый, и= мытаря` позна'вшаго своя^ 
прегрjьш_е'нiя w=правда'вый, прiими` и=сповjьда'нiе раба` 
твоегw`, и='м\ркъ, и= _е='же ти` согрjьши`, вw'льныя 
_е=гw` грjьхи` и= невw'льныя сло'вомъ, и=ли` дjь'ломъ, 
и=ли` помышле'нiемъ, jа='кw бл~гъ пре'зри. ты' бо 
_е=ди'нъ вла'сть и='маши w\тпуща'ти грjьхи`, jа='кw бг~ъ 
мл\стемъ и= щедро'тамъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

По причаще'нiи глаго'летъ: Ны'нjь w\тпуща'еши раба` 
твоего` вл\дко: ве'сь до конца`.

Та'же. Трист~о'е. По _О='ч~е на'шъ: Тропа'рь дне`. 
Сла'ва, и= ны'нjь, бг~оро'диченъ:

Мл~твами гд\си всjь'хъ ст~ы'хъ, и= бц\ды тво'й ми'ръ 
да'ждь на'мъ, и= поми'луй на'съ, jа='кw _е=ди'нъ ще'дръ.

Гд\си поми'луй, три'жды. Бл~гослови`. И= w\тпу'стъ 
настоя'щагw дне`.
