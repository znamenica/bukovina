<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва к~] Чи'нъ погребе'нiя младе'нческагw.

По _е='же бл~гослови'ти сщ~е'ннику, пjьвцы` пою'тъ:

Живы'й въ по'мощи вы'шнягw:

И= посе'мъ, А=ллилу'iа, во гла'съ и~.

Стi'хъ: Бл~же'нъ, _е=го'же и=збра'лъ:

Стi'хъ: И= па'мять _е=гw` въ ро'дъ и= ро'дъ.

Трист~о'е. И= по _О='ч~е на'шъ: Jа='кw твое` _е='сть 
цр\ство:

Та'же, Глубино'ю му'дрости чл~вjьколю'бнw:

Сла'ва: Творца` и= зижди'теля и= бг~а на'шегw:

И= ны'нjь: Тебе` и= стjь'ну и= приста'нище и='мамы:

Та'же, н~ _псало'мъ.

И= посе'мъ начина'етъ канw'нъ поко'йный над\ъ 
младе'нцемъ сконча'вшимся. Гла'съ и~.

Пjь'снь а~.

I=рмо'съ: Во'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

Припjь'въ: Гд\си, о_у=поко'й младе'нца.

Пло'тiю w=бнища'вый сло'ве бж~iй, и= младе'нецъ бы'ти 
бл~говоли'вый кромjь` премjьне'нiя, въ нjь'дрjьхъ 
а=враа'млихъ, мо'лимъ, _е=го'же прiя'лъ _е=си`, сочета'й 
младе'нца.

_О=троча` ви'дjьнъ бы'лъ _е=си` пре'жде всjь'хъ 
вjькw'въ сы'й, и= _о=троча'тwмъ jа='кw бл~гъ твое` 
w=бjьща'лъ _е=си` цр\ство: тому` настоя'щаго причти` 
младе'нца.

Сла'ва: Пре'жде и=ску'са земны'хъ сла'достей, прiя'лъ 
_е=си` хр\сте` сп~се, непоро'чнаго младе'нца, вjь'чныхъ 
сподобля'яй бл~ги'хъ, jа='кw чл~вjьколю'бецъ.

И= ны'нjь: Прему'дрость и= сло'во _о='ч~ее 
неизрече'ннw ро'ждшая, души` моея` лю'тую и=сцjьли` 
jа='зву, и= серде'чную болjь'знь о_у=кроти`.

Пjь'снь г~.

I=рмо'съ: Нб\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Припjь'въ: Гд\си о_у=поко'й младе'нца.

Пресоверше'нный сло'ве, мл\днцъ jа=ви'выйся 
соверше'нный, младе'нца несоверше'нна во'зрастомъ къ 
себjь` преста'вилъ _е=си`: _е=го'же о_у=поко'й съ 
прв\дными всjь'ми бл~гоугоди'вшими тебjь`, _е=ди'не 
чл~вjьколю'бче.

Мiрски'хъ сла'достей не вкуси'вша восхище'на 
премi'рныхъ ще'дре бл~ги'хъ прича'стника покажи`, 
мо'лимся, нерастлjь'ннаго мл\днца, _е=го'же преложи'лъ 
_е=си` бж~е'ственнымъ повелjь'нiемъ твои'мъ.

Сла'ва: Нб\сныхъ черто'гwвъ, и= свjь'тлагw поко'я, и= 
сщ~е'ннjьйшагw ли'ка ст~ы'хъ, гд\си прича'стника сотвори` 
чистjь'йшаго младе'нца, _е=го'же jа='кw бл~говоли'лъ 
_е=си` сп~се, преста'вилъ _е=си`.

И= ны'нjь: Лиши'выйся w\т всjь'хъ, къ твоему` 
преч\стая вл\дчце и= _е=ди'ному прибjьга'ю покро'ву, 
помози' ми: мно'гое бо совокупи'хъ грjьхо'вное 
бога'тство, добродjь'телей же нището'ю ве'сь 
и=спо'лнихся.

Та'же, i=рмо'съ: И= по i=рмосjь` сщ~е'нникъ глаго'летъ 
_е=ктенiю` сiю`:

Па'ки и= па'ки ми'ромъ гд\су помо'лимся.

Ли'къ: Гд\си поми'луй.

_Е=ще` мо'лимся w= о_у=покое'нiи бл~же'ннагw 
младе'нца, и='м\ркъ, и= w= _е='же по нело'жному своему` 
w=бjьща'нiю, нб\сному своему` цр\ствiю того` сподо'бити.

Ли'къ: Гд\си поми'луй, три'жды.

Jа='кw да гд\сь бг~ъ на'шъ о_у=чини'тъ ду'хъ _е=гw`, 
и=дjь'же вси` прв\днiи почива'ютъ.

Ли'къ: Гд\си поми'луй, три'жды.

Мл\сти бж~iя, цр\ства нб\снагw и= со ст~ы'ми 
о_у=покое'нiя, о_у= хр\ста` безсме'ртнагw цр~я` и= бг~а 
на'шегw тому`, и= са'ми себjь`, про'симъ.

Ли'къ: Пода'й гд\си. Сщ~е'нникъ: Гд\су помо'лимся.

Ли'къ: Гд\си поми'луй.

Гд\си i=и~се хр\сте` бж~е на'шъ, породи'вшымся w\т 
воды` и= дх~а, и= въ непоро'чномъ житiи` къ тебjь` 
преставля'ющымся цр\ство нб\сное да'ти w=бjьща'вый, и= 
рекi'й: w=ста'вите дjь'ти приходи'ти ко мнjь`, таковы'хъ 
бо _е='сть цр\ство нб\сное. смире'ннw мо'лимся, ны'нjь 
w\т на'съ преста'вленному рабу` твоему` непоро'чному 
младе'нцу, и='м\ркъ, по твоему` нело'жному w=бjьща'нiю, 
цр\ствiя твоегw` наслjь'дiе да'руй: на'съ же безпоро'чное 
сподо'би прейти`, и= хр\стiа'нское сконча'ти житiе`, со 
всjь'ми ст~ы'ми твои'ми, въ нб\сныхъ черто'зjьхъ 
водвори'тися.

И= возглаша'етъ: Jа='кw ты` _е=си` воскр\снiе, живо'тъ 
и= о_у=покое'нiе всjь'хъ рабw'въ твои'хъ, и= ны'нjь 
преста'вленному рабу` твоему` младе'нцу, и='м\ркъ, 
хр\сте` бж~е на'шъ, и= тебjь` сла'ву возсыла'емъ со 
безнача'льнымъ твои'мъ _о=ц~е'мъ, и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Та'же, тропа'рь:

Вои'стинну суета` вся'ч_еская, житiе' же сjь'нь, и= 
со'нiе: и='бо всу'е мяте'тся вся'къ земноро'дный, 
jа='коже рече` писа'нiе: _е=гда` мi'ръ прiwбря'щемъ, 
тогда` во гро'бъ всели'мся, и=дjь'же вку'пjь ца'рiе и= 
ни'щiи, ста'рцы и= младе'нцы. тjь'мже хр\сте` бж~е, 
преста'вльшагося младе'нца о_у=поко'й, jа='кw 
чл~вjьколю'бецъ.

Пjь'снь д~.

I=рмо'съ: О_у=слы'шахъ гд\си смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

Припjь'въ: Гд\си, о_у=поко'й младе'нца.

Не младе'нцы пла'чемъ, но са'ми себе` наипа'че 
возрыда'имъ согрjьша'ющiи всегда`, jа='кw да гее'нны 
и=зба'вимся.

Земны'хъ лиши'лъ _е=си` вл\дко младе'нца наслажде'нiй, 
нб\сныхъ бл~ги'хъ сего` jа='кw правосу'децъ сподо'би.

Сла'ва: Рая` жи'теля тя` показу'етъ, бл~же'нный 
вои'стинну младе'нче, и='же w\т земли' тя воспрiи'мый, и= 
ликw'мъ ст~ы'хъ счиня'етъ тя`.

И= ны'нjь, бг~оро'диченъ: Бц\ду тя` всеч\стая 
просвjьще'ннiи вси` вjь'мы, сл~нца бо родила` _е=си` 
пра'вды, приснодв~о.

Пjь'снь _е~.

I=рмо'съ: Вску'ю мя` w\три'нулъ _е=си`, w\т лица` 
твоегw` свjь'те незаходи'мый, и= покры'ла мя` _е='сть 
чужда'я тьма` _о=кая'ннаго; но w=брати' мя, и= къ свjь'ту 
за'повjьдей твои'хъ пути^ моя^, напра'ви молю'ся.

Припjь'въ: Гд\си, о_у=поко'й младе'нца.

Прв\днымъ твои'мъ судо'мъ, пре'жде прозябе'нiя, 
соверше'ннjь пожа'лъ _е=си`, jа='коже млады'й sла'къ, 
_е=го'же преста'вилъ _е=си` гд\си младе'нца: но сего` 
сло'ве вве'дъ въ бж~е'ственную го'ру бла^гъ вjь'чныхъ, 
насади`.

Jа='коже мла'до вjь'твiе, ме'чь наше'дъ сме'ртный тя` 
посjьче`, не прiи'мшаго и=ску'са мiрски'хъ сласте'й, _w 
бл~же'нне: но се` хр\сто'съ тебjь` нб\сная врата` 
w\тверза'етъ, и=збра^ннымъ сочетава'я тя`, jа='кw 
бл~гоутро'бенъ.

Сла'ва: W= мнjь` не рыда'йте, пла'ча бо ничто'же 
начина'хъ досто'йное, па'че же сами'хъ себе` 
согрjьша'ющихъ пла'чите всегда`, срw'дницы и= дру'зи, 
о_у=ме'ршiй зове'тъ младе'нецъ: jа='кw да и=ску'са не 
воз\ъи'мете муче'нiя.

И= ны'нjь: Самаго` себе` w\тчаява'ю, _е=гда` на 
мно'жество дjь'лъ мои'хъ взира'ю: _е=гда' же во о_у='мъ 
тя` па'че о_у=ма` ро'ждшую гд\са бг~ома'ти прiе'млю, 
прохлажда'юся наде'ждею: предста'тельство бо тя` _е=ди'но 
и='мамы.

Пjь'снь s~.

I=рмо'съ: Мл~тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся jа='кw i=w'на: 
w\т тли` бж~е возведи' мя.

Припjь'въ: Гд\си, о_у=поко'й младе'нца.

Jа='кw младе'нецъ въ jа='слехъ положи'лся _е=си`, и= 
w=б\ъя'тi_емъ вда'лся _е=си` ста'рца, младодjь'яй во 
чре'вjь младе'нцы, и= пре'жде дости'гнути въ соверше'нное 
возраще'нiе, преве'лъ _е=си` сего` къ животу`: тjь'мже 
тя` бл~года'рственнw сла'вимъ.

Вопiя'лъ _е=си` а=по'столwмъ: w=ста'вите _о=троча'та 
ко мнjь` приходи'ти, сло'ве, цр\ство бо мое` такwвы'мъ 
су'щымъ мудрова'нiемъ подава'емо быва'етъ: младе'нца 
о_у=`бо къ тебjь` преста'вленнаго свjь'та твоегw` 
сподо'би.

Сла'ва: Лиши'лъ _е=си` бла^гъ земны'хъ твоего` 
младе'нца, да нб\сныхъ твои'хъ бла^гъ сего` прича'стника 
пока'жеши, не престу'пльшагw бж~е'ственное твое` 
повелjь'нiе: сла'вимъ твои'хъ бл~же, суде'бъ глубину` 
безмjь'рную.

И= ны'нjь, бг~оро'диченъ: Jа='кw стjь'ну прибjь'жища 
и='мамы, и= душа'мъ тя` всесоверше'нное сп~се'нiе, и= 
простра'нство въ ско'рбехъ _о=трокови'це: и= свjь'томъ 
твои'мъ при'снw ра'дуемся, и='мже вл\дчце и= ны'нjь на'съ 
w\т страсте'й и= бjь'дъ сп~са'й.

Та'же i=рмо'съ. И= по i=рмосjь` глаго'летъ сщ~е'нникъ 
_е=ктенiю` вышепи'санную, и= мл~тву.

Та'же конда'къ, гла'съ и~: Со ст~ы'ми о_у=поко'й 
хр\сте` ду'шу раба` твоегw`, и=дjь'же нjь'сть болjь'знь, 
ни печа'ль, ни воздыха'нiе, но жи'знь безконе'чная.

I='косъ: Са'мъ _е=ди'нъ _е=си` безсме'ртный, 
сотвори'вый и= созда'вый человjь'ка, земнi'и о_у='бw w\т 
земли` созда'хомся, и= въ зе'млю ту'южде по'йдемъ, 
jа='коже повелjь'лъ _е=си` созда'вый мя`, и= рекi'й ми`: 
jа='кw земля` _е=си`, и= въ зе'млю w\ти'деши, а='може 
вси` человjь'цы по'йдемъ, надгро'бное рыда'нiе творя'ще 
пjь'снь: а=ллилу'iа.

И= настоя'щыя i='косы:

Ничто'же _е='сть мт~ре сострада'тельншее ничто'же 
_е='сть _о=тца` о_у=миле'ншее: о_у=трw'бы бо и='хъ 
смуща'ются, _е=гда` младе'нцы w\тсю'ду предсыла'ютъ: 
ве'лiя жа'лость ю='же и='мутъ сердца` и='хъ, _о=троча'тъ 
ра'ди, наи'паче _е=гда` су'ть бл~гоглагw'ливая, 
помина'юще словеса` и='хъ съ пjь'снiю: а=ллилу'iа.

Мно'гажды бо пред\ъ гро'бомъ сосцы` бiю'тъ и= 
глаго'лютъ: _w сы'не мо'й и= ча'до сладча'йшее, не 
слы'шиши ли мт~ре твоея`, что` вjьща'етъ; се` и= чре'во 
носи'вшее тя`: чесw` ра'ди не глаго'леши, jа='кw 
глаго'лалъ _е=си` на'мъ; но та'кw молчи'ши глаго'лати съ 
на'ми: а=ллилу'iа.

Бж~е бж~е, призва'вый мя`, о_у=тjьше'нiе ны'нjь бу'ди 
до'му моему`, пла'чь бо ве'лiй случи'ся и=`мъ: на мя' бо 
взира'ху вси`, _е=диноро'дна мя` сi'и и=му'ще. но ты` 
рожде'йся w\т мт~ре дв~ы, мт~ре моея` о_у=трw'бы 
прохлади`, и= w=роси` се'рдце _о=тца`, и='мже: 
а=ллилу'iа.

Та'же конда'къ, гла'съ и~: Со ст~ы'ми о_у=поко'й:

Пjь'снь з~.

I=рмо'съ: _О='троцы _е=вре'йстiи въ пещи`, попра'ша 
пла'мень дерзнове'ннw, и= на ро'су _о='гнь преложи'ша, 
вопiю'ще: бл~гослове'нъ _е=си` гд\си бж~е во вjь'ки.

Припjь'въ: Гд\си, о_у=поко'й младе'нца.

Напиши` въ кни'зjь сп~са'емыхъ, jа='кw чл~вjьколю'бецъ 
ще'дрый, твоего` младе'нца, да ра'дуяся вопiе'тъ 
держа'вjь твоея` сла'вы: бл~гослове'нъ _е=си`.

Свjь'томъ твоегw` сло'ве лица` просвjьти` младе'нца 
твоего`, вjь'рою преста'вльшагося ны'нjь къ тебjь` 
незрjь'лымъ во'зрастомъ, и= воспjь'вшаго тебjь`: гд\си 
бж~е, бл~гослове'нъ _е=си`.

Сла'ва: Ско'рби вино'вно показа'ся лю'бящымъ тя` 
ны'нjь разлуче'нiе твое`, но тебjь` вои'стинну ра'дости 
и= весе'лiя хода'тайственно: наслjь'диши бо младе'нче 
живо'тъ во вjь'ки,

И= ны'нjь, бг~оро'диченъ: Ви'ждь ско'рбь мою` дв~о, 
ю='же ми` наведе` мно'жество sw'лъ мои'хъ, и= пре'жде 
и=схо'да w=хла'ду ми` пода'ждь мт~рними мл~твами, во 
_е='же мл\стиву ми` бы'ти бг~у.

Пjь'снь и~.

I=рмо'съ: Седмери'цею пе'щь. халде'йскiй мучи'тель 
бг~очести^вымъ неи'стовнw разжже`, си'лою же лу'чшею, 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

Припjь'въ: Гд\си, о_у=поко'й младе'нца.

Въ нjь'дрjьхъ а=враа'млихъ тя`, въ селе'нiихъ поко'я, 
и=дjь'же ра'дость пра'зднующихъ всегда`, въ мjь'стjьхъ 
w=сла'бы, и=дjь'же _е='сть вода` живу'щая, счини'тъ тя` 
хр\сто'съ на'съ ра'ди младе'нствовавый, пою'щихъ _е=му` 
непреста'ннw: сщ~е'нницы воспо'йте, лю'дiе превозноси'те 
_е=го` во вjь'ки.

Печа'ли на'мъ всевино'вное, и= слеза'мъ 
приснопа'мятное твое` разлуче'нiе вои'стинну бы'сть: 
пре'жде бо вкуше'нiя въ житiи` се'мъ красо'тныхъ, 
w=ста'вилъ _е=си` зе'млю, и= роди'телей нjь'дра: но 
о_у='бw а=враа'мле тя` прiя'тъ нjь'дро jа='кw младе'нца, 
и= вся'кiя неприча'стна скве'рны.

Сла'ва: Что' мя пла'чете младе'нца преста'вльшагося; 
лежа'й вопiе'тъ неви'димw, нjь'смь бо плаче'вный: 
младе'нц_емъ бо w=предjьли'ся прв\дныхъ всjь'хъ ра'дость, 
достw'йная слеза'мъ не содjь'лавшымъ дjьла`. хр\сту' бо 
воспjьва'ютъ: свяще'ннiи по'йте, лю'дiе превозноси'те 
_е=го` во вjь'ки.

И= ны'нjь, бг~оро'диченъ: Въ по'мощь мою` бц\де 
воста'ни, вонми` мл~твjь мое'й, и= и=зба'ви мя` лю'тагw 
w=сужде'нiя, тя'жкагw и=спыта'нiя, тьмы` и= _о=гня`, и= 
скре'жета зу'бнагw, бjьсо'вскагw же нало'га, и= вся'кiя 
ну'жды, наде'ждо ненаде'жныхъ, животе` w\тча'янныхъ.

Пjь'снь f~.

I=рмо'съ: О_у=жасе'ся w= се'мъ нб~о, и= земли` 
о_у=диви'шася концы`: jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее нб~съ. 
тjь'мъ тя` бц\ду а='гг~лwвъ и= человjь^къ чинонача^лiя 
велича'ютъ.

Припjь'въ: Гд\си, о_у=поко'й младе'нца.

Хр\сте` младе'нствовавый кромjь` премjьне'нiя, и= 
кр\сту` прiwбщи'выйся во'лею, и= на ма'т_ернiя бwлjь'зни 
ро'ждшiя тя` воззрjь'вый, печа'ль w=блегчи`, и= болjь'знь 
лю'тую, младе'нца о_у=ме'ршагw вjь'рныхъ роди'телей: да 
сла'вимъ держа'ву твою`.

Посла'вый съ высоты` всецр~ю`, и= прiимы'й бл~же'ннаго 
младе'нца, jа='кw чи'стую вл\дко пти'цу въ гнjь'зда 
нб\сная, сп~слъ _е=си` сегw` ду'хъ w\т сjь'тей 
многови'дныхъ, и= съ прв\дными ду'хи совокупи`, 
о_у=слажда'я цр\ствiя твоегw`.

Сла'ва: Ничто'же сотво'ршымъ сло'ве бж~iй, 
младе'нц_емъ по'далъ _е=си` селе'нiе нб\сное: си'це бо 
бл~говоли'лъ _е=си` бл~же, съ тjь'ми чи'слити созда'нiе 
твое`. младе'нцу прiити` ны'нjь къ тебjь`, болjь'знь 
роди'телей са'мъ w=блегчи`, jа='кw всеще'дрый и= 
чл~вjьколюби'вый.

И= ны'нjь, бг~оро'диченъ: _О='комъ серде'чнымъ вы'ну 
взира'ю къ тебjь`, мт~рнюю и=му'щей мл~тву, ко и=з\ъ 
тебе` ро'ждшемуся: тя' бо пою` всеч\стая, о_у=спи` 
стра^сти моея` души`, ко о_у='тру покая'нiя воздви'гни 
мя` _о=трокови'це, и= свjь'томъ твои'мъ просвjьти`.

Та'же, _е=ктенiа` ма'лая.

И= _е=_ксапостiла'рiй:

Ны'нjь, о_у=поко'ихся, и= w=брjьто'хъ w=сла'бу мно'гу, 
jа='кw преста'вихся w\т и=стлjь'нiя, и= преложи'хся къ 
животу`: гд\си, сла'ва тебjь`.

И= лю'дiе то'йжде.

Стi'хъ: Человjь'къ jа='кw трава`, днi'е _е=гw` jа='кw 
цвjь'тъ се'льный:

Стi'хъ: Jа='кw ду'хъ про'йде въ не'мъ, и= не бу'детъ:

Стi'хъ: И= и='стина гд\сня пребыва'етъ во вjь'къ.

И= на кi'йждо стi'хъ _е=_ксапостiла'рiй.

Та'же, Сла'ва, и= ны'нjь: Ны'нjь и=збра'хъ бг~омт~рь 
_о=трокови'цу, jа='кw роди'ся и=з\ъ нея` хр\сто'съ, 
всjь'хъ и=зба'витель: гд\си, сла'ва тебjь`.

А='бiе же сщ~е'нникъ возглаша'етъ:

Jа='кw ст~ъ _е=си` бж~е на'шъ, и= на ст~ы'хъ 
почива'еши, и= тебjь` сла'ву возсыла'емъ _о=ц~у`, и= 
сн~у, и= ст~о'му дх~у, ны'нjь и= при'снw и= во вjь'ки 
вjькw'въ.

Ли'къ: А=ми'нь.

И= пою'тъ: Ст~ы'й бж~е: Прокi'менъ, гла'съ s~:

Бл~же'нъ пу'ть, во'ньже по'йдеши душе`:

Стi'хъ: W=брати'ся душе` моя` въ поко'й тво'й.

А=по'столъ къ корi'нfянwмъ, зача'ло р_кс~в.

Бра'тiе, не вся'ка пло'ть, та'же пло'ть: но и='на 
о_у='бw пло'ть человjь'кwмъ, и='на же пло'ть скотw'мъ, 
и='на же ры'бамъ, и='на же пти'цамъ. И= тjьлеса` нб\сная, 
и= тjьлеса` з_емна'я: но и='на о_у='бw нб\снымъ сла'ва и= 
и='на земны^мъ. И='на сла'ва со'лнцу, и= и='на сла'ва 
лунjь`, и= и='на сла'ва sвjьзда'мъ: sвjьзда' бо w\т 
sвjьзды` ра'знствуетъ во сла'вjь. Та'кожде и= 
воскр~се'нiе ме'ртвыхъ: сjь'ется въ тлjь'нiе, востае'тъ 
въ нетлjь'нiи. Сjь'ется не въ че'сть, востае'тъ въ 
сла'вjь: сjь'ется въ не'мощи, востае'тъ въ си'лjь. 
Сjь'ется тjь'ло душе'вное, востае'тъ тjь'ло духо'вное: 
_е='сть тjь'ло душе'вное, и= _е='сть тjь'ло духо'вное. 
Та'кw и= пи'сано _е='сть: бы'сть пе'рвый человjь'къ 
а=да'мъ въ ду'шу жи'ву, послjь'днiй а=да'мъ въ дх~ъ 
животворя'щъ.

Стi'хъ: Бл~же'нъ, _е=го'же и=збра'лъ и= прiя'лъ _е=си` 
гд\си.

Стi'хъ: Душа` _е=гw` во бл~ги'хъ водвори'тся.

_Е=v\глiе w\т i=wа'нна, зача'ло к~а.

Рече` гд\сь ко прише'дшымъ къ нему` i=уде'_емъ: а='зъ 
_е='смь хлjь'бъ живо'тный, гряды'й ко мнjь`, не и='мать 
взалка'тися: и= вjь'руяй въ мя`, не и='мать вжажда'тися 
никогда'же. Но рjь'хъ ва'мъ: jа='кw и= ви'дjьсте мя`, и= 
не вjь'руете. Все` _е='же да'стъ мнjь` _о=ц~ъ, ко мнjь` 
прiи'детъ: и= гряду'щаго ко мнjь` не и=зжену` во'нъ. 
jа='кw снидо'хъ съ нб~се`, не да творю` во'лю мою`, но 
во'лю посла'вшагw мя` _о=ц~а`. Се' же _е='сть во'ля 
посла'вшагw мя` _о=ц~а`, да все`, _е='же да'стъ ми`, не 
погублю` w\т негw`, но воскр\сшу _е=` въ послjь'днiй 
де'нь.

И= а='бiе быва'етъ послjь'днее цjьлова'нiе, пjьвц_е'мъ 
пою'щымъ стiхи^ры сiя^. Гла'съ и~.

Подо'бенъ: _W пресла'внагw чудесе`!

_W кто` не воспла'четъ, ча'до мое`, _е='же w\т житiя` 
сегw` плаче'вное твое` преставле'нiе! jа='кw младе'нецъ 
незрjь'лый w\т ма'тернихъ w=б\ъя'тiй, ны'нjь jа='коже 
птене'цъ ско'рw w\тлетjь'лъ _е=си`, и= къ созда'телю 
всjь'хъ и=збjь'глъ _е=си`. _w ча'до, кто` не воспла'четъ, 
зря` твое` jа='сное лице` о_у=вяда'емо, _е='же пре'жде 
jа='кw крi'нъ кра'сный; _w кто` не возстене'тъ, ча'до 
мое`, и= съ пла'чемъ не возопiе'тъ. мно'гагw твоегw` 
бл~голjь'пiя и= красоты` жи'тельства твоегw`; jа='коже бо 
кора'бль слjь'да не и=мы'й, си'це заше'лъ _е=си` w\т 
_о='чiю ско'рw: прiиди'те дру'зи мои`, срw'дницы и= 
бли'жнiи, вку'пjь со мно'ю сего` цjьлу'емъ, ко гро'бу 
посыла'юще.

Сме'рть младе'нц_емъ w=сла'ба: жите'йскихъ бо sw'лъ 
неприча'стни jа=ви'шася, и= къ поко'ю приспjь'ша, и= 
ра'достiю нб\сною во а=враа'млихъ нjь'дрjьхъ ра'дуются, 
и= мл\дн_ецъ ст~ы'хъ бж~е'ственнымъ ликw'мъ ны'нjь 
свеселя'тся, и= вjь'рнw лику'ютъ, jа='кw w\т тлjь'нiя 
грjьхолю'бнагw чи'сты w\тидо'ша.

Сла'ва, гла'съ s~:

Болjь'знь а=да'му бы'сть дре'ва вкуше'нiемъ дре'вле во 
_е=де'мjь, _е=гда` sмi'й jа='дъ и=зблева`. тjь'мъ бо 
вни'де сме'рть всеро'дная, снjьда'ющая человjь'ка. но 
прише'дъ вл\дка, низложи` sмi'я, и= о_у=покое'нiе на'мъ 
дарова`. къ нему` о_у='бw возопiи'мъ: пощади` сп~се, и= 
jа=`же прiя'лъ _е=си`, со и=збра'нными твои'ми 
о_у=поко'й.

И= ны'нjь, бг~оро'диченъ: Преложе'нiе скорбя'щихъ, 
свобожде'нiе немощству'ющихъ су'щи бц\де дв~о, сп~са'й 
гра'дъ и= лю'ди, ра'туемыхъ ми'ре, w=бурева'емыхъ 
тишино`, _е=ди'но предста'тельство вjь'рныхъ.

Та'же, Трист~о'е. Прест~а'я тр\оце: _О='ч~е на'шъ: 
Jа='кw твое` _е='сть цр\ство:

Та'же тропари`: Со ду'хи прв\дныхъ:

И= помина'етъ по _о=бы'чаю, глаго'ля _е=ктенiю` 
вышепи'санную, и= мл~тву.

Та'же, дiа'конъ: Прему'дрость.

Ли'къ: Ч\стнjь'йшую херувi^мъ:

Сла'ва, и= ны'нjь:

Гд\си поми'луй, три'жды. Бл~гослови`.

I=ере'й же твори'тъ w\тпу'стъ се'й:

Воскр~сы'й и=з\ъ ме'ртвыхъ, и= живы'ми и= ме'ртвыми 
w=блада'яй, хр\сте` и='стинный бж~е на'шъ, мл~твами 
прест~ы'я твоея` мт~ре, и= всjь'хъ ст~ы'хъ твои'хъ, ду'шу 
w\т на'съ преста'вленнагw мл\днца, и='м\ркъ, въ ски'нiяхъ 
ст~ы'хъ всели`: и= съ пра'ведными причти`, jа='кw бл~гъ 
и= чл~вjьколю'бецъ.

Ли'къ: А=ми'нь.

По w\тпу'стjь же глаго'летъ i=ере'й:

Вjь'чная твоя` па'мять, достобл~же'нне и= 
приснопомина'емый младе'нче, и='м\ркъ.

Ли'къ же пое'тъ, три'жды: Вjь'чная па'мять.

Посе'мъ сщ~е'нникъ глаго'летъ мл~тву сiю`:

Ре'кшу дiа'кону: Гд\су помо'лимся.

И= пjьвц_е'мъ: Гд\си поми'луй.

Храня'й младе'нцы гд\си, въ ны'нjьшнемъ житiи`, въ 
бу'дущемъ же вjь'цjь о_у=гото'вавый и=`мъ простра'нство, 
а=враа'мово ло'но, и= по чистотjь` а='гг~льская 
свjьтоwбра'зная мjьста`, въ ни'хже водворя'ются 
пра'ведныхъ ду'си: ты` са'мъ вл\дко хр\сте`, ду'шу раба` 
твоегw` младе'нца, и='м\ркъ, прiими` съ ми'ромъ. ты' бо 
ре'клъ _е=си`: w=ста'вите дjь'ти прiити` ко мнjь`, 
таковы'хъ бо _е='сть цр\ство нб\сное. тебjь' бо 
подоба'етъ вся'кая сла'ва, че'сть и= поклоне'нiе, со 
_о=ц~е'мъ, и= ст~ы'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

И= взе'мше тjь'ло и='дутъ ко гро'бу пред\ъиду'щымъ 
i=ере'wмъ и= дiа'конwмъ и= всему` кли'ру, пою'щымъ: 
Ст~ы'й бж~е:

Вложи'вше же мо'щи во гро'бъ, i=ере'й нача'льствуяй 
взе'мъ лопа'ту, сы'плетъ зе'млю во гро'бъ глаго'ля:

Гд\сня _е='сть земля`, и= и=сполне'нiе _е=я`, 
вселе'нная и= вси` живу'щiи на не'й.

И= w\тхо'дятъ бл~годаря'ще бг~а.

Коне'цъ погребе'нiю младе'нческому.


{Послjь'дованiе о_у=со'пшихъ младе'нц_евъ (параста'съ)

<::рус>Из Сербского требника. 
<::слав>

быва'етъ jа='коже и= мiрски'хъ человjь^къ, _о=ба'че 
_е=ктенiа` и=з\ъ чи'на погребе'нiя младе'нческагw, съ моли'твою:

Гд\си i=и~се хр\сте` бж~е на'шъ, породи'вшимся:


Чи'нъ погребе'нiя младе'нческагw на па'сху

<::рус>Из Сербского требника. 
<::слав>

Подо'бенъ _е='сть чи'ну пjьва'ему тогда` возра^слымъ. _О=ба'че 
а=п\слъ и= _е=v\глiе чту'тся и=з\ъ чи'на погребе'нiя младе'нческагw, 
подо'бнw и= моли'тву:

Гд\си i=и~се хр\сте` бж~е на'шъ, породи'вшимся: вмjь'стw: Бж~е духw'въ:

<::рус>Примечание подготовлено прот. Николаем Диваковым}