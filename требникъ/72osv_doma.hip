<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Чи'нъ бл~гослове'нiя но'вагw до'му, въ не'мже хо'щетъ 
кто` пе'рвjье всели'тися.

Прише'дъ i=ере'й въ до'мъ, _е=го'же бл~гослови'ти 
и='мать, соверша'етъ ма'лое w=свяще'нiе воды`. Мо'жетъ же 
и= и=мjь'ти съ собо'ю свяще'нную во'ду въ сосу'дjь (а='ще 
по чему'либо не и='мать бы'ти w=свяще'нiя воды` въ 
до'мjь) и= _е=ле'й въ друго'мъ сосу'дjь, и=мjь'ющему же 
бы'ти нача'лу бл~гослове'нiя, на ко'ейждо w\т четы'рехъ 
стjь'нъ да бу'детъ кре'стъ напи'санъ: Посе'мъ начина'етъ 
_о=бы'чнw: Бл~гослове'нъ бг~ъ на'шъ: и= а='бiе пое'тъ съ 
кли'рiки: Цр~ю` небе'сный: По сконча'нiи же пjь'нiя, 
чте'мъ: Трист~о'е. _О='ч~е на'шъ: Гд\си поми'луй, в~_i. 
Сла'ва, и= ны'нjь: Прiиди'те, поклони'мся: три'жды, и= 
_псало'мъ ч~: Живы'й въ по'мощи вы'шнягw: По _псалмjь' же 
чте'тъ, и=ли` пое'тъ тропа'рь се'й, гла'съ и~:

Jа='коже закхе'еву до'му твои'мъ, хр\сте`, вхо'домъ 
спасе'нiе бы'сть, си'це и= ны'нjь вхо'домъ свяще'нныхъ 
служи'телей твои'хъ, и= съ ни'ми ст~ы'хъ твои'хъ 
а='гг~лъ, ми'ръ тво'й пода'ждь до'му сему`, и= 
ми'лостивнw бл~гослови` _е=го`, спаса'я и= просвjьща'я 
всjь'хъ жи'ти хотя'щихъ въ не'мъ.

Су'щей же трапе'зjь о_у=бру'сомъ покры'той, _е=v\глiю 
и= кр\сту` на не'й, и= свjьща'мъ горя'щымъ, и= водjь` 
свяще'ннjьй и= _е=ле'ю су'щымъ, ста'въ i=ере'й къ 
восто'ку лице'мъ и= ре'къ: Гд\су помо'лимся, Гд\си 
поми'луй.

Чте'тъ моли'тву сiю` во о_у=слыша'нiе всjь^мъ:

Гд\си i=и~се хр\сте` бж~е на'шъ, и=зво'ливый под\ъ 
сjь'нь закхе'а мытаря` вни'ти, и= спасе'нiе тому` и= 
всему` до'му _е=гw` бы'вый: са'мъ и= ны'нjь здjь` жи'ти 
хотя'щихъ, и= на'ми недосто'йными молбы^ тебjь` и= 
мол_е'нiя принося'щихъ, w\т вся'кагw sла` неврежде'нныхъ 
соблюди`, бл~гословля'я и=`хъ и= _о=бита'лище сiе`, и= 
ненавjь'тенъ тjь'хъ живо'тъ вы'ну сохраня'я, 
и=з\ъ_оби'лнw вся^ блага^я твоя^ и=`мъ твои'мъ 
бл~гослове'нiемъ на по'лзу подава'яй. Jа='кw подоба'етъ 
тебjь` вся'кая сла'ва, че'сть и= поклоне'нiе, со 
безнача'льнымъ твои'мъ _о=ц~е'мъ, и= прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь. I=ере'й: Ми'ръ всjь^мъ. Ли'къ: И= 
ду'хови твоему`. I=ере'й: Главы^ ва'шя Гд\севи 
приклони'те. Ли'къ: Тебjь` гд\си. И= чте'тъ i=ере'й 
та'йнw моли'тву сiю`:

Влады'ко го'споди бж~е на'шъ, на высо'кихъ живы'й и= 
на смир_е'нныя призира'яй, бл~гослови'вый до'мъ лава'новъ 
при вхо'дjь i=а'кwва, и= до'мъ пенте'фрiевъ при вхо'дjь 
i=w'сифовjьмъ: бл~гослови'вый до'мъ а=веда'рiинъ 
внесе'нiемъ кiвw'та, и= во дни^ прише'ствiя во пло'ти 
хр\ста` бг~а на'шегw, спасе'нiе до'му закхе'еву 
дарова'вый. Са'мъ бл~гослови` и= до'мъ се'й, и= въ не'мъ 
жи'ти хотя'щихъ стра'хомъ твои'мъ w=гради`, и= 
невреди'мыхъ w\т сопроти'вныхъ сохрани`, и= 
бл~гослове'нiе твое` съ высоты` жили'ща твоегw` низпосли` 
и=`мъ, и= бл~гослови` и= о_у=мно'жи вся^ блага^я въ 
до'мjь се'мъ.

Возгла'съ: Твое' бо _е='сть, _е='же ми'ловати и= 
спаса'ти ны`, бж~е на'шъ, и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw, и= 
во вjь'ки вjькw'въ.

Ли'къ: А=ми'нь.

А='бiе же посе'мъ зна'менавъ три'жды _е=ле'й, 
глаго'летъ:

Во и='мя _о=ц~а`, и= сн~а, и= ст~а'гw ду'ха, а=ми'нь. 
И= чте'тъ над\ъ ни'мъ моли'тву сiю`: Гд\си бж~е на'шъ, 
при'зри ны'нjь ми'лостивнw на моли'тву мене` смире'ннагw 
и= недосто'йнагw раба` твоегw`, и= низпосли` бл~года'ть 
прест~а'гw твоегw` дх~а на _е=ле'й се'й, и= w=ст~и` 
_е=го`, jа='кw да бу'детъ во w=свяще'нiе мjь'сту сему` и= 
на не'мъ соwруже'нну до'му, и= на прогна'нiе вся'кiя 
сопроти'вныя си'лы и= сатани'нскихъ навjь'тwвъ. Ты' бо 
_е=си` бл~гословля'яй и= w=свяща'яй вся'ч_еская, хр\сте` 
бж~е на'шъ, и= тебjь` сла'ву возсыла'емъ, _о=ц~у`, и= 
сн~у, и= ст~о'му дх~у, ны'нjь и= при'снw, и= во вjь'ки 
вjькw'въ.

Ли'къ: А=ми'нь. По моли'твjь же взе'млетъ свяще'нную 
во'ду, и= кропи'тъ _е='ю вся^ стjь^ны до'му _о='крестъ и= 
вся^ клjь^ти _е=гw`, глаго'ля:

Во и='мя _о=ц~а`, и= сн~а, и= ст~а'гw дх~а, 
w=кропле'нiемъ воды` сея` свяще'нныя, въ бjь'гство да 
претвори'тся все` лука'вое бjьсо'вское дjь'йство, 
а=ми'нь.

W=кропи'въ же все`, взе'мъ _е=ле'й, помазу'етъ и='мъ 
стjь'ны до'ма, и=дjь'же _е='сть кре'стъ напи'санъ въ 
среди'нjь _е=гw`, наче'нъ w\т восто'чныя стjьны` до'ма, 
посе'мъ и= за'падную, и= по си'хъ сjь'верную, въ коне'цъ 
же ю='жную стjь'ну, надъ ко'ейждо глаго'летъ:

Бл~гословля'ется до'мъ се'й пома'занiемъ свята'гw 
_е=ле'а сегw`, во и='мя _о=ц~а`, и= сн~а, и= ст~а'гw 
ду'ха, а=ми'нь.

По соверше'нiи пома'занiя _е=ле'емъ, сожига'етъ 
пома'занiе свjьщы` горя'щими, на ко'ейждо стjьнjь`. Сему' 
же быва'ющу, пjьвцы` пою'тъ стiхи'ру сiю` гла'съ _е~:

Бл~гослови`, гд\си, до'мъ се'й, и= и=спо'лни _е=го` 
земны'хъ твои'хъ бла^гъ, и= въ не'мъ бл~гоче'стнw жи'ти 
хотя'щихъ w\т вся'кагw sла'гw w=бстоя'нiя неврежде'нныхъ 
сохрани`, и= вся'кое и=з\ъ_оби'лiе небе'снагw и= земна'гw 
твоегw` бл~гослове'нiя тjь^мъ да'руй, и= jа='кw ще'дръ 
поми'луй, по вели'цjьй твое'й ми'лости.

По w=конча'нiи пома'занiя, станови'тся i=ере'й лице'мъ 
къ восто'ку, и= а='ще и=зво'литъ, чте'тъ и= _е=v\глiе, 
ре'къ:

Прему'дрость про'сти, о_у=слы'шимъ ст~а'гw _е=v\глiа, 
и= прw'чая. W\т луки` ст~а'гw _е=v\глiа чте'нiе. Ли'къ: 
Сла'ва тебjь` гд\си: И= чте'тъ w\т луки` зача'ло ч~д.

Во вре'мя _о='но, прiи'де i=и~съ во i=ерiхw'нъ. И= се` 
му'жъ нарица'емый закхе'й, и= се'й бjь` ста'рjьй 
мытар_е'мъ, и= то'й бjь` бога'тъ: и= и=ска'ше ви'дjьти 
i=и~са, кто' _е=сть, и= не можа'ше w\т наро'да, jа='кw 
во'зрастомъ ма'лъ бjь`: и= предите'къ, возлjь'зе на 
jа='годичину, да ви'дитъ, jа='кw хотя'ше ми'мw _е=я` 
проити`. И= jа='кw прiи'де на мjь'сто, воззрjь'въ i=и~съ 
ви'дjь _е=го`, и= рече` къ нему`: закхе'е, потща'вся 
слjь'зи: дне'сь бо въ дому` твое'мъ подоба'етъ ми` бы'ти. 
И= потща'вся слjь'зе, и= прiя'тъ _е=го` ра'дуяся. И= 
ви'дjьвше вси` ропта'ху, глаго'люще, jа='кw ко грjь'шну 
му'жу вни'де вита'ти. Ста'въ же закхе'й рече` ко гд\су: 
се` по'лъ и=мjь'нiя моегw`, гд\си, да'мъ ни'щымъ: и= 
а='ще кого` чи'мъ w=би'дjьхъ, возвращу` четвери'цею. 
Рече' же къ нему` i=и~съ: jа='кw дне'сь сп\снiе до'му 
сему` бы'сть, зане` и= се'й сы'нъ а=враа'мль _е='сть: 
прiи'де бо сн~ъ чл~вjь'чь взыска'ти и= сп\сти` 
поги'бшаго.

Ли'къ: Сла'ва тебjь` гд\си:

И= а='бiе чту'тъ _псало'мъ р~: Мл\сть и= су'дъ воспою` 
тебjь`, гд\си:

I=ере'й кади'тъ ве'сь до'мъ. По се'мъ же глаго'летъ 
_е=ктенiю` сiю`:

Поми'луй на'съ, бж~е, по вели'цjьй ми'лости твое'й, 
мо'лимтися, о_у=слы'ши и= поми'луй.

Ли'къ: Гд\си поми'луй. Три'жды.

_Е=ще` мо'лимся w= _е='же низпосла'ти бл~гослове'нiе 
свое` на до'мъ се'й и= на раба` своего` (и=ли` рабу` 
свою`) и='м\ркъ, и= на всjь'хъ въ не'мъ бл~гоче'стнw 
жи'ти хотя'щихъ, и= посла'ти и=`мъ а='гг~ла своего` 
ми'лостива, соблюда'юща и= сохраня'ща и=`хъ w\т вся'кагw 
sла`, и= наставля'юща къ дjь'ланiю всjь'хъ 
добродjь'телей, и= ко и=сполне'нiю ст~ы'хъ хр\сто'выхъ 
за'повjьдей: и= w= _е='же сохрани'ти и=`хъ w\т гла'да, 
губи'тельства, тру'са, пото'па, _о=гня`. меча` и= 
наше'ствiя и=ноплем_е'нникъ. и= вся'кiя смертоно'сныя 
ра'ны, и= дарова'ти и=`мъ здра'вiе, и= долгоде'нствiемъ 
w=гради'ти и=`хъ. и= во все'мъ о_у=гобзи'ти, рце'мъ вси`, 
гд\си, о_у=слы'ши и= поми'луй.

_Е=ще` мо'лимся за всю` бра'тiю и= за вся` хр\стiа'ны.

Возгла'съ: О_у=слы'ши ны`, бж~е сп~си'телю на'шъ, 
о_у=пова'нiе всjь'хъ конце'въ земли`, и= су'щихъ въ мо'ри 
дале'че, и= ми'лостивъ, ми'лостивъ бу'ди, вл\дко, w= 
грjьсjь'хъ на'шихъ, и= поми'луй ны`: ми'лостивъ бо и= 
чл~вjьколю'бецъ бг~ъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

И= твори'тъ дне'вный _о=бы'чный w\тпу'стъ, и= 
многолjь'тствовавъ до'му влады'цjь, w\тхо'дитъ во 
своя^си, бл~годаря` бг~а.
