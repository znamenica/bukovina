<::рус>  Компиляция по различным печатным источникам, 
     оцифровка и приведение к грамматическим нормам 
	 ЦС-языка: протоиерей Николай Диваков, Дмитрий
	 Михалин, Анатолий Алексеевич Матвеев.
<::слав> 



%<Послjь'дованiе w=сщ~е'нiя часо'вни.%>

%<Поставля'ется столе'цъ, па'волокою покрове'нный, и= 
вода` въ сосу'дjь: а=рхiере'й же, держя` въ руцjь` ч\стны'й 
кр\стъ съ васiлки`, и= _е=v\глiе, пред\ъиду'щу _е=му` 
дiа'кону съ кади'льницею, и= двjьма` свjьщено'сцема со 
свjьща'ми. Прише'дъ же пред\ъ столе'цъ, полага'етъ на не'мъ 
кр\стъ и= _е=v\глiе, и= взе'мъ кади'льницу кади'тъ во'ду 
кр\стоwбра'знw, и= начина'етъ _о=бы'чнw.%>

%<Прwтодiа'конъ: Б%>лагослови`, преwсвяще'ннjьйшiй 
влады'ко.

%<А=рхiере'й: Б%>лг\све'нъ бг~ъ на'шъ: %<Ли'къ: 
А=%>ми'нь. %<И= пою'тъ: Ц%>р~ю` нб\сный:

%<Прwтодiа'конъ: Б%>г~ъ гд\сь, и= jа=ви'ся на'мъ: 
%<три'жды.%>

%<И= тропа'рь хра'ма.%>

%<Сла'ва, и= ны'нjь: w=бновле'нiя, гла'съ д~:%>

%<Jа='%>коже вы'шнiя тве'рди бл~голjь'пiе, и= ни'жнюю 
споказа'лъ _е=си` красоту` ст~а'гw селе'нiя сла'вы твоея` 
гд\си, о_у=тверди` сiе` во вjь'къ вjь'ка, и= прiими` на^ша 
въ не'мъ непреста'ннw приноси^мая тебjь` мол_е'нiя бц\дею, 
всjь'хъ животе` и= воскр\снiе.

%<Кадя'щу же а=рхiере'ю хра'мъ, пое'тъ ли'къ тропари` 
сiя^, гла'съ s~:%>

%<_Е='%>же ра'дуйся а='гг~ломъ прiи'мшая, и= ро'ждшая 
зижди'теля твоего`, дв~о, сп~са'й тя` велича'ющыя.

%<В%>оспjьва'емъ сн~а твоего` бц\де, и= вопiе'мъ: 
преч\стая вл\дчце, вся'кiя бjьды` и=зба'ви рабы^ твоя^.

%<Ц%>ар_е'мъ, пр\оро'кwмъ и= а=п\слwмъ, и= мч~нкwмъ ты` 
_е=си` похвала`, и= предста'тельница мi'ру, всенепоро'чная.

%<Н%>еду'гwвъ, и= вся'кихъ болjь'зней, и= бjь'дъ на'съ 
свободи`, къ сщ~е'нному твоему` покро'ву прибjьга'ющихъ.

%<Сла'ва: _О=%>ц~а` и= сн~а славосло'вимъ, и= дх~а 
ст~а'го, глаго'люще: тр\оце ст~а'я, сп~си` ду'шы на'шя.

%<И= ны'нjь: Н%>еизрече'ннw въ послjь^дняя заче'ншая, и= 
ро'ждшая созда'теля твоего`, дв~о, сп~са'й тя` велича'ющыя.

%<Та'же: М%>л\срдiя дв_е'ри w\тве'рзи на'мъ 
бл~гослове'нная бц\де, надjь'ющiися на тя` да не поги'бнемъ, 
но да и=зба'вимся тобо'ю w\т бjь'дъ: ты' бо _е=си` сп~се'нiе 
ро'да хр\стiа'нскагw.

%<Та'же, прwтодiа'конъ: Г%>д\су помо'лимся.

%<Возгла'съ: Jа='%>кw ст~ъ _е=си` бж~е на'шъ:

%<Ли'къ: А=%>ми'нь.

%<Та'же настоя'щыя тропари`, гла'съ s~:%>

%<Н%>ы'нjь наста` вре'мя всjь'хъ w=сщ~а'ющее, и= 
прв\дный на'съ жде'тъ судiя`, но w=брати'ся душе` къ 
покая'нiю, jа='кw блудни'ца зову'щи со слеза'ми: гд\си, 
поми'луй мя`.

%<В%>ода'ми w=дожди'вый хр\сте` и=сто'чникъ 
и=сцjьле'нiй, во всеч\стнjь'мъ хра'мjь дв~ы дне'сь, твоегw` 
бл~гослове'нiя w=кропле'нiемъ, w\тгоня'еши неду'ги 
немощству'ющихъ, врачу` ду'шъ и= тjьле'съ на'шихъ.

%<Д%>в~а родила` _е=си` неискусобра'чная и= дв~о 
пребыла` _е=си` мт~и безневjь'стная, бц\де мр~i'е, хр\ста` 
бг~а на'шего моли` сп~сти'ся на'мъ.

%<П%>рест~а'я бц\де дв~о, ру'къ на'шихъ дjьла` 
и=спра'ви, и= проще'нiе прегрjьше'нiй на'шихъ и=спроси`, 
внегда` пjь'ти на'мъ а='гг~льское пjь'нiе:

%<С%>т~ы'й бж~е, ст~ы'й крjь'пкiй, ст~ы'й безсме'ртный, 
поми'луй на'съ.

%<W\т%>пjь'вше же по _о=бы'чаю, и= по трист~о'мъ 
прwтодiа'конъ глаго'летъ: Во'нмемъ.

%<А=рхiере'й: М%>и'ръ всjь^мъ.

%<Ли'къ: И=%> ду'хови твоему`.

%<Чте'цъ, прокi'менъ, гла'съ г~:%>

%<Г%>д\сь просвjьще'нiе мое`, и= сп~си'тель мо'й, когw` 
о_у=бою'ся;

%<Стi'хъ: Г%>д\сь защи'титель живота` моегw`, w\т когw` 
о_у=страшу'ся;

%<А=по'столъ къ _е=вре'wмъ, зача'ло т~s.%>

%<Б%>ра'тiе, ст~я'й и= w=свяща'емiи, w\т _е=ди'нагw 
вси`: _е=я'же ра'ди вины` не стыди'тся бра'тiю нарица'ти 
и=`хъ, глаго'ля: Возвjьщу` и='мя твое` бра'тiи мое'й, 
посредjь` цр~кве воспою` тя`. И= па'ки: а='зъ бу'ду 
надjь'яся на'нь. и= па'ки: се` а='зъ и= дjь'ти, jа=`же ми` 
да'лъ _е='сть бг~ъ. Поне'же о_у='бw дjь'ти прiwбщи'шася 
пло'ти и= кро'ви, и= то'й прiи'скреннjь прiwбщи'ся тjь'хже, 
да сме'ртiю о_у=праздни'тъ и=му'щаго держа'ву сме'рти, 
си'рjьчь дiа'вола: И= и=зба'витъ си'хъ _е=ли'цы стра'хомъ 
сме'рти чрез\ъ все` житiе` пови'нни бjь'ша рабо'тjь. Не w\т 
а='гг~лъ о_у='бw когда` прiе'млетъ, но w\т сjь'мене 
а=враа'мова прiе'млетъ. W\тню'дуже до'лженъ бjь` по всему` 
подо'битися бра'тiи, да мл\стивъ бу'детъ и= вjь'ренъ 
первосщ~е'нникъ, jа=`же къ бг~у, во _е='же w=чи'стити 
грjьхи` людскi^я. Въ не'мже бо пострада` са'мъ, и=скуше'нъ 
бы'въ, мо'жетъ и= и=скуша'_емымъ помощи`.

%<А=рхiере'й: М%>и'ръ ти`.

%<А=ллилу'iа. Гла'съ s~.%>

%<Стi'хъ а~: W\т%>ры'гну се'рдце мое` сло'во бла'го.

%<Стi'хъ в~: Г%>лаго'лю а='зъ дjьла` моя^ цр~е'ви.

%<_Е=v\глiе w\т i=wа'нна, зача'ло д~_i:%>

%<В%>о вре'мя _о='но, взы'де i=и~съ во i=ер\сли'мъ. 
_Е='сть же во i=ер\сли'мjьхъ на _о='вчей купjь'ли, jа='же 
глаго'лется _е=вре'йски виfесда`, пя'ть притвw'ръ и=му'щи. 
Въ тjь'хъ слежа'ше мно'жество боля'щихъ, слjьпы'хъ, 
хромы'хъ, сухи'хъ, ча'ющихъ движе'нiя воды`. А='гг~лъ бо 
гд\сень на вся'ко лjь'то схожда'ше въ купjь'ль, и= 
возмуща'ше во'ду: и= и='же пе'рвjье вла'зяше по возмуще'нiи 
воды`, здра'въ быва'ше, jа=цjь'мже неду'гомъ w=держи'мь 
быва'ше.

%<Та'же прwтодiа'конъ _е=ктенiю`:%>

%<М%>и'ромъ гд\су помо'лимся.

%<W=%> свы'шнjьмъ ми'рjь:

%<W=%> ми'рjь всегw` мi'ра:

%<W=%> новосозда'ннjьй часо'внjь се'й:

%<W=%> вели'комъ господи'нjь и= _о=тцjь` на'шемъ:

%<W=%> богохрани'мjьй странjь` на'шей, властjь'хъ, 
во'инствjь и= наро'дjь _е=я`, гд\су помо'лимся.

%<(А='ще во о_у=чи'лищи: W=%> здjь` нача'льствующихъ, 
о_у=ча'щихъ и= о_у=ча'щихся:%<)%>

%<(А='ще во враче'бницjь: W=%> всjь'хъ тружда'ющихся и= 
стра'ждущихъ во враче'бницjь се'й:%<)%>

%<W=%> всjь'хъ, во сла'ву бж~iю потруди'вшихся въ 
возсозда'нiи и= бл~голjь'пнjьмъ о_у=краше'нiи ст~ы'я 
часо'вни сея`:

%<W=%> гра'дjь се'мъ:

%<W=%> бл~горастворе'нiи возду'хwвъ:

%<W=%> пла'вающихъ, путеше'ствующихъ:

%<W=%> _е='же w=ст~и'тися вода'мъ си^мъ, си'лою и= 
дjь'йствiемъ, и= наи'тiемъ ст~а'гw дх~а:

%<W=%> _е='же снизходи'ти на во'ды сiя^ w=чисти'тельному 
пресу'щныя тр\оцы дjь'йству:

%<W=%> _е='же бы'ти водjь` се'й цjьли'тельнjьй ду'шъ и= 
тjьле'съ, и= вся'кiя сопроти'вныя си'лы w\тгна'тельнjьй:

%<W=%> _е='же низпосла'ти гд\су бг~у бл~гослове'нiе 
i=_орда'ново, и= w=святи'ти во'ды сiя^:

%<W=%> всjь'хъ тре'бующихъ w\т бг~а по'мощи и= 
заступле'нiя:

%<W=%> _е='же просвjьти'тися на'мъ просвjьще'нiемъ 
ра'зума, _е=диносу'щною тр\оцею:

%<Jа='%>кw да гд\сь бг~ъ на'шъ вознизпо'слетъ на'мъ 
блг\дть прест~а'гw своегw` дх~а ко w=сщ~е'нiю возсозда'ннагw 
хра'ма сегw`:

%<W=%> и=зба'витися на'мъ w\т вся'кiя ско'рби:

%<З%>аступи`, сп~си`, поми'луй:

%<П%>рест~у'ю, преч\стую:

%<Ли'къ: Т%>ебjь` гд\си.

%<Возгла'съ: Jа='%>кw подоба'етъ тебjь` вся'кая сла'ва:

%<Та'же мл~тву сiю`:%>

%<Б%>ж~е великоимени'тый, творя'й чудеса`, и=`мже 
нjь'сть числа`! Прiиди` ны'нjь къ моля'щымъ тя` рабw'мъ 
твои^мъ, вл\дко, и= посли` дх~а твоего` ст~а'го, и= w=ст~и` 
во'ду сiю`: [сiя^ глаго'ля, бл~гословля'етъ во'ду десни'цею 
три'жды:] и= да'ждь пiю'щымъ w\т нея` и= прiе'млющымъ и= 
кропя'щымся _е='ю рабw'мъ твои^мъ премjьне'нiе страсте'мъ, 
w=ставле'нiе грjьхw'въ, болjь'знемъ и=сцjьле'нiе, и= 
свобожде'нiе w\т вся'кагw sла`, о_у=твержде'нiе же и= 
w=сщ~е'нiе домw'мъ, и= w=бновля'емjьй часо'внjь се'й. Jа='кw 
бл~гослови'ся и= просла'вися пречт\сно'е и= великолjь'пое 
и='мя твое`, _о=ц~а` и= сн~а и= ст~а'гw дх~а, ны'нjь и= 
при'снw и= во вjь'ки вjькw'въ.

%<Ли'къ: А=%>ми'нь.

%<А=рхiере'й: М%>и'ръ всjь^мъ.

%<Ли'къ: И=%> ду'хови твоему`.

%<Прwтодiа'конъ: Г%>лавы^ ва'шя гд\севи приклони'те.

%<Ли'къ: Т%>ебjь` гд\си.

%<А=рхiере'й: ж%>е чте'тъ та'йнw мл~тву сiю`:

%<П%>риклони` гд\си о_у='хо твое`, и= о_у=слы'ши ны`, 
и='же во i=_орда'нjь крести'тися и=зво'ливый, и= w=святи'вый 
во'ды: и= бл~гослови` всjь'хъ на'съ, и=`же преклоне'нiемъ 
своея` вы'и, назна'менающихъ рабо'тное воwбраже'нiе: и= 
сподо'би на'съ и=спо'лнитися w=свяще'нiя твоегw`, воды` сея` 
причаще'нiемъ: и= да бу'детъ на'мъ гд\си, во здра'вiе души` 
и= тjь'ла.

%<Возгла'съ: Т%>ы' бо _е=си` w=сщ~е'нiе на'ше, и= тебjь` 
сла'ву и= бл~годаре'нiе и= поклоне'нiе возсыла'емъ, со 
безнача'льнымъ твои'мъ _о=ц~е'мъ, и= всест~ы'мъ, бл~ги'мъ, 
и= животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ.

%<Ли'къ: А=%>ми'нь.

%<Та'же взе'мъ ч\стны'й кр\стъ, бл~гословля'етъ во'ды 
три'жды, кр\стоwбра'знw низводя` и= возводя` и=` пра'вw, и= 
поя` настоя'щiй тропа'рь, гла'съ а~, три'жды:%>

%<С%>п~си` гд\си лю'ди твоя^, и= бл~гослови` достоя'нiе 
твое`, побjь^ды на сопроти^вныя да'руя, и= твое` сохраня'я 
кр\сто'мъ твои'мъ жи'тельство.

%<И= а='бiе прwтодiа'конъ: Г%>д\су помо'лимся.

%<А=рхiере'й же чте'тъ моли'тву:%>

%<Г%>д\си нб~се` и= земли`, и='же ст~у'ю твою` цр~ковь 
неизрече'нною прему'дростiю w=снова'вый, и= во w='бразъ 
а='гг~льскагw на нб~си` служе'нiя, свяще'нничества чи'нъ на 
земли` соста'вивый.

%<П%>ри'зри ны'нjь, вл\дко великода'рне, ми'лостивымъ 
твои'мъ _о='комъ на ны`, недостw'йныя рабы^ твоя^, во 
о_у=миле'нiи серде'цъ соверша'ющыя w=сщ~е'нiе часо'вни сея` 
въ че'сть: %<(и='м\ркъ, _е=гw'же часо'вня)%>, въ сла'вномъ 
бл~голjь'пiи возсозда'нныя къ сла'вjь твое'й и= ко 
о_у=тjьше'нiю люде'й правосла'вныхъ гра'да на'шегw %<(а='ще 
во о_у=чи'лищи:%> и= всjь'хъ здjь` нача'льствующихъ, 
о_у=ча'щихъ и= о_у=ча'щихся: %<а='ще во враче'бницjь:%> и= 
всjь'хъ тружда'ющихся и= стра'ждущихъ во враче'бницjь 
се'й%<)%>.

%<Н%>изпосли` прест~а'гw твоегw` дх~а и= w=ст~и` 
часо'вню сiю` и= о_у=тверди` ю=` до сконча'нiя вjь'ка цjь'лу 
и= непоколеби'му и= сподо'би въ не'й моли^твы и= 
славослw'вiя всегда` тебе` приноси'ти w= всjь'хъ лю'дjьхъ 
твои'хъ.

%<В%>сjь'мъ потруди'вшымся в\ъ сооруже'нiи часо'вни сея` 
w=ставле'нiе согрjьше'нiй пода'ждь: да'руй и=`мъ (а='ще во 
о_у=чи'лищи: и= всjь^мъ здjь` нача'льствующымъ, о_у=ча'щымъ 
и= о_у=ча'щымся: а='ще во враче'бницjь: и= всjь^мъ 
тружда'ющымся и= стра'ждущымъ во враче'бницjь се'й) вся^ 
jа=`же ко сп~се'нiю прош_е'нiя, здра'вiе же и= сп~се'нiе, и= 
во всjь'мъ бл~го'е поспjьше'нiе, да неwсужде'ннw покло'нятся 
тебjь` _е=ди'ному и='стинному бг~у, и= _е=го'же посла'лъ 
_е=си` i=и~су хр\сту`, мл~твами бц\ды, %<[и= _е=гw'же 
_е='сть часо'вня]%> и= всjь'хъ ст~ы'хъ твои'хъ, а=ми'нь.

%<Jа='%>кw ст~ъ _е=си` бж~е на'шъ, и= во ст~ы'хъ 
почива'еши, и= тебjь` сла'ву возсыла'емъ, _о=ц~у` и= сн~у, 
и= ст~о'му дх~у, ны'нjь и= при'снw, и= во вjь'ки вjькw'въ.

%<Ли'къ: А=%>ми'нь.

%<Та'же кропи'тъ а=рхiере'й часо'вню сщ~е'нною водо'ю 
глаго'люще:%>

%<W=%>сщ~а'ется часо'вня сiя` w=кропле'нiемъ воды` сея` 
сщ~е'нныя, во и='мя _о=ц~а`, и= сн~а, и= ст~а'гw дх~а, 
а=ми'нь.

%<Кли'рiцы же кропя'тъ ю=` w\твнjь`.%>

%<Лю'дiе же пою'тъ настоя'щiй тропа'рь, гла'съ д~:%>

%<С%>п~си` гд\си лю'ди твоя^, и= бл~гослови` достоя'нiе 
твое`, побjь^ды на сопроти^вныя да'руя, и= твое` сохраня'я 
кр\сто'мъ твои'мъ жи'тельство.

%<Посе'мъ:%>

%<Прwтодiа'конъ:%> Прему'дрость.

%<А=рхiере'й: П%>рест~а'я бц\де, спаси` на'съ.

%<Ли'къ: Ч%>естнjь'йшую херувi^мъ:

%<А=рхiере'й: С%>ла'ва тебjь` хр\сте` бж~е, о_у=пова'нiе 
на'ше, сла'ва тебjь`.

%<Ли'къ: С%>ла'ва, и= ны'нjь: %<Г%>д\си поми'луй, 
%<три'жды. П%>реwсвяще'ннjьйшiй влады'ко бл~гослови`.

%<А=%>рхiере'й твори'тъ w\тпу'стъ по _о=бы'чаю.

%<Прwтодiа'конъ: В%>ели'кому господи'ну и= _о=тцу` 
на'шему ст~jь'йшему патрiа'рху моско'вскому и= всея` руси` 
а=ле_ксi'ю со все'ю _е=гw` бг~оспаса'емою всерwссi'йскою 
па'ствою, и= господи'ну на'шему преwсвяще'ннjьйшему 
митрополi'ту (%<и=ли`%> а=рхiепi'скопу, %<и=ли`%> 
_е=пi'скопу) %<[и='м\ркъ, _е=гw'же _о='бласть]%>, 
богохрани'мjьй странjь` на'шей, властjь'мъ, во'инству и= 
наро'ду _е=я`, %<(а='ще во о_у=чи'лищи:%> и= всjь^мъ здjь` 
нача'льствующымъ, о_у=ча'щымъ и= о_у=ча'щымся: %<а='ще во 
враче'бницjь:%> и= всjь^мъ тружда'ющымся и= стра'ждущымъ во 
враче'бницjь се'й%<)%>, всjь^мъ потруди'вшымся въ 
возсозда'нiи и= бл~голjь'пнjьмъ о_у=краше'нiи часо'вни сея` 
и= всjь^мъ правосла^внымъ хр\стiа'нwмъ мнw'гая лjь^та.

%<И= пое'тъ ли'къ: М%>нw'гая лjь^та, %<три'жды.%>


