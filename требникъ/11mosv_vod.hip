<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва к~а] Послjь'дованiе ма'лагw w=сщ~е'нiя воды`.

Поставля'ется столе'цъ посредjь` цр~кве, па'волокою 
покрове'нный, на _о=бы'чномъ мjь'стjь, и= вода` въ 
сосу'дjь: сщ~е'нникъ же взе'мъ _е=пiтрахи'ль и= фелw'нь 
на ся`, держя` въ руцjь` ч\стны'й кр\стъ съ васiлки`, 
пред\ъиду'щу _е=му` дiа'кону съ кади'льницею, и= двjьма` 
свjьщено'сцема со свjьща'ми. Прише'дъ же пред\ъ столе'цъ, 
полага'етъ на не'мъ кр\стъ, и= взе'мъ кади'льницу, 
кади'тъ во'ду кр\стоwбра'знw, и= начина'етъ _о=бы'чнw. 
Бл~гослови'вшу сщ~е'ннику, начина'емъ.

_Псало'мъ рм~в:

Гд\си, о_у=слы'ши мл~тву мою`, внуши` моле'нiе мое` во 
и='стинjь твое'й, о_у=слы'ши мя` въ пра'вдjь твое'й. И= 
не вни'ди въ су'дъ съ рабо'мъ твои'мъ, jа='кw не 
w=правди'тся пред\ъ тобо'ю вся'къ живы'й. Jа='кw погна` 
вра'гъ ду'шу мою`, смири'лъ _е='сть въ зе'млю живо'тъ 
мо'й: посади'лъ мя` _е='сть въ те'мныхъ, jа='кw м_е'ртвыя 
вjь'ка. И= о_у=ны` во мнjь` ду'хъ мо'й, во мнjь` смяте'ся 
се'рдце мое`. Помяну'хъ дни^ др_е'внiя: поучи'хся во 
всjь'хъ дjь'лjьхъ твои'хъ, въ творе'нiихъ руку` тво_е'ю 
поуча'хся. Воздjь'хъ къ тебjь` ру'цjь мои`, душа` моя` 
jа='кw земля` безво'дная тебjь`. Ско'рw о_у=слы'ши мя` 
гд\си, и=счезе` ду'хъ мо'й: не w\тврати` лица` твоегw` 
w\т мене`, и= о_у=подо'блюся низходя'щымъ въ ро'въ. 
Слы'шану сотвори` мнjь` зау'тра мл\сть твою`, jа='кw на 
тя` о_у=пова'хъ: скажи` мнjь` гд\си, пу'ть, во'ньже 
пойду`, jа='кw къ тебjь` взя'хъ ду'шу мою`. И=зми' мя w\т 
вра^гъ мои'хъ, гд\си, къ тебjь` прибjьго'хъ. Научи' мя 
твори'ти во'лю твою`, jа='кw ты` _е=си` бг~ъ мо'й: дх~ъ 
тво'й бл~гi'й наста'витъ мя` на зе'млю пра'ву. И='мене 
твоегw` ра'ди, гд\си, живи'ши мя`: пра'вдою твое'ю 
и=зведе'ши w\т печа'ли ду'шу мою`. И= мл\стiю твое'ю 
потреби'ши враги` моя^, и= погуби'ши вся^ стужа'ющыя 
души` мое'й, jа='кw а='зъ ра'бъ тво'й _е='смь.

Та'же, Бг~ъ гд\сь, и= jа=ви'ся на'мъ: три'жды, во 
гла'съ д~.

И= настоя'щыя тропари`, гла'съ д~:

Къ бц\дjь прилjь'жнw ны'нjь притеце'мъ грjь'шнiи и= 
смире'ннiи и= припаде'мъ, въ покая'нiи зову'ще и=з\ъ 
глубины` души`: вл\дчце, помози` на ны` мл\срдовавши: 
потщи'ся, погиба'емъ w\т мно'жества прегрjьше'нiй, не 
w\тврати` твоя^ рабы^ тщы`: тя' бо и= _е=ди'ну наде'жду 
и='мамы. [Два'жды.]

Не о_у=молчи'мъ никогда` бц\де, си^лы твоя^ глаго'лати 
недосто'йнiи: а='ще бо ты` не бы` предстоя'ла моля'щи, 
кто` бы на'съ и=зба'вилъ w\т толи'кихъ бjь'дъ; кто'же бы 
сохрани'лъ до ны'нjь свобо'дны; не w\тсту'пимъ вл\дчце 
w\т тебе`: твоя^ бо рабы^ сп~са'еши при'снw w\т вся'кихъ 
лю'тыхъ.

Та'же, _псало'мъ н~: Поми'луй мя` бж~е:

Та'же, пое'мъ тропари` сiя^, гла'съ s~:

_Е='же ра'дуйся а='гг~ломъ прiи'мшая, и= ро'ждшая 
зижди'теля твоего`, дв~о, сп~са'й тя` велича'ющыя.

Глаго'ли пе'рвый тропа'рь два'жды.

Воспjьва'емъ сн~а твоего` бц\де, и= вопiе'мъ: 
преч\стая вл\дчце, вся'кiя бjьды` и=зба'ви рабы^ твоя^.

Цар_е'мъ, пр\оро'кwмъ и= а=п\слwмъ, и= мч~нкwмъ ты` 
_е=си` похвала`, и= предста'тельница мi'ру, 
всенепоро'чная.

Jа=зы'къ вся'къ правосла'вныхъ похваля'етъ, и= 
бл~жи'тъ, и= сла'витъ преч\стое рж\ство` твое`, мр~i'е 
бг~оневjь'стная.

Да'ждь хр\сте` мо'й, и= мнjь` недосто'йному долгw'въ 
w=ставле'нiе, молю'ся тя` ро'ждшiя мл~твами, jа='кw 
бл~гоутро'бенъ.

На тя` моя^ о_у=пова^нiя возложи'хъ бц\де, сп~си' мя 
мл~твами твои'ми, да'руй ми` прегрjьше'нiй w=ставле'нiе.

W=живи' мя, ро'ждшая жизнода'вца и= сп~са, сп~си` 
мл~твами твои'ми: бл~гослове'нная наде'ждо ду'шъ на'шихъ.

Зижди'теля всjь'хъ во о_у=тро'бjь твое'й заче'ншая 
дв~о всенепоро'чная, мл~твами твои'ми сп~си` ду'шы на'шя.

Бц\де ро'ждшая сло'вомъ па'че сло'ва, сло'во 
всепjь'тая, того` моли` сп~сти` ду'шы на'шя.

Мл\стива мнjь` судiю' же и= сн~а твоего` 
прегрjьши'вшему па'че вся'кагw человjь'ка, твои'ми 
мл~твами содjь'лай вл\дчце.

По до'лгу вопiе'мъ ти`: ра'дуйся бц\де ч\стая 
приснодв~о, моля'щеся мл~твами твои'ми сп~сти'ся.

И=зба'ви мя` _о=гня` вjь'чнагw, и= му'къ предлежа'щихъ 
мнjь` бг~ороди'тельнице, jа='кw да о_у=блажа'ю тя`.

Не пре'зри мол_е'нiя твои'хъ рабw'въ, мо'лимся вл\дчце 
всепjь'тая, jа='кw да и=зба'вимся вся'кагw w=бстоя'нiя.

Неду'гwвъ, и= вся'кихъ болjь'зней, и= бjь'дъ на'съ 
свободи`, къ сщ~е'нному твоему` покро'ву прибjьга'ющихъ.

Стра'нное чу'до, _е='же въ тебjь` бг~ороди'тельнице: 
на'съ бо ра'ди по на'мъ роди'ся всjь'хъ зижди'тель и=з\ъ 
тебе`, и= бг~ъ на'шъ.

Хра'мъ тво'й бц\де показа'ся врачевство` неду'гwвъ 
безме'здное, и= w=скорбля'емыхъ ду'шъ о_у=тjьше'нiе.

Прест~а'я бц\де, ро'ждшая сп~са, w\т бjь'дъ сп~си`, и= 
вся'кiя и=ны'я ну'жды рабы^ твоя^.

И=зба'ви w\т вся'кагw преще'нiя находя'щагw рабы^ 
твоя^ прест~а'я вл\дчце, и= вся'кагw вре'да душе'внагw же 
и= тjьле'снагw.

Сп~си` всjь'хъ мл~твами твои'ми, дв~о бц\де, къ тебjь` 
притека'ющихъ, и= и=зба'ви вся'кiя ну'жды и= ско'рби.

Кто` притека'яй въ хра'мъ тво'й бц\де, не прiе'млетъ 
ско'рw и=сцjьле'нiя, душе'внагw вку'пjь и= тjьле'снагw, 
преч\стая;

W\т всjь'хъ о_у=моля'емь ще'дре, ст~ы'хъ и= го'рнихъ 
чинw'въ, w=чи'сти мя` ро'ждшею тя`.

Пощади` сп~се, ду'шы о_у=ме'ршихъ бра'тiй на'шихъ, въ 
наде'жди жи'зни: и= w=сла'би, w=ста'ви и=`мъ 
согрjьш_е'нiя.

Ра'дуйся мi'ра w=чисти'лище дв~о, ра'дуйся ру'чко и= 
свjь'щниче всезлаты'й, бж~е'ственныя ма'нны и= свjь'та, 
бг~оневjь'сто.

Пое'мъ тя` бг~а _е=ди'наго въ тр\оцjь, вопiю'ще гла'съ 
трист~ы'й, моля'щеся сп~се'нiе получи'ти.

Сла'ва: _W дв~о, ро'ждшая сп~са и= вл\дку мi'ра и= 
гд\са, того` моли` сп~сти` ду'шы на'шя.

И= ны'нjь: Ра'дуйся горо`, ра'дуйся купино`, ра'дуйся 
врата`, ра'дуйся лjь'ствице, ра'дуйся бж~е'ственная 
трапе'зо, ра'дуйся всjь'хъ по'моще вл\дчце.

Мл~твами, мл\стиве, мт~ре твоея` преч\стыя, и= всjь'хъ 
ст~ы'хъ твои'хъ, твоя^ мл\сти лю'демъ твои^мъ да'руй.

Мл~твами сла'вныхъ а=рха^гг~лъ, и= а='гг~лъ, и= 
го'рнихъ чинw'въ, рабы^ твоя^ сп~се до'брjь сохрани`.

Мл~твами ч\стна'гw и= сла'внагw кр\сти'теля твоегw`, 
пр\оро'ка, предте'чи, хр\сте` сп~се мо'й, рабы^ твоя^ 
сохрани`.

Мл~твами сла'вныхъ а=п\слwвъ и= му'ченикwвъ, и= 
всjь'хъ ст~ы'хъ твои'хъ, твоя^ мл\сти лю'демъ твои^мъ 
да'руй.

Мл~твами сла'вныхъ безсре'бр_енникъ, бц\де рабы^ твоя^ 
сохрани`, jа='кw предста'тельство мi'ра и= 
о_у=твержде'нiе.

Сла'ва: _О=ц~а` и= сн~а славосло'вимъ, и= дх~а 
ст~а'го, глаго'люще: тр\оце ст~а'я, сп~си` ду'шы на'шя.

И= ны'нjь: Неизрече'ннw въ послjь^дняя заче'ншая, и= 
ро'ждшая созда'теля твоего`, дв~о, сп~са'й тя` 
велича'ющыя.

Та'же: Мл\срдiя дв_е'ри w\тве'рзи на'мъ 
бл~гослове'нная бц\де, надjь'ющiися на тя` да не 
поги'бнемъ, но да и=зба'вимся тобо'ю w\т бjь'дъ: ты' бо 
_е=си` сп~се'нiе ро'да хр\стiа'нскагw.

Та'же, Гд\су помо'лимся.

Сщ~е'нникъ: Jа='кw ст~ъ _е=си` бж~е на'шъ:

Ли'къ: А=ми'нь.

Та'же, настоя'щыя тропари`, гла'съ s~:

Ны'нjь наста` вре'мя всjь'хъ w=сщ~а'ющее, и= прв\дный 
на'съ жде'тъ судiя`, но w=брати'ся душе` къ покая'нiю, 
jа='кw блудни'ца зову'щи со слеза'ми: гд\си, поми'луй 
мя`.

Вода'ми w=дожди'вый хр\сте` и=сто'чникъ и=сцjьле'нiй, 
во всеч\стнjь'мъ хра'мjь дв~ы дне'сь, твоегw` 
бл~гослове'нiя w=кропле'нiемъ, w\тгоня'еши неду'ги 
немощству'ющихъ, врачу` ду'шъ и= тjьле'съ на'шихъ.

Дв~а родила` _е=си` неискусобра'чная и= дв~о пребыла` 
_е=си` мт~и безневjь'стная, бц\де мр~i'е, хр\ста` бг~а 
на'шего моли` сп~сти'ся на'мъ.

Прест~а'я бц\де дв~о, ру'къ на'шихъ дjьла` и=спра'ви, 
и= проще'нiе прегрjьше'нiй на'шихъ и=спроси`, внегда` 
пjь'ти на'мъ а='гг~льское пjь'нiе:

Ст~ы'й бж~е, ст~ы'й крjь'пкiй, ст~ы'й безсме'ртный, 
поми'луй на'съ.

W\тпjь'вше же по _о=бы'чаю, и= по трист~о'мъ дiа'конъ 
глаго'летъ: Во'нмемъ.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Чте'цъ, прокi'менъ, гла'съ г~:

Гд\сь просвjьще'нiе мое`, и= сп~си'тель мо'й, когw` 
о_у=бою'ся;

Стi'хъ: Гд\сь защи'титель живота` моегw`, w\т когw` 
о_у=страшу'ся;

А=по'столъ къ _е=вре'wмъ, зача'ло т~s.

Бра'тiе, ст~я'й и= w=свяща'емiи, w\т _е=ди'нагw вси`: 
_е=я'же ра'ди вины` не стыди'тся бра'тiю нарица'ти и=`хъ, 
глаго'ля: Возвjьщу` и='мя твое` бра'тiи мое'й, посредjь` 
цр~кве воспою` тя`. И= па'ки: а='зъ бу'ду надjь'яся 
на'нь. и= па'ки: се` а='зъ и= дjь'ти, jа=`же ми` да'лъ 
_е='сть бг~ъ. Поне'же о_у='бw дjь'ти прiwбщи'шася пло'ти 
и= кро'ви, и= то'й прiи'скреннjь прiwбщи'ся тjь'хже, да 
сме'ртiю о_у=праздни'тъ и=му'щаго держа'ву сме'рти, 
си'рjьчь дiа'вола: И= и=зба'витъ си'хъ _е=ли'цы стра'хомъ 
сме'рти чрез\ъ все` житiе` пови'нни бjь'ша рабо'тjь. Не 
w\т а='гг~лъ о_у='бw когда` прiе'млетъ, но w\т сjь'мене 
а=враа'мова прiе'млетъ. W\тню'дуже до'лженъ бjь` по 
всему` подо'битися бра'тiи, да мл\стивъ бу'детъ и= 
вjь'ренъ первосщ~е'нникъ, jа=`же къ бг~у, во _е='же 
w=чи'стити грjьхи` людскi^я. Въ не'мже бо пострада` 
са'мъ, и=скуше'нъ бы'въ, мо'жетъ и= и=скуша'_емымъ 
помощи`.

Сщ~е'нникъ: Ми'ръ ти`.

А=ллилу'iа. Гла'съ s~.

Стi'хъ а~: W\тры'гну се'рдце мое` сло'во бла'го.

Стi'хъ в~: Глаго'лю а='зъ дjьла` моя^ цр~е'ви.

_Е=v\глiе w\т i=wа'нна, зача'ло д~_i:

Во вре'мя _о='но, взы'де i=и~съ во i=ер\сли'мъ. 
_Е='сть же во i=ер\сли'мjьхъ на _о='вчей купjь'ли, jа='же 
глаго'лется _е=вре'йски виfесда`, пя'ть притвw'ръ 
и=му'щи. Въ тjь'хъ слежа'ше мно'жество боля'щихъ, 
слjьпы'хъ, хромы'хъ, сухи'хъ, ча'ющихъ движе'нiя воды`. 
А='гг~лъ бо гд\сень на вся'ко лjь'то схожда'ше въ 
купjь'ль, и= возмуща'ше во'ду: и= и='же пе'рвjье вла'зяше 
по возмуще'нiи воды`, здра'въ быва'ше, jа=цjь'мже 
неду'гомъ w=держи'мь быва'ше.

Та'же, дiа'конъ _е=ктенiю`:

Ми'ромъ гд\су помо'лимся.

W= свы'шнjьмъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= ст~jь'йшемъ, прави'тельствующемъ сv"но'дjь:

W= бл~гочести'вjьйшемъ:

W= пособи'ти и= покори'ти под\ъ но'зjь и='хъ:

W= гра'дjь се'мъ: [а='ще въ монастырjь`,]

W= ст~jь'й _о=би'тели се'й:

W= бл~горастворе'нiи возду'хwвъ:

W= пла'вающихъ, путеше'ствующихъ:

W= _е='же w=святи'тися вода'мъ си^мъ, си'лою и= 
дjь'йствiемъ, и= наи'тiемъ ст~а'гw дх~а:

W= _е='же снизходи'ти на во'ды сiя^ w=чисти'тельному 
пресу'щныя тр\оцы дjь'йству:

W= _е='же бы'ти водjь` се'й цjьли'тельной ду'шъ и= 
тjьле'съ, и= вся'кiя сопроти'вныя си'лы w\тгна'тельнjьй:

W= _е='же низпосла'ти гд\су бг~у бл~гослове'нiе 
i=_орда'ново, и= w=святи'ти во'ды сiя^:

W= всjь'хъ тре'бующихъ w\т бг~а по'мощи и= 
заступле'нiя:

W= _е='же просвjьти'тися на'мъ просвjьще'нiемъ 
ра'зума, _е=диносу'щною тр\оцею:

Jа='кw да гд\сь бг~ъ на'шъ пока'жетъ ны` сы'ны, и= 
наслjь'дники цр\ствiя своегw`, воды` сея` причаще'нiемъ 
же и= кропле'нiемъ:

W= и=зба'витися на'мъ w\т вся'кiя ско'рби:

Заступи`, сп~си`, поми'луй:

Прест~у'ю, преч\стую:

Ли'къ: Тебjь` гд\си.

Возгла'съ: Jа='кw подоба'етъ тебjь` вся'кая сла'ва:

Та'же мл~тву сiю`:

Гд\си бж~е на'шъ, вели'кiй въ совjь'тjь, и= ди'вный въ 
дjь'лjьхъ, всея` тва'ри содjь'телю, храня'й завjь'тъ 
тво'й, и= мл\сть твою` лю'бящымъ тя`, и= соблюда'ющымъ 
повелjь^нiя твоя^, всjь'хъ въ ну'ждахъ о_у=мил_е'нныя 
прiе'мляй сле'зы, сегw' бо ра'ди прише'лъ _е=си` въ 
ра'бiи зра'цjь. не привидjь'нiи на'съ о_у=страша'я, но 
здра'вiе тjь'лу и='стинное подава'яй, и= глаго'ляй: се` 
здра'въ бы'лъ _е=си`, ктому` не согрjьша'й. но и= w\т 
бре'нiя здра'вы _о='чи содjь'лалъ _е=си`, и= о_у=мы'тися 
повелjь'въ, свjь'ту всели'тися сотвори'лъ _е=си` 
сло'вомъ, сопроти'вныхъ страсте'й во'лны смуща'яй, и= 
житiя` сегw` сла'ное мо'ре и=зсуша'яй. и= тяжелонw'сныя 
сласте'й о_у=кроща'яй во'лны: са'мъ чл~вjьколю'бче цр~ю`, 
да'вый на'мъ снjьгосвjь'тлою w=дjь'ятися _о=де'ждею, w\т 
воды' же и= дх~а, и= прича'стiемъ же воды` сея` и= 
w=кропле'нiемъ твое` бл~гослове'нiе на'мъ низпосли`, 
скве'рну страсте'й w=мыва'ющее. _е='й, мо'лимся посjьти` 
на'шу бл~же не'мощь, и= и=сцjьли` на'шя неду'ги 
душ_е'вныя же и= тjьл_е'сныя, мл\стiю твое'ю: мл~твами 
всепреч\стыя, пребл~гослове'нныя вл\дчцы на'шея бц\ды и= 
приснодв~ы мр~i'и. си'лою ч\стна'гw и= животворя'щагw 
кр\ста`. предста'тельствы ч\стны'хъ нб\сныхъ си'лъ 
безпло'тныхъ. ч\стна'гw, сла'внагw пр\оро'ка, пр\дте'чи 
и= кр\сти'теля i=wа'нна. ст~ы'хъ сла'вныхъ и= 
всехва'льныхъ а=п\слъ. преподо'бныхъ и= бг~оно'сныхъ 
_о=т_е'цъ на'шихъ. и=`же во ст~ы'хъ _о=т_е'цъ на'шихъ, 
вели'кихъ i=ера'рхwвъ, и= вселе'нскихъ о_у=чи'телей: 
васi'лiа вели'кагw, григо'рiа бг~осло'ва и= i=wа'нна 
златоу'стагw. и=`же во ст~ы'хъ _о=т_е'цъ на'шихъ, 
а=fана'сiа и= кv"рi'лла, патрiа'рхwвъ 
а=ле_ксандрi'йскихъ. и='же во ст~ы'хъ _о=тца` на'шегw 
спv"рiдw'на, трiмv"fу'нтскагw чудотво'рца. и='же во 
ст~ы'хъ _о=тца` на'шегw нiкола'а а=рхiепi'скопа, 
мv"рлv"кi'йскагw чудотво'рца. и=`же во ст~ы'хъ _о=т_е'цъ 
на'шихъ, меfо'дiа и= кv"рi'лла о_у=чи'телей слове'нскихъ. 
ст~а'гw равноап\сльнагw вели'кагw кн~зя влади'мiра. и=`же 
во ст~ы'хъ _о=т_е'цъ на'шихъ всея` рwссi'и чудотво'рцwвъ, 
петра`, а=ле_ксi'а, i=w'ны и= фiлi'ппа. ст~а'гw и= 
сла'внагw великомч~нка геw'ргiа побjьдоно'сца. ст~а'гw и= 
сла'внагw великомч~нка дими'трiа мv"роточи'вагw. ст~ы'хъ 
и= добропобjь'дныхъ му'ч_еникъ. ст~ы'хъ и= пра'ведныхъ 
бг~о_от_е'цъ i=wакi'ма и= а='нны. ст~ы'хъ сла'вныхъ и= 
чудотво'рцwвъ безсре'бреникwвъ, космы` и= дамiа'на, кv'ра 
и= i=wа'нна, пантелеи'мона и= _е=рмола'а, сам_псw'на и= 
дiоми'да, мwкi'а и= а=нiки'ты, fалале'а и= трv'fwна. и= 
ст~а'гw, и='м\ркъ, _е=гw'же и= па'мять соверша'емъ, и= 
всjь'хъ ст~ы'хъ твои'хъ.

И= сохрани` гд\си раба` твоего`, бл~гочести'вjьйшаго, 
самодержа'внjьйшаго вели'каго гд\сря на'шего, 
i=мпера'тора нiкола'я а=ле_кса'ндровича всея` рwссi'и: 
три'жды.

И= супру'гу _е=гw`, бл~гочести'вjьйшую гд\срню, 
i=мператрi'цу а=ле_кса'ндру fео'дwровну:

И= ма'терь _е=гw` бл~гочести'вjьйшую гд\срню 
i=мператрi'цу марi'ю fео'дwровну:

Наслjь'дника _е=гw`, бл~говjь'рнаго гд\сря, 
цесаре'вича и= вели'каго кн~зя а=ле_ксi'я нiкола'евича, 
и= ве'сь ца'рствующiй до'мъ.

Сп~си` гд\си, и= поми'луй ст~jь'йшiй 
прави'тельствующiй сv"но'дъ, да'руй и=`мъ душе'вное и= 
тjьле'сное здра'вiе, и= рабо'тному тебjь` сему` 
хр\стiа'нскому жи'тельству во все'мъ мл\стивъ бу'ди. 
Помяни` гд\си вся'кое _е=пi'скопство правосла'вныхъ, 
пра'вw пра'вящихъ сло'во твоея` и='стины, и= ве'сь 
сщ~е'нническiй, и= мона'шескiй чи'нъ, и= сп~се'нiе и='хъ. 
Помяни` гд\си, ненави'дящихъ и= лю'бящихъ на'съ, 
служа'щихъ бра'тiй на'шихъ, предстоя'щихъ, и= 
бл~госло'вною вино'ю w\тше'дшихъ, и= заповjь'давшихъ 
на'мъ недостw'йнымъ моли'тися w= ни'хъ. Помяни` гд\си, 
въ плjьне'нiи и= ско'рбехъ су'щихъ бра'тiй на'шихъ, и= 
поми'луй и=`хъ по вели'цjьй мл\сти твое'й, вся'кiя ну'жды 
и=збавля'яй: jа='кw ты` _е=си` и=сто'чникъ и=сцjьле'нiй, 
хр\сте` бж~е на'шъ, и= тебjь` сла'ву возсыла'емъ, со 
безнача'льнымъ твои'мъ _о=ц~е'мъ, и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

Сщ~е'нникъ же мл~тву та'йнw:

Приклони` гд\си о_у='хо твое`, и= о_у=слы'ши ны`, 
и='же во i=_орда'нjь крести'тися и=зво'ливый, и= 
w=святи'вый во'ды: и= бл~гослови` всjь'хъ на'съ, и=`же 
преклоне'нiемъ своея` вы'и, назна'менающихъ рабо'тное 
воwбраже'нiе: и= сподо'би на'съ и=спо'лнитися w=свяще'нiя 
твоегw`, воды` сея` причаще'нiемъ: и= да бу'детъ на'мъ 
гд\си, во здра'вiе души` и= тjь'ла.

Возгла'съ: Ты' бо _е=си` w=сщ~е'нiе на'ше, и= тебjь` 
сла'ву и= бл~годаре'нiе и= поклоне'нiе возсыла'емъ, со 
безнача'льнымъ твои'мъ _о=ц~е'мъ, и= всест~ы'мъ, 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Та'же взе'мъ ч\стны'й кр\стъ, бл~гословля'етъ во'ды 
три'жды, кр\стоwбра'знw низводя` и= возводя` и= пра'вw, 
и= поя` настоя'щiй тропа'рь, гла'съ а~, три'жды:

Сп~си` гд\си лю'ди твоя^, и= бл~гослови` достоя'нiе 
твое`, побjь^ды бл~говjь'рному i=мпера'тору на'шему, 
нiкола'ю а=ле_кса'ндровичу на сопроти^вныя да'руя, и= 
твое` сохраня'я кр\сто'мъ твои'мъ жи'тельство.

И= посе'мъ пою'тъ тропа'рь се'й, гла'съ в~:

Твои'хъ дарw'въ досто'йны на'съ сотвори` бц\де дв~о, 
презира'ющи согрjьш_е'нiя на^ша, и= подаю'щи 
и=сцjьл_е'нiя вjь'рою прiе'млющымъ бл~гослове'нiе твое` 
преч\стая.

Та'же лобза'етъ i=ере'й ч\стны'й кр\стъ, та'кожде и= 
вси` лю'дiе, и= кропи'тъ всjь'хъ сщ~е'нною водо'ю, 
_о=лта'рь и= цр~ковь всю`. Лю'дiе же пою'тъ настоя'щiй 
тропа'рь, гла'съ д~:

И=сто'чникъ и=сцjьле'нiй, и=му'ще ст~i'и 
безсре'бр_еницы, и=сцjьл_е'нiя подава'ете всjь^мъ 
тре'бующымъ, jа='кw преве'лiихъ дарова'нiй сподо'бльшiися 
w\т приснотеку'щагw и=сто'чника сп~са на'шегw. глаго'летъ 
бо къ ва'мъ гд\сь, jа='кw _е=диноревни'тел_емъ 
а=п\сльскимъ: се` да'хъ ва'мъ вла'сть на ду'хи нечи^стыя, 
jа='коже тjь'хъ и=згони'ти, и= цjьли'ти вся'кiй неду'гъ, 
и= вся'кую jа='зю: тjь'мже въ повелjь'нiихъ _е=гw` 
до'брjь жи'тельствовавше, ту'не прiя'сте, ту'не 
подава'ете, и=сцjьля'юще стра^сти ду'шъ и= тjьле'съ 
на'шихъ.

При'зри на мол_е'нiя твои'хъ ра^бъ всенепоро'чная, 
о_у=толя'ющи лю^тая на ны` воста^нiя, вся'кiя ско'рби 
на'съ и=змjьня'ющи: тя' бо _е=ди'ну тве'рдое и= 
и=звjь'стное о_у=твержде'нiе и='мамы, и= твое` 
предста'тельство стяжа'хомъ, да не постыди'мся вл\дчце, 
тя` призыва'ющiи, потщи'ся на о_у=моле'нiе, тебjь` 
вjь'рнw вопiю'щихъ: ра'дуйся вл\дчце, всjь'хъ по'моще, 
ра'досте и= покро'ве, и= сп~се'нiе ду'шъ на'шихъ.

Вл\дчце, прiими` мл~твы рабw'въ твои'хъ, и= и=зба'ви 
на'съ w\т вся'кiя ну'жды и= печа'ли.

По кропле'нiи же _е=ктенiа`:

Поми'луй на'съ бж~е:

_Е=ще` мо'лимся, w= _е='же сохрани'тися ст~jь'й 
_о=би'тели се'й, и= вся'кому гра'ду и= странjь` w\т 
гла'да, губи'тельства, тру'са, пото'па, _о=гня`, меча`, 
наше'ствiя и=ноплеме'нникwвъ, и= междоусо'бныя бра'ни: w= 
_е='же мл\стиву и= бл~гоувjь'тливу бы'ти бл~го'му и= 
чл~вjьколюби'вому бг~у на'шему, w\тврати'ти вся'кiй 
гнjь'въ на ны` дви'жимый, и= и=зба'вити ны` w\т 
належа'щагw и= прв\днагw своегw` преще'нiя, и= 
поми'ловати ны`.

Гд\си поми'луй, м~.

Сщ~е'нникъ же возглаша'етъ:

О_у=слы'ши ны` бж~е сп~си'телю на'шъ, о_у=пова'нiе 
всjь'хъ конц_е'въ земли`: И= про'чее.

Ли'къ: А=ми'нь.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ на'шя гд\севи прикло'нимъ:

Ли'къ: Тебjь` гд\си.

Сщ~е'нникъ мл~тву сiю` велегла'снw:

Вл\дко многомл\стиве гд\си i=и~се хр\сте` бж~е на'шъ, 
мл~твами всепреч\стыя вл\дчцы на'шея бц\ды и= приснодв~ы 
мр~i'и: си'лою ч\стна'гw и= животворя'щагw кр\ста`: 
предста'тельствы ч\стны'хъ нб\сныхъ си'лъ безпло'тныхъ: 
ч\стна'гw сла'внагw пр\оро'ка, пр\дте'чи и= кр\сти'теля 
i=wа'нна: ст~ы'хъ сла'вныхъ и= всехва'льныхъ а=п\слъ: 
ст~ы'хъ сла'вныхъ и= добропобjь'дныхъ мч~нкъ: прп\дбныхъ 
и= бг~оно'сныхъ _о=т_е'цъ на'шихъ: и=`же во ст~ы'хъ 
_о=т_е'цъ на'шихъ, и= вселе'нскихъ вели'кихъ о_у=чи'телей 
и= ст~и'телей: васi'лiа вели'кагw, григо'рiа бг~осло'ва 
и= i=wа'нна златоу'стагw: и='же во ст~ы'хъ _о=тца` 
на'шегw нiкола'а а=рхiепi'скопа, мv"рлv"кi'йскагw 
чудотво'рца: и=`же во ст~ы'хъ _о=т_е'цъ на'шихъ, меfо'дiа 
и= кv"рi'лла о_у=чи'телей слове'нскихъ: ст~а'гw 
равноап\стольнагw вели'кагw кн~зя влади'мiра: и=`же во 
ст~ы'хъ _о=т_е'цъ на'шихъ всея` рwссi'и чудотво'рцwвъ, 
петра`, а=ле_ксi'а, i=w'ны и= фiлi'ппа: ст~ы'хъ и= 
прв\дныхъ бг~о_от_е'цъ i=wакi'ма и= а='нны, [и= ст~а'гw, 
и='м\ркъ, _е=гw'же _е='сть хра'мъ,] и= всjь'хъ ст~ы'хъ 
твои'хъ, бл~гопрiя'тну сотвори` мл~тву на'шу: да'руй 
на'мъ w=ставле'нiе прегрjьше'нiй на'шихъ: покры'й на'съ 
кро'вомъ крилу` тво_е'ю: w\тжени` w\т на'съ вся'каго 
врага` и= супоста'та: о_у=мири` на'шу жи'знь, гд\си 
поми'луй на'съ, и= мi'ръ тво'й, и= сп~си` ду'шы на'шя, 
jа='кw бл~гъ и= чл~вjьколю'бецъ.

Ли'къ: А=ми'нь.

И= w\тпу'стъ.




