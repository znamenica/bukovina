<::рус>Оцифровка: Максим Е. Плякин

Источник:

<::слав>Тре'бникъ, ча'сть втора'я. Москва`, сv"нода'льная 
тv"погра'фiя, #ац~в. Ли'стъ рк~д w=б. <::лат>Published by Photo-
Offset Reproduction. Printing Shop St. Job of Pochaev. Holy Trinity 
Monastery, Jordanville, N.Y., U.S.A. 1961.

<::слав>

%<Чи'нъ бл~гослове'нiя но'вагw кiвw'та,

и=ли` и=на'гw ко'егw сосу'да, и=ли` ко'егw ли'бо храни'лища

кр\стоwбра'знw и=ли` и='накw къ хране'нiю моще'й ст~ы'хъ 
соwруже'ннагw.%>

%<Наче'ншу i=ере'ю, по Трист~о'мъ, и= по П%>рiиди'те, поклони'мся:

%<А='ще мw'щи су'ть не мч~нческiя, но и=на'гw ко'егw w\т ст~ы'хъ, 
чте'тъ _псало'мъ ра~_i:%>

%<Б%>л~же'нъ му'жъ боя'йся гд\са, въ за'повjьдехъ _е=гw` восхо'щетъ 
sjьлw`. Си'льно на земли` бу'детъ сjь'мя _е=гw`, ро'дъ пра'выхъ 
бл~гослови'тся. Сла'ва и= бога'тство въ дому` _е=гw`, и= пра'вда 
_е=гw` пребыва'етъ въ вjь'къ вjь'ка. Возсiя` во тьмjь` свjь'тъ 
пра^вымъ: мл\стивъ и= ще'дръ и= пра'веденъ. Бл~гъ му'жъ ще'дря и= 
дая`: о_у=стро'итъ словеса` своя^ на судjь`, jа='кw въ вjь'къ не 
подви'жится. Въ па'мять вjь'чную бу'детъ пра'ведникъ: W\т слу'ха sла` 
не о_у=бои'тся. Гото'во се'рдце _е=гw` о_у=пова'ти на гд\са: 
о_у=тверди'ся се'рдце _е=гw`, не о_у=бои'тся, до'ндеже воззри'тъ на 
враги` своя^. Расточи`, даде` о_у=бw'гимъ: пра'вда _е=гw` пребыва'етъ 
во вjь'къ вjь'ка: ро'гъ _е=гw` вознесе'тся въ сла'вjь. Грjь'шникъ 
о_у='зритъ и= прогнjь'вается, зубы` свои'ми поскреже'щетъ и= 
раста'етъ: жела'нiе грjь'шника поги'бнетъ.

%<А='ще же мч~нческiя су'ть мw'щи, чте'тъ _псало'мъ _о~и:%>

%<Б%>ж~е, прiидо'ша jа=зы'цы въ достоя'нiе твое`, w=скверни'ша хра'мъ 
ст~ы'й тво'й. Положи'ша i=ер\сли'мъ jа='кw w=во'щное храни'лище, 
положи'ша тру^пiя ра^бъ твои'хъ бра'шно пти'цамъ нб\снымъ, плw'ти 
прп\дбныхъ твои'хъ sвjьр_е'мъ земны^мъ: Пролiя'ша кро'вь и='хъ jа='кw 
во'ду _о='крестъ i=ер\сли'ма, и= не бjь` погреба'яй. Бы'хомъ 
поноше'нiе сосjь'дwмъ на'шымъ, подражне'нiе и= поруга'нiе су'щымъ 
_о='крестъ на'съ. Доко'лjь, гд\си, прогнjь'ваешися до конца`, 
разжже'тся jа='кw _о='гнь рве'нiе твое`; Проле'й гнjь'въ тво'й на 
jа=зы'ки не зна'ющыя тебе`, и= на ца^рствiя, jа=`же и='мене твоегw` 
не призва'ша: Jа='кw поядо'ша i=а'кwва, и= мjь'сто _е=гw` 
w=пустоши'ша. Не помяни` на'шихъ беззако'нiй пе'рвыхъ: ско'рw да 
предваря'тъ ны` щедро'ты твоя`, гд\си, jа='кw w=бнища'хомъ sjьлw`. 
Помози` на'мъ, бж~е, сп~си'телю на'шъ: сла'вы ра'ди и='мене твоегw` 
гд\си, и=зба'ви ны`, и= w=чи'сти грjьхи` на'шя и='мене ра'ди твоегw`: 
Да не когда` реку'тъ jа=зы'цы: гдjь` _е='сть бг~ъ и='хъ; и= да 
о_у=вjь'стся во jа=зы'цjьхъ пред\ъ _о=чи'ма на'шима w\тмще'нiе кро'ве 
ра^бъ твои'хъ пролиты'я. Да вни'детъ пред\ъ тя` воздыха'нiе 
w=кова'нныхъ: по вели'чiю мы'шцы твоея` снабди` сы'ны 
о_у=мерщвле'нныхъ. Возда'ждь сосjь'дwмъ на'шымъ седмери'цею въ 
нjь'дро и='хъ поноше'нiе и='хъ, и='мже поноси'ша тя`, гд\си. Мы' же 
лю'дiе твои` и= _о='вцы па'жити твоея`, и=сповjь'мыся тебjь`, бж~е, 
во вjь'къ, въ ро'дъ и= ро'дъ возвjьсти'мъ хвалу` твою`.

%<Сла'ва, и= ны'нjь: А=ллилу'iа, три'жды.%>

%<Дiа'конъ: Г%>д\су помо'лимся.

%<Ли'къ: Г%>д\си, поми'луй.

%<I=ере'й чте'тъ моли'тву сiю`:%>

%<Б%>ж~е богw'мъ и= гд\си господ_е'мъ, тво'рче и= созда'телю всея` 
ви'димыя и= неви'димыя тва'ри: и='же рабу` твоему` мwv"се'ю 
повелjь'лъ _е=си`, по w='бразу пока'занному _е=му` на горjь`, кiвw'тъ 
w\т древе'съ негнiю'щихъ соста'вити, и= зла'томъ чи'стымъ w=бложи'ти, 
въ не'мже ста'мну злату'ю, нб\сную въ себjь` и=му'щую ма'нну, и= 
скрижа^ли завjь'та пе'рстомъ твои'мъ бж~е'ственнымъ напи^санныя, во 
свидjь'тельство бу'дущему ро'ду сохрани'ти: jа=`же вся^ w='бразъ 
бы'вше ны^нjьшнимъ, воплоще'нiемъ сн~а твоегw` гд\са на'шегw i=и~са 
хр\ста` и=спо'лнишася, _е=гда` тjь'ло _е=гw`, дjь'йствомъ ст~а'гw 
дх~а w\т преч\стыя дв~ы зача'тое и= w=душевле'нное, и=сполне'нiемъ 
бж~ества` всегw` и=спо'лнилъ _е=си`. Тебе` смире'ннw мо'лимъ 
вседержи'телю бж~е, _о='ч~е гд\са на'шегw i=и~са хр\ста`, и=з\ъ 
негw'же вся'кое _о=те'чество на нб~си` и= на земли` и=мену'ется, 
jа='кw да се'й кiвw'тъ %<[и=ли`%> кiвw'ты%<]%>, и=ли` сосу'дъ 
%<[и=ли`%> сосу'ды%<]%>, къ хране'нiю моще'й ст~ы'хъ твои'хъ 
соwруже'нный %<[и=ли`%> соwруж_е'нныя%<]%>, мл~твами и= 
предста'тельствомъ тjь'хже ст~ы'хъ твои'хъ, нб\снымъ твои'мъ 
бл~гослове'нiемъ бл~гослови'ши, и= w=ст~и'ши, во _е='же всjь'хъ въ 
не'мъ %<[и=ли`%> въ ни'хъ%<]%> мw'щи ст~ы^я храня'щымъ и= сiя^ ч\стнw 
чту'щихъ, и= ст~ы'хъ %<[и='хже бу'дутъ мw'щи]%> призыва'ющихъ, 
мл~твами и= предста'тельствомъ и='хъ, w\т всjь'хъ сопроти'вныхъ 
w=бстоя'нiй належа'щихъ свободи'ши, и= w\т преходя'щихъ ну'ждъ и= 
бjь'дъ и=зба'виши: вся^ же врагw'въ ви'димыхъ и= неви'димыхъ 
навjь'тwванiя, наш_е'ствiя и= напад_е'нiя w\т ни'хъ си'лою твое'ю 
w\тжене'ши, и= бу'деши и=`мъ стjьна` тверда` w\т лица` вра'жiя. И= 
сохрани` и=`хъ невреди'мыхъ w\т всjь'хъ чарова'нiй, w=бая'нiй же и= 
sлохи'трiй sлы'хъ и= лука'выхъ человjь^къ, гра'дъ же и= w=би'тель, 
село` и= страну`, въ ни'хже мw'щи ст~ы'хъ твои'хъ въ сосу'дjь се'мъ 
%<[и=ли`%> въ сосу'дjьхъ си'хъ%<]%> ч\стнw храни'мы бу'дутъ, 
и=зба'ви, соблюди` и= невре'дны сохрани` w\т поврежде'нiя мо'лнiи, 
sлорастворе'нiй возду'хwвъ, w\т гра'да, губи'тельства, тру'са, 
пото'па, _о=гня`, меча`, наше'ствiя и=ноплем_е'нникъ, и= 
междоо_усо'бныя бра'ни, и= вся'кiя смертоно'сныя ра'ны, w\т sвjьре'й 
же sлы'хъ, и= гадw'въ jа=дови'тыхъ, и= по'лзающихъ разли'чныхъ 
черве'й, и= w\т вся'кагw sла'гw w=бстоя'нiя. И= бу'ди и=`мъ по'мощь, 
защище'нiе и= покро'въ, и=збавля'я и=`хъ w\т вся'кагw sла`: да'руя же 
и=`мъ въ бл~гослове'нiи твое'мъ бл~гораствор_е'нiя возду'хwвъ, 
о_у=множ_е'нiя плодw'въ земны'хъ, времена` ми^рна и= вся'кое 
_о=би'лiе, мл~твами преч\стыя твоея` мт~ре и= всjь'хъ ст~ы'хъ 
твои'хъ, въ ни'хже хвали'мь и= сла'вимь _е=си` со _е=диноро'днымъ 
твои'мъ сн~омъ, и= прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ.

%<Ли'къ: А=%>ми'нь.

%<I=ере'й: М%>и'ръ всjь^мъ.

%<Ли'къ: И=%> ду'хови твоему`.

%<Дiа'конъ: Г%>лавы^ ва'шя гд\сви приклони'те.

%<Ли'къ: Т%>ебjь` гд\си.

%<I=ере'й чте'тъ та'йнw мл~тву сiю`:%>

%<В%>л\дко бж~е _о='ч~е вседержи'телю, и='же при мwv"се'и 
о_у=го'дницjь твое'мъ ропта'нiе лю'демъ о_у=толя'я, сщ~е'нство же 
а=арw'ново бл~гоуго'дное тебjь` бы'ти о_у=твержда'я, же'злъ _е=гw` 
сухi'й прозя'бнути, и= цвjь'тъ плодоно'сный произвести` сотвори'лъ 
_е=си`, и= се'й въ кiвw'тjь завjь'та въ зна'менiе твоея` си'лы и= 
чудотворе'нiя вложи'ти повелjь'лъ _е=си`: и='же и= на'мъ 
w=бразова'нiе бы'сть хр\ста` твоегw`, _е=гw'же на кр\стномъ 
же'ртвенницjь сме'ртiю и=зсуше'нiе, и= тридне'внымъ воскр\снiемъ 
процвjьте'нiе, цр~кви же сме'ртiю _е=гw` прозябе'нiе, и= но'щiю и= 
дне'мъ плодоно'сное процвjьте'нiе си'мъ проwбрази'лъ _е=си`. Тебе` 
всемл\стиваго строи'теля и= промы'сленника человjь'ческагw ро'да 
прилjь'жнw мо'лимъ, при'зри на сосу'ды сiя^, къ хране'нiю моще'й 
ст~ы'хъ о_у=го'дникwвъ твои'хъ соwруж_е'нныя и= блг\дтiю твое'ю 
всеwсщ~а'ющею, въ w=кропле'нiи воды` сея` сщ~е'нныя бл~гослови` и= 
w=ст~и`, и= и=дjь'же а='ще сiя^ w\тнесе'ни и= храни'ми бу'дутъ, 
мл~твами и= предста'тельствы ст~ы'хъ твои'хъ, и='хже мw'щи въ ни'хъ 
сокры'ются, w\тту'ду вся'кое сопроти'вное w=бстоя'нiе w\тжени`, вся^ 
же пол_е'зная и= бл~га^я та'мw о_у=мно'жи и= сохрани`: jа='кw да 
вjь'рнiи лю'дiе твои`, бога^тыя мл\сти и= щедрw'ты и= бл~годjья^нiя 
твоя^ въ ма'лой ча'сти моще'й ст~ы'хъ твои'хъ, jа='коже въ цjь'ломъ 
и='хъ тjь'лjь получи'вше, бл~годаре'нiе тебjь` до'лжное воздаю'тъ, и= 
житiя` и='хъ подража'тельми бы'ти потща'тися хода'тайствомъ и='хъ, и= 
съ ни'ми и= наслjь'дники цр\ствiя твоегw` бы'ти да сподо'бятся.

%<И= возглаша'етъ: Б%>л~года'тiю и= щедро'тами и= чл~вjьколю'бiемъ 
_е=диноро'днагw сн~а твоегw`, съ ни'мже бл~гослове'нъ _е=си`, съ 
прест~ы'мъ и= бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

%<Ли'къ: А=%>ми'нь.

%<I=ере'й же кропи'тъ водо'ю сщ~е'нною сосу'ды, глаго'ля:%>

%<W=%>сщ~а'ются сосу'ды сiя^ бл~года'тiю прест~а'гw дх~а, 
w=кропле'нiемъ воды` сея` сщ~е'нныя, во и='мя _о=ц~а`, и= сн~а, и= 
ст~а'гw дх~а, а=ми'нь. %<Три'жды.%>

%<А='ще же та'мw су'ть мw'щи ст~ы'хъ влага'етъ я=` въ ня`, 
глаго'ля:%>

%<Х%>вали'те бг~а во ст~ы'хъ _е=гw`, хвали'те _е=го` во 
о_у=твержде'нiи си'лы _е=гw`. Jа='кw восхва'лятся прп\дбнiи во 
сла'вjь, и= возра'дуются на ло'жахъ свои'хъ.

%<И= чте'тъ тропа'рь и= конда'къ ст~ы'хъ, и='хже су'ть мw'щи, и= 
сотвори'въ w\тпу'стъ, съ воспомина'нiемъ ст~ы'хъ, и='хже су'ть мw'щи, 
раздае'тъ я=` тjь^мъ, и=`же къ w=сщ~е'нiю принесо'ша.%>