%<ЧИ'НЪ БЛАГОСЛОВЕ'НIЯ%>

%<ВЪ ВОЗДУ'ШНОЕ ПУТЕШЕ'СТВIЕ.%>

%<I=ере'й начина'етъ: Б%>лагослове'нъ бг~ъ на'шъ:

%<Ли'къ: Ц%>р~ю` нб\сный:

%<Чте'цъ: Трист~о'е и= прw'чая по чи'ну. Сла'ва, и= 
ны'нjь: П%>рiиди'те поклони'мся: %<три'жды. Та'же _псало'мъ 
рл~и: Г%>д\си, и=скуси'лъ мя` _е=си` и= позна'лъ мя` _е=си`: 
%<Сла'ва, и= ны'нjь: А=%>ллилу'iа, а=ллилу'iа, а=ллилу'iа, 
сла'ва тебе`, бж~е, %<три'жды.%>

%<_Е=ктенiа` вели'кая да'же до W=%> пла'вающихъ:

%<W=%> _е='же мл\стиву, бл~гоувjь'тливу, и= 
бл~гопремjьни'тельну бы'ти къ рабw'мъ свои^мъ %<(и=ли`%> 
рабу` своему`%<)%>, на'ми ны'нjь моля'щымся, и= прости'въ 
и='мъ вся^ согрjьш_е'нiя, вw'льная и= невw'льная, и= 
бл~гослови'ти возду'шное путеше'ствiе и='хъ, гд\су 
помо'лимся.

%<W=%> _е='же о_у=толи'ти вся'кую бу'рю, о_у=ста'вити 
вjь'тры проти^вныя и= тишину` къ безмяте'жному по возду'ху 
провожде'нiю и='хъ пода'ти, гд\су помо'лимся.

%<W=%> _е='же посла'ти и='мъ а='гг~ла своего` храни'теля 
наставля'юща и=`хъ, и= w\т вся'кагw sла` и= всjь'хъ ко'зней 
кня'зя возду'шнагw покрыва'юща, w\т паде'нiя же, сокруше'нiя 
и= вся'кiя неча'янныя бjьды` и= w=бстоя'нiя и=збавля'юща, 
гд\су помо'лимся.

%<W=%> _е='же ми'рнw и= бл~гополу'чнw препроводи'ти, 
здра'вw же и= безмяте'жнw возврати'ти и=`хъ, гд\су 
помо'лимся.

%<W=%> _е='же бл~гослови'ти намjь'ренiе совjь'та и= 
дjь'ла и='хъ, къ поле'зному соверше'нiю, въ сла'ву 
прест~а'гw и='мене своегw`, въ душе'вную же и= тjьле'сную 
по'льзу, гд\су помо'лимся.

%<W=%> _е='же и=зба'вити и=`хъ си'лою бл~года'ти своея`, 
w\т вся'кихъ бjь'дъ и= ну'ждъ душе'вныхъ и= тjьле'сныхъ, w\т 
неду'га же и= w\т напра'сныя смертоно'сныя ра'ны: здра'вiе 
же съ бл~гополу'чiемъ, и= бл~говре'меннымъ во своя^си 
возвраще'нiемъ, мл\стивнw пода'ти, гд\су помо'лимся.

%<З%>аступи`, спаси`, поми'луй, и= сохрани` на'съ бж~е, 
твое'ю благода'тiю.

%<П%>рест~у'ю, преч\стую, пребл~гослове'нную, сла'вную:

%<Возгла'съ: Jа='%>кw подоба'етъ тебjь` вся'кая сла'ва:

%<Б%>г~ъ гд\сь и= jа=ви'ся на'мъ: %<и= тропари` сiя^, 
гла'съ в~:%>

%<К%>ъ тебjь`, сп~се, прибjьга'ющихъ, и= w\т твоея` 
всеси'льныя десни'цы по'мощи и= бл~гослове'нiя, jа='кw w\т 
творца` и= вл\дки, и='щущихъ не пре'зри, но jа='коже а=п\слы 
твоя^ дре'вле на погребе'нiе преч\стыя ма'тере твоея` w\т 
коне'цъ _о='блаки принесы'й, си'це и= ны'нjь рабw'мъ твои^мъ 
си^мъ ско'рое и= безмяте'жное по возду'ху превожде'нiе со 
здра'вiемъ да'руй, моли'твами пребл~гослове'нныя бц\ды, 
_е=ди'не человjьколю'бче.

%<Сла'ва, гла'съ _е~: В%>сю` наде'жду на тя 
возложи'вшымъ, сп~се, бу'ди помо'щникъ и= и=зба'витель, и= 
бл~го'е намjь'ренiе дjь'ла съ возду'шнымъ путеше'ствiемъ 
и='хъ бл~гослови`, да вси` сла'вимъ тя` _е=ди'наго всjь'хъ 
бла^гъ пода'теля.

%<И= ны'нjь: П%>од\ъ тво'й покро'въ прибjьга'емъ бц\де 
дв~о, мл~твъ на'шихъ не пре'зри въ ско'рбехъ, но w\т бjь'дъ 
и=зба'ви на'съ, _е=ди'на ч\стая и= бл~гослове'нная.

%<Дiа'конъ: В%>о'нмемъ.

%<I=ере'й: М%>и'ръ всjь^мъ.

%<Чте'цъ: И=%> ду'хови твоему`.

%<Дiа'конъ: П%>рему'дрость, во'нмемъ.

%<Прокi'менъ, гла'съ д~:%>

%<Jа='%>кw а='гг~лwмъ свои^мъ заповjь'сть w= тебjь`, 
сохрани'ти тя` во всjь'хъ путе'хъ твои'хъ.

%<Стi'хъ: Н%>а рука'хъ во'змутъ тя`, да не когда` 
преткне'ши w= ка'мень но'гу твою`.

%<А=п\слъ въ дjья'нiихъ, зача'ло к~:%>

%<А=ллилу'iа, гла'съ д~:%>

%<Стi'хъ а~: И=%> взы'де на херувi'мы и= летjь`, летjь` 
на крилу^ вjь'тр_еню.

%<Стi'хъ в~: П%>лещма` свои'ма w=сjьни'тъ тя`, и= под\ъ 
крилjь^ _е=гw` надjь'ешися.

%<_Е=v\глiе w\т i=wа'нна, зача'ло м~з:%>

%<По _е=v\глiи глаго'летъ дiа'конъ и=ли` i=ере'й 
_е=ктенiю` сугу'бую:%>

%<П%>оми'луй на'съ бж~е:

%<Та'же прилага'етъ и= сiя^:%>

%<Н%>ебоше'ственника пр\оро'ка твоего`, гд\си, дре'вле 
показа'вый и= а=п\слы твоя^ _о='блаки w\т кон_е'цъ земли` и= 
во ст~ы'й гра'дъ принесы'й, при'зри и= ны'нjь на моли'тву 
рабw'въ твои'хъ, къ тебjь` приле'жнw припа'дающихъ и= 
бл~гослови` возду'шное путеше'ствiе и='хъ, ти'ху же и= 
ми'рну и= безмяте'жну сему` бы'ти сотвори`, мо'лимтися, 
всебл~гi'й, о_у=слы'ши и= поми'луй.

%<А='%>гг~лwмъ твои^мъ повели`, вл\дко, сохрани'ти сiя^, 
рабы^ твоя^ по возду'ху ше'ствовати хотя'щыя, jа='кw да 
крило'ма свои'ма w=сjьня'тъ я=`, возду'шнаго же кня'зя под\ъ 
но'зjь и='хъ сокруша'тъ, мо'лимся всемл\стивый сп~се, 
о_у=слы'ши и= поми'луй.

%<Б%>лаго'е намjь'ренiе, сп~се, рабw'въ твои'хъ 
бл~гослови` и= мл~тву и='хъ прiими`, ско'рое и= безбjь'дное 
по возду'ху превожде'нiе и='мъ о_у=строя'я и= бл~гополу'чное 
во своя^ си возвраще'нiе мл\стивw да'руя, всеще'дрый гд\си, 
о_у=слы'ши и= поми'луй.

%<П%>ресла'внымъ вознесе'нiемъ твои'мъ возду'хъ 
w=ст~и'вый гд\си, и= и=лiю` _о=гнеколесни'чника пе'рваго 
нб~оше'ственника показа'вый, тогw` мл~твами рабw'мъ твои^мъ 
си^мъ %<(и='м\ркъ)%> безмяте'жное возду'шное ше'ствiе, 
здра'вiе же и= w\т вся'кiя ско'рби и= смертоно'сныя ра'ны 
и=збавле'нiе да'руй, мо'лимтися, всемл\стивый гд\си, 
о_у=слы'ши и= поми'луй.

%<В%>ся^ страхова^нiя бjьсw'вская дале'че w\т рабw'въ 
твои'хъ w\тжени`, jа='кw да на крилjь'хъ жела'нiя 
бж~е'ственнагw при'снw носи'ми, на тя' же творца` и= 
промысли'теля всея` тва'ри о_у=пова'нiе несумнjь'нное 
возлага'юще, ми'рнw, и= ра'достнw, jа='кw на _о='блацjь 
ле'гцjь, пу'ть возду'шный пре'йдутъ, ко сла'вjь и='мене 
твоегw` прест~а'гw и= во вре'мя бл~гопотре'бнw во своя^ си 
возвратя'тся, мо'лимтися, всемогi'й вл\дко, о_у=слы'ши и= 
мл\стивнw поми'луй.

%<Та'же: О_у=%>слы'ши ны`, бж~е сп~си'телю на'шъ:

%<Та'же: С%>о о_у=миле'нiемъ колjь^на и= главы^ 
прекло'нше, гд\су помо'лимся.

%<Ли'къ: Г%>д\си поми'луй.

%<Мл~тва:%>

%<В%>л\дко гд\си i=и~се хр\сте` бж~е на'шъ, стiхi'ямъ 
повелjьва'яй и= вся^ го'рстiю содержа'й, _е=гw'же б_е'здны 
трепе'щутъ и= _е=му'же sвjь'зды прису'тствуютъ. Вся^ тва'рь 
тебjь` слу'житъ, вся^ послу'шаютъ, вся^ тебjь` повину'ются. 
Вся^ мо'жеши: сегw` ра'ди вся^ ми'луеши, пребл~гi'й гд\си. 
Та'кw и= ны'нjь, о_у='бw, вл\дко, рабw'въ твои'хъ си'хъ 
%<(и='м\ркъ)%> мол_е'нiя т_е'плыя прiе'мля, бл~гослови` 
пу'ть и='хъ и= возду'шное ше'ствiе, запреща'я бу'рямъ же и= 
вjь'трwмъ проти^внымъ и= лодiю` возду'шную цjь'лу и= 
невреди'му соблюда'я. Спаси'тельное и= небу'ренное по 
возду'ху превожде'нiе и=`мъ да'руй и= благо'е намjь'ренiе 
соверши'вшымъ и='мъ, ве'селw во здра'вiи и= въ ми'рjь 
возврати'тися благоизво'ли. Ты' бо _е=си` сп~съ и= 
и=зба'витель и= всjь'хъ благи'хъ пода'тель и= тебjь` сла'ву 
возсыла'емъ со безнача'льнымъ твои'мъ _о=ц~е'мъ и= 
прест~ы'мъ и= бл~ги'мъ и= животворя'щимъ твои'мъ дх~омъ, 
ны'нjь и= при'снw и= во вjь'ки вjькw'въ. %<А=ми'нь.%>

%<И= твори'тъ i=ере'й w=бы'чный w\тпу'стъ, и= взе'мъ 
честны'й кр\стъ, дае'тъ путьше'ст%>вующымъ лобза'ти, и= 
кропи'тъ свяще'нною водо'ю, глаго'ля:

%<Д%>а бл~гослови'тъ ва'съ гд\сь w\т сiw'на, и= 
о_у='зрите блага'я i=ерусали'ма во вся^ дни^ живота` 
ва'шегw, и= да и=спра'витъ путеше'ствiе ва'ше въ ми'рjь, въ 
сла'ву ст~а'гw своегw` и='мене, %<а=ми'нь.%>


