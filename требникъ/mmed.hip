<::рус>  Оцифровка и приведение к грамматическим нормам 
	  ЦС-языка: протоиерей Николай Диваков, 
	  Людоговский Ф. Б.

<::слав> 

%<Моли'тва на блг\све'нiе но'вагw ме'да.%>
{И=сто'чникъ: Тре'бникъ. Ри'мъ. 1980}

%<Н%>еwб\ъиме'нный въ мл\сти и= неизрече'нный во 
щедро'тахъ, гд\си i=и~се хр\сте`, ди'венъ сы'й во сла'вjь и= 
творя'й чудеса`: ты' дjь'йствомъ ст~а'гw дх~а и=ногда` 
блг\сви'вый i=и~ля, и= _е=го` ме'домъ насы'тивый w\т 
ка'мене: са'мъ и= ны'нjь при'зри свы'ше на созда'нiе твое` 
сiе`, и= блг\све'нiемъ твои'мъ нб~снымъ блг\сви` и= w=ст~и` 
сw'ты пче'лъ, и= w\т ни'хъ ме'дъ, и= пода'ждь _е=му` 
дjь'йственну блг\дть па'че всjь'хъ соверше'нну: да вся'къ 
w\т негw` вкуша'яй, прiе'мляй и= jа=ды'й w=бря'щетъ 
благополу'чное здра'вiе, и= пи'щею се'ю насы'тится, и= 
и=спо'лнится вся'кагw бла'га. Jа='кw ты` _е=си` подава'яй 
вся'ч_еская блага^я, и= тебjь` сла'ву возсыла'емъ, со 
безнача'льнымъ твои'мъ _о=ц~е'мъ, и= прест~ы'мъ и= бл~ги'мъ 
и= животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ. %<А=ми'нь.%>

%<И= кропи'тъ сщ~е'нною водо'ю.%>


