<::рус> Библиотека святоотеческой литературы

<::лат> http://orthlib.ru

<::рус> Текст сконвертирован по электронной публикации на сервере 
<::лат> http://tserkov.info 

<::слав>


%<Мл~тва w= ми'рjь во ст~jь'й земли`%>

%<Г%>д\си, бж~е вседержи'телю, _е=ди'не ст~е и= всемл\стиве, _е=ди'не
бл~же и= чл~вjьколю'бче! тебе` про'симъ и= тебjь` мо'лимся и=з\ъ
глубины` серде'цъ на'шихъ w= ми'рjь во гра'дjь i=ерусали'ме.

%<Г%>д\си, бж~е на'шъ, сладча'йшiй i=и~се! къ тебjь` возводи'мъ _о='чи
на'ши и= мо'лимся w= святjь'й земли`, та'мw бо протече` твое` земно'е
житiе`, та'мw соверши'ся ст~о'е бл~говjь'щенiе, та'мw бы'сть твое`
воплоще'нiе, та'мw принесе` тя` преч\стая дв~а бц\да въ i=ер\сли'мскiй
хра'мъ, та'мw ты` кр~сти'ся во i=_орда'нjь рjьцjь`, та'мw ты` сотвори`
мнw'гая чудеса` и= и=сцjьли` больны^я и= немощны'я, та'мw ты`
просвjьща'ше заблу'дшыя и= возставля'ше па'дшыя, та'мw тебе` преда'ша
на распя'тiе, та'мw тобо'ю побjьжде'на бы'сть см~рть, та'мw бы'сть
твое` воскр\снiе, w\тту'ду ты` вознесе'ся къ пр\сто'лу нб\снагw
_о=ц~а`, сю'ду по'сланъ бы'сть во о_у=тjьше'нiе на'мъ дх~ъ ст~ы'й.

%<Г%>д\си, i=и~се хр\сте`, спаси` и= сохрани` ст~у'ю землю`, ви'дjьвшую
твоя^ страда^нiя и= w=багре'нную кро'вiю пе'рвыхъ мч~нкъ. здjь`
поживе` твоя` преч\стая мт~и, дв~а мр~i'я, здjь` ты` jа=ви'ся въ
сла'вное _е=я` о_у=спе'нiе и= взя'тъ ю=` съ собо'ю къ пр\сто'лу
вседержи'теля. w\тсю'ду, ше'дше на про'повjьдь твоя^ о_у=ченицы`,
нача'ша просвjьща'ти и= w=сщ~а'ти мi'ръ ст~ы'мъ _е=v\глiемъ.

%<Г%>д\си, ты` вjь'си, ка'кw стра'ждутъ лю'дiе на ст~jь'й земли` и= кi^я
раздо'ры и= бра^ни, w=скверня'юще, безче'стятъ ст~о'е мjь'сто сiе`.
се' бо, и=дjь'же подоба'ше возноси'тися мл~твjь w= ми'рjь всегw`
мi'ра, здjь` нн~jь разруше'нiе и= сле'зы, _о=ба'че не ра'дости, но
страда'нiя.

%<Г%>д\си, вjь'мы, jа='кw грjьхw'въ ра'ди на'шихъ досто'йны _е=смы`
наказа'нiя съ нб\се`, _о=ба'че мо'лимъ тя`: суди` не по sло'бjь
на'шей, но ра'ди неизрече'ннагw твоегw` мл\срдiя w=брати` сво'й
гнjь'въ, пра'веднw дви'жимый на на'съ, въ мл\сть. ты` связа'лъ _е=си`
сою'зомъ любве` а=п\слы, свяжи` любо'вiю и= на^ша жестw'кая сердца` и=
да'ждь на'мъ вкуси'ти _е=я` бла^га, о_у=мири` sло'бу вражду'ющихъ,
разруши` си^лы sла`, пода'ждь ми'ръ всему` мi'ру, наипа'че же гра'ду
i=ер\сли'му.

%<В%>ку'пjь съ _псалмопjь'вцемъ дв~домъ простира'емъ и= мы` къ тебjь`
своя^ w=сла'бленнiи ру'цjь и= о_у=ми'льнw вопiе'мъ: не при'зри на'шегw
моле'нiя, гд\си! да не во sло` w=брати'мъ дарова^нная на'мъ бла^га
житiя`, о_у=крjьпи` на'съ по'мощiю ст~ы'хъ а='гг~лъ и= а=рха^гг~лъ и=
всегw` нб~е'снагw во'инства, да сподо'бимся ста'ти w=десну'ю тебjь`,
велика'гw судiи` и= бг~а на'шегw, и= со всjь'ми ст~ы'ми наслjь'дуемъ
бла^га нб~е'снагw i=ер\сли'ма, сла'вяще всест~у'ю тр\оцу _о=ц~а`, и=
сн~а, и= ст~а'гw дх~а нн~jь и= пр\снw и= во вjь'ки вjькw'въ. а=ми'нь.