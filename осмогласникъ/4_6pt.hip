<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ четверто'къ ве'чера%],

на Гд\си воззва'хъ, стiхи^ры кр\стны. Гла'съ д~.

Подо'бенъ: Да'лъ _е=си` зна'менiе:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

_Е=гда' тя распина'ема тва'рь вся` ви'дjь, 
и=змjьня'шеся и= трепета'ше: земля' же трясу'щися вся` 
колеба'шеся, долготерпjьли'ве сло'ве, и= завjь'са 
цр~ко'вная стра'хомъ раздира'шеся, досажда'ему тебjь`, и= 
ка'менiе распада'шеся w\т стра'ха, и= со'лнце лучы` 
скры`, творца` своего` вjь'дущи тя`.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Ка'кw беззако'ннjьйшiй собо'ръ дерзну` w=суди'ти тя` 
судiю` безсме'ртнаго, зако'нъ да'вшаго въ пусты'ни 
дре'вле мwv"се'ю бг~ови'дцу; ка'кw жи'знь вся'ческихъ на 
дре'вjь зря'ще о_у=ме'ршую, ника'коже о_у=боя'шася, ниже` 
во о_у=мjь` помышля'ху, jа='кw ты` _е=ди'нъ гд\сь и= 
вл\дка тва'ри.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя да о_у=пова'етъ i=и~ль на гд\са.

Растерза'ется рукописа'нiе, _е='же w\т вjь'ка а=да'ма 
пра'_отца, прободе'нiемъ твои'хъ ре'бръ многомл\стиве, и= 
w\тринове'ное _е=стество` человjь'ческое кропле'нiемъ 
кро'ве твоея` w=святи'ся, зову'щее: сла'ва бл~гоутро'бiю 
твоему`, сла'ва бж~е'ственному распя'тiю твоему`, i=и~се 
всеси'льне, сп~се ду'шъ на'шихъ. 

Та'же въ мине'и стiхи^ры ст~о'му, а='ще и='мать. А='ще 
ли нjь'сть мине'и:

И='ны стiхи^ры прест~jь'й бц\дjь. Гла'съ д~.

Подо'бенъ: Jа='кw до'бля:

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

На кр\стjь` jа='кw о_у=зрjь' тя пригвожде'на гд\си, 
а='гница и= мт~и твоя` дивля'шеся, и= что` видjь'нiе 
сiе`, взыва'ше, сн~е вожделjь'нне, сiя^ ли ти` 
непокори'вый собо'ръ воздаде` беззако'нный, и='же 
мно'гихъ твои'хъ чуде'съ наслади'выйся; но сла'ва 
неизрече'нному схожде'нiю твоему` вл\дко. 

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

И= па'ки глаго'лемъ ту'южде стiхи'ру.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

А='гнца и= па'стыря тя`, jа='кw ви'дjь на дре'вjь 
а='гница ро'ждшая, рыда'ше мт~рски, тебjь` вjьща'ше: сн~е 
любе'знjьйшiй, ка'кw на дре'вjь кр\стнjьмъ повjь'шенъ 
_е=си` долготерпjьли'ве; ка'кw ру'цjь и= но'зjь твои` 
сло'ве, пригвозди'шася w\т беззако'нныхъ; и= кро'вь твою` 
и=злiя'лъ _е=си` вл\дко.

Сла'ва, и= ны'нjь, кр\стобг~оро'диченъ: Jа='кw 
о_у=зрjь` тя` гд\си, дв~а и= мт~и твоя` на кр\стjь` 
повjь'шена, дивля'шеся и= взира'ющи глаго'лаше: что' ти 
возда'ша, и=`же мно'гихъ твои'хъ дарw'въ насла'ждшiися 
вл\дко; но молю'ся, не w=ста'ви мене` _е=ди'ну въ мi'рjь: 
но потщи'ся воскр\сну'ти, совозставля'я пра'_отца.

Та'же, Свjь'те ти'хiй: Прокi'менъ дне`: и= Сподо'би 
гд\си въ ве'черъ се'й:

На стiхо'внjь стiхи^ры кр\стны, гла'съ д~: 

_О=ру'жiе непобjьди'мое хр\сте`, кр\стъ тво'й на'мъ 
да'лъ _е=си`, и= си'мъ побjьжда'емъ прило'ги чужда'гw.

Стi'хъ: Къ тебjь` возведо'хъ _о='чи мои` живу'щему на 
нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Всегда` и=му'ще хр\сте` кр\стъ тво'й на по'мощь, 
сjь^ти вра^жiя о_у=до'бнjь попира'емъ.

Стi'хъ: Поми'луй на'съ гд\си, поми'луй на'съ, jа='кw 
по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Прославля'яйся въ па'мятехъ ст~ы'хъ твои'хъ хр\сте` 
бж~е, и= w\т ни'хъ о_у=моле'нъ быва'я, низпосли` на'мъ 
ве'лiю мл\сть.

Сла'ва, и= ны'нjь, кр\стобг~оро'диченъ: Подо'бенъ: 
Зва'нный свы'ше: 

Не рыда'й мене` мт~и, зря'щи на дре'вjь ви'сяща 
твоего` сн~а и= бг~а, на вода'хъ повjь'сившаго зе'млю 
неwдержи'мw, и= всю` тва'рь созда'вшаго: и='бо воста'ну 
и= просла'влюся, и= а='дwва ца^рствiя сокрушу` 
крjь'постiю, и= потреблю` _е=гw` всю` си'лу, и= 
о_у='зники и=зба'влю w\т sлодjь'йства _е=гw`, jа='кw 
мл\срдъ: и= _о=ц~у` моему` приведу`, jа='кw 
чл~вjьколю'бецъ.

Та'же: Ны'нjь w\тпуща'еши: И= Трист~о'е. По _О='ч~е 
на'шъ: тропа'рь, и= w\тпу'стъ.

%[Въ четверто'къ на повече'рiи%], 

канw'нъ прест~jь'й бц\дjь. Гла'съ д~.

%[Пjь'снь а~%]

I=рмо'съ: W\тве'рзу о_у=ста` моя^, и= напо'лнятся 
дх~а, и= сло'во w\тры'гну цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` чудеса`.

Ты` _е=ди'на заступле'нiе, прибjь'жище и= 
храни'тельница рабw'въ твои'хъ _е=си`, бг~ороди'тельнице 
ч\стая. сегw` ра'ди припа'даю ти` и= зову`: сп~си' мя 
_о=кая'ннаго, jа='кw мл\стива.

Дjья^нiя скв_е'рная со'вjьсть мою` ра'нятъ, пред\ъ 
лице'мъ нося'щую си'хъ w=бличе'нiе: о_у=скори` вл\дчце, 
и= по'мощь бу'ди ми`, и= пре'жде кончи'ны и=зба'ви, и= 
сп~си' мя.

Сла'ва: W=ст~и` вл\дчце, w=скверне'нное се'рдце мое`, 
jа='же прест~о'е сло'во ро'ждшая, и= су'щая всjь'хъ 
ст~jь'йшая вы'шнихъ си'лъ, _е=ди'на всепjь'тая.

И= ны'нjь: На тя` наде'жду моегw` сп~се'нiя 
возложи'хъ, и= къ тебjь` бл~гоутро'бнjьй вjь'рою 
прибjьго'хъ: не пре'зри мене` наде'ждо ненаде'жныхъ, 
ниже` jа=ви' мя w=бра'дованiе бjьсw'мъ.

%[Пjь'снь г~%]

I=рмо'съ: Твоя^ пjьсносло'вцы бц\де, живы'й и= 
незави'стный и=сто'чниче, ли'къ себjь` совоку'пльшыя 
дх~о'внw о_у=тверди`, въ бж~е'ственнjьй твое'й сла'вjь, 
вjьнц_е'въ сла'вы сподо'би.

Ро'су твоегw` бл~гоутро'бiя пода'ждь ми` 
пренепоро'чная ч\стая, грjьхо'внымъ зно'емъ та'ющему, и= 
печа'ль сама` о_у=стужа'ющи ми`, и= ра'дость 
бж~е'ственную подаю'щи.

О_у=ма` моегw` тьму` разруши` бц\де, свjь'томъ и='же 
въ тебjь`, jа='кw бл~га'я, и= молю'ся, покая'нiя мя` 
w='бразы о_у=тверди'ти, jа='кw ще'дра и= многомл\стива, 
да сп~са'емь о_у=бл~жа'ю тя`.

Сла'ва: Кропле'нiемъ мл\сти твоея`, дв~о 
бг~ора'дованная, о_у='глiе погаси` мои'хъ страсте'й, и= 
о_у=га'сшiй свjьти'льникъ се'рдца моегw` возжзи`, златы'й 
свjь'щниче всенепоро'чная. 

И= ны'нjь: Потопля'етъ мя` волна` грjьхо'вная, и= 
бу'ря безмjь'стныхъ помышле'нiй: но о_у=милосе'рдися 
всенепоро'чная, и= ру'ку ми` по'мощи jа='кw мл\стива 
простри`, да сп~са'емь о_у=бл~жа'ю тя`.

%[Пjь'снь д~%]

I=рмо'съ: Неизслjь'дный бж~iй совjь'тъ, _е='же w\т 
дв~ы воплоще'нiя, тебе` вы'шнягw, пр\оро'къ а=вваку'мъ 
о_у=смотря'я зовя'ше: сла'ва си'лjь твое'й гд\си.

Jа='же всепречу'дная мт~и бж~iя, возсiя'й ми` 
покая'нiя зари^, и= разрjьши` мра'къ _о=кая'нныя моея` 
души`, и= w\тжени` дв~о, лука^вая помышл_е'нiя се'рдца 
моегw`.

Тя` w=чисти'лище всjь'хъ человjь'кwвъ вjь'рою молю` 
бл~гослове'нная, и= прошу`: мл\стива ми` судiю` сн~а 
твоего` сотвори`, jа='кw да хвала'ми прославля'ю тя`.

Сла'ва: Смире'нное _е=ди'на ч\стая, и= прокаже'нное 
се'рдце мое`, нечи'стыми страсте'й наведе'нiи, jа='кw 
вра'чь и=сцjьли`, и= w\т руки` бjьсо'вскiя и=схити`.

И= ны'нjь: Глаго'ломъ бг~одохнове'ннымъ пре'жде 
бл~же'нный а=вваку'мъ, го'ру тя` чи'стую и= присjь'нную 
нарече`, прише'дшаго w\т ю='га, и= тобо'ю воплоща'ема 
вл\дчце, возвjьща'я jа=вле'ннjьйше.

%[Пjь'снь _е~%]

I=рмо'съ: О_у=жасо'шася вся'ч_еская w= бж~е'ственнjьй 
сла'вjь твое'й: ты' бо неискусобра'чная дв~о, и=мjь'ла 
_е=си` во о_у=тро'бjь над\ъ всjь'ми бг~а, и= родила` 
_е=си` безлjь'тнаго сн~а, всjь^мъ воспjьва'ющымъ тя` 
ми'ръ подава'ющая.

О_у=мерщвле'нъ страстьми` и= помышле'нiи 
всенепоро'чная, къ щедро'тамъ твои^мъ прибjьга'ю, и= къ 
те'плому твоему` притека'ю вл\дчце, покро'ву и= по'мощи: 
jа='же жи'знь _е=ди'на ро'ждшая, се'рдце мое` w=живи`.

_О=ру'жiемъ снjьде'на мя` грjьхо'внымъ, и=сцjьли` 
дjь'йственною твое'ю лjьчьбо'ю, jа='же сп~са ро'ждшая 
гд\са, копiе'мъ о_у=я'звленнаго мене` ра'ди преч\стая, и= 
о_у=язви'вшаго се'рдце sмi'ево.

Сла'ва: О_у=ма` моегw` о_у=врачу'й сокруш_е'нiя, 
пренепоро'чная, и= и=сцjьли` стра^сти души` моея`, и= 
о_у=ны'нiя тьму` потреби`, jа='кw да во хвале'нiи тя` 
пою` приснобл~же'нную, бц\де всепjь'тая.

И= ны'нjь: Гро'здъ вiногра'да, _е=го'же возрасти` дв~о 
на дре'вjь ви'сяща ви'дjьвши, вопiя'ше: ча'до, мсто` 
и=скопа'еши, пiя'нство w\тпуща'я врагw'мъ всу'е 
распе'ншымъ тя`, во все'мъ долготерпjьли'ваго.

%[Пjь'снь s~%]

I=рмо'съ: Бж~е'ственное сiе` и= всечестно'е 
соверша'юще пра'зднество, бг~ому'дрiи бг~ома'тере, 
прiиди'те рука'ми воспле'щимъ, w\т нея` ро'ждшагося бг~а 
сла'вимъ.

Jа='же _е=ди'на всjь^мъ по'мощь, помози` на'мъ 
бjь'дствующымъ, и= ру'ку пода'ждь, и= къ приста'нищу 
напра'ви сп~си'тельному, _е=ди'на бг~обл~года'тная.

И=стяза'нiя мя` преч\стая, въ ча'съ стра'шный ты` 
и=схити`, w\т бjьсw'въ sлы'я пре'лести, и= суда`, и= 
_о=гня`, и= тьмы`, и= му'ки.

Сла'ва: Пjьсносло'влю тя` всепjь'тая, сла'влю 
ч_естна'я вели^чiя твоя^: ты' же нечи'стыхъ мя` страсте'й 
свободи`, и= вjь'чныя сла'вы сподо'би.

И= ны'нjь: Пjь'ти тя` до'лжни _е=смы`, но вои'стинну 
по достоя'нiю не мо'жемъ: тjь'мже пое'мъ тя`, молча'нiемъ 
чту'ще несказа'нное, _е='же на тебjь` дв~о, содjь'янное 
та'инство.

Та'же, Гд\си поми'луй, три'жды. Сла'ва, и= ны'нjь: 

Сjьда'ленъ, гла'съ д~:

На кр\стjь' тя возвы'шена, jа='кw о_у=зрjь` преч\стая 
твоя` сло'ве бж~iй, мт~рски рыда'ющи вjьща'ше: что` 
но'вое и= стра'нное сiе` чу'до сн~е мо'й; ка'кw жи'знь 
всjь'хъ вкуша'еши сме'рти, w=живи'ти м_е'ртвыя хотя`, 
jа='кw мл\срдъ;

%[Пjь'снь з~%]

I=рмо'съ: Не послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=тц_е'въ гд\сь и= бг~ъ 
бл~гослове'нъ _е=си`.

Непремjь'ннагw ро'ждши _е=ди'на бг~обл~года'тная, 
моли'ся ч\стая, десни'цею _е=гw` премjьни'ти мо'й о_у='мъ 
къ лу'чшымъ, лю'тjь премjьне'нный бjьсо'вскими 
и=скуше'нiи.

Цр~и'це дв~о, ро'ждшая цр~я` хр\ста`, о_у=ще'дри и= 
сп~си' мя, страстьми` преклоне'наго: вjь'рою о_у=тверди`, 
и= наста'ви мя` ко сп~се'нiя стези`, вjь'рныхъ сп~се'нiе.

Сла'ва: Мл~твенница ми` бу'ди пренепоро'чная, къ 
ро'ждшемуся и=з\ъ тебе`: и= w=ставле'нiе лю'тыхъ долгw'въ 
пода'ждь ми`, и= цр\ствiя бж~iя бж~е'ственный вхо'дъ, и= 
пи'щи воспрiя'тiя, и= свjь'та прича'стiе.

И= ны'нjь: Всенепоро'чная мр~i'е, дв~о 
неискусобра'чная ч\стая, безмjь'рная бл~гостiю, jа='же 
бг~а пло'тiю ро'ждшая, того` моли`, вся'кiя на'съ 
и=зба'вити печа'ли и= грjьха`.

%[Пjь'снь и~%]

I=рмо'съ: _О='троки бл~гочести^выя въ пещи`, рж\ство` 
бг~оро'дичо сп~сло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ 
пjь'ти тебjь`: гд\са по'йте дjьла`, и= превозноси'те 
_е=го` во вся^ вjь'ки.

Блу'днw житiе` и=жди'въ, и= вся'ку скве'рну 
содjь'лавъ, трепе'щу суди'ща, трепе'щу и=стяза'нiя, 
трепе'щу и= w\твjь'та w=сужде'нiя моегw`: поми'луй ду'шу 
мою` _о=кая'нную, ч\стая, и= пре'жде сме'рти 
просвjьще'нiе ми` пода'ждь. 

На тя` всю` наде'жду сп~се'нiя моегw` возложи'хъ, 
бг~омт~и неискусобра'чная, и= тебе` на по'мощь призыва'ю 
всегда`: сп~си' мя w\т печа'лей, и= напа'стей вра'жiихъ, 
и= разрjьши` плени^цы sw'лъ мои'хъ, и= w\т вjь'чныя тьмы` 
и=схити' мя.

Сла'ва: Jа=ви'лася _е=си` а='гг~лъ вы'шши, бг~а 
неизрече'ннw воплоти'вши: сего` о_у='бw моли`, вл\дчце 
всенепоро'чная, плотски'хъ и=скуше'нiй вы'шшу бы'ти ми`, 
и= суда` бу'дущагw и=зба'витися дв~о, и= вjь'чныя му'ки.

И= ны'нjь: Во'дъ бж~е'ственныхъ и=спо'лни мя` дв~о, 
jа='же и=сто'чникъ во чре'вjь носи'вшая: и=зба'ви w\т 
гно'я грjьхw'въ мои'хъ, и= къ жи'зни наста'ви сп~се'нiя, 
ч\стая, и= о_у=ны^нiя души` моея` _о=кая'нныя w\тжени` 
дв~о, и= w\т бjьсw'въ и=зба'ви.

%[Пjь'снь f~%]

I=рмо'съ: Вся'къ земноро'дный да взыгра'ется ду'хомъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющи сщ~е'нное торжество` бг~омт~ре, 
и= да вопiе'тъ: ра'дуйся всебл~же'нная бц\де, ч\стая 
приснодв~о.

Разруши` па'жить грjьха`, w=скверне'нныя моея` души` 
и= тjьлесе`, бг~ора'дованная преч\стая вл\дчце, си'льною 
мл~твою, твое'ю, _w всенепоро'чная! и=сцjьле'нiе да'вши 
сп~си'тельное, вл\дчнiй стра'хъ преч\стый.

Ты` мнjь` просвjьще'нiе, ты' ми и=збавле'нiе и= 
ра'дованiе, ты` побо'рница моя`, ты` моя` сла'ва, и= 
похвала`, и= наде'жда, и= сп~се'нiе мое` _е=си` 
пренепоро'чная, и= тебjь` вjь'рнw покланя'юся, и= вопiю' 
ти: сп~си' мя _о=кая'ннаго раба` твоего`, и= w\т 
а='довыхъ вра'тъ и=схити' мя.

Сла'ва: Сп~си' мя ч\стая, сп~са ро'ждшая всеще'драго, 
и= о_у=ще'дри раба` твоего`, и= къ покая'нiя пути` 
наста'ви, лука'вагw собла'зны w\т среды` w\тжени`, и= 
тогw` ловле'нiя и=зба'ви мя`, и= _о=гня` вjь'чнагw, 
пренепоро'чная, и=схити' мя.

И= ны'нjь: Пло'тiю _е='же и=з\ъ тебе`, сло'во 
пренепоро'чная w=дjь'явся, воплоти'вся же поживе` въ 
мi'рjь, jа='кw мл\срдъ, пребы'въ не ху'ждши, и='же 
пре'жде безпло'тный: и= и='же дре'вле всjь'хъ му'чившаго, 
бж~е'ственною си'лою низложи`.

Та'же: Досто'йно _е='сть: и= покло'нъ. Трист~о'е. По 
_О='ч~е на'шъ: тропа'рь, и= про'чее _о=бы'чное, и= 
w\тпу'стъ.

%[Въ пято'къ о_у='тра%],

по а~-мъ стiхосло'вiи, сjьда'льны кр\стны, гла'съ д~:

И=скупи'лъ ны` _е=си` w\т кля'твы зако'нныя ч\стно'ю 
твое'ю кро'вiю, на кр\стjь` пригвозди'вся, и= копiе'мъ 
пробо'дься, безсме'ртiе и=сточи'лъ _е=си` человjь'кwмъ: 
сп~се на'шъ сла'ва тебjь`.

Стi'хъ: Возноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw ст~о 
_е='сть.

На кр\стjь' тя пригвозди'ша i=уд_е'и сп~се, и='мже w\т 
jа=зы^къ на'съ призва'лъ _е=си` и=ногда`, хр\сте` бж~е 
на'шъ, просте'рлъ _е=си` дла^ни на не'мъ во'лею твое'ю: 
копiе'мъ же въ ре'бра твоя^ восхотjь'лъ _е=си` прободе'нъ 
бы'ти, мно'жествомъ щедро'тъ твои'хъ чл~вjьколю'бче.

Сла'ва, и= ны'нjь, кр\стобг~оро'диченъ: Дв~о 
пренепоро'чная мт~и хр\ста` бг~а, _о=ру'жiе про'йде 
прест~у'ю твою` дш~у, _е=гда` распина'ема ви'дjьла _е=си` 
во'лею сн~а и= бг~а твоего`: _е=го'же бл~гослове'нная 
моля'щи не преста'й, проще'нiе прегрjьше'нiй на'мъ 
дарова'ти. 

По в~-мъ стiхосло'вiи, сjьда'льны, гла'съ д~:

Ско'рw предвари` пре'жде да'же не порабо'тимся 
врагw'мъ ху'лящымъ тя`, и= претя'щымъ на'мъ, хр\сте` бж~е 
на'шъ: погуби` кр\сто'мъ твои'мъ борю'щыя на'съ, да 
о_у=разумjь'ютъ, ка'кw мо'жетъ правосла'вныхъ вjь'ра, 
мл~твами бц\ды, _е=ди'не чл~вjьколю'бче.

Стi'хъ: Бг~ъ же цр~ь на'шъ пре'жде вjь'ка, содjь'ла 
сп~се'нiе посредjь` земли`.

О_у=я'звену ти` вл\дко, копiе'мъ бж~е'ственному 
ребру`, _о=ру'жiя w=скудjь'ша неви'димагw врага` до 
конца`, и= преста` вся'кое наси'лiе sлодjь'йства _е=гw`. 
тjь'мже покланя'емся твои^мъ сп~си'т_ельнымъ стр\сте'мъ, 
сла'вяще бж~е'ственное смотре'нiе твое`.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Дне'сь а='гг~льская вw'инства, въ па'мять 
стр\стоте'рп_ецъ прiидо'ша, вjь'рныхъ мы^сли 
просвjьти'ти, и= вселе'нную бл~года'тiю о_у=ясни'ти. 
тjь'хъ ра'ди, бж~е о_у=моле'нъ быва'я, да'руй на'мъ 
ве'лiю мл\сть.

Сла'ва, и= ны'нjь, кр\стобг~оро'диченъ: На кр\стjь' тя 
возвыша'ема jа='кw о_у=зрjь` преч\стая мт~и твоя`, сло'ве 
бж~iй, мт~рски рыда'ющи вjьща'ше: что` но'вое и= 
стра'нное чу'до сiе`, сн~е мо'й; ка'кw животе` всjь'хъ 
вкуша'еши сме'рти, w=живи'ти о_у=ме'ршыя хотя`, jа='кw 
мл\срдъ; 

По г~-мъ стiхосло'вiи сjьда'льны, гла'съ д~:

Кр\стъ и= сме'рть за ны`, бл~же, за безмjь'рную мл\сть 
во'лею претерпjь'лъ _е=си`, и= су'дъ непра'веденъ: jа='кw 
да w=сужде'нiя и= дре'внiя кля'твы всjь'хъ свободи'ши, 
ле'стiю въ тлjь'нiе впа'дшихъ. тjь'мже и= покланя'емся, 
сло'ве, твоему` распя'тiю.

На дре'вjь повjь'шена о_у=смотри'вшее тя` со'лнце, 
сл~нца пра'вды хр\ста`, свjь'тъ помрачи`. тва'рь же 
колеба'шеся, и= ме'ртвiи jа='кw w\т сна` ско'рw и=з\ъ 
гробw'въ воста'ша, сло'ве, бж~е'ственную пjьсносло'вяще 
держа'ву сла'вы твоея`.

Сла'ва, и= ны'нjь, кр\стобг~оро'диченъ: Непоро'чная 
мт~и твоя`, хр\сте`, jа='кw о_у=зрjь` на кр\стjь' тя 
возвыша'ема, рыда'ющи мт~рски, такwва'я глаго'лаше: что` 
но'вое и= стра'нное сiе` чу'до, сн~е мо'й; ка'кw тя` 
беззако'нный со'нмъ ко кр\сту` пригвожда'етъ всjь'хъ 
жи'знь, свjь'те мо'й сладча'йшiй;

Канw'нъ ч\стно'му и= животворя'щему кр\сту`, [_е=гw'же 
краегране'сiе сiе`: Кр\сту` пригвожде'нъ хр\сто'съ, 
пре'лесть разрjьша'етъ. Творе'нiе i=w'сифово.] Гла'съ д~.

%[Пjь'снь а~%]

I=рмо'съ: W\тве'рзу о_у=ста` моя^ и= напо'лнятся дх~а, 
и= сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

На кр\стjь` распросте'рлъ _е=си` бж~е'ств_енныя 
дла^ни, долготерпjьли'ве, и= погиба'ющiй мi'ръ призва'лъ 
_е=си` къ позна'нiю держа'вы твоея`, ще'дре. тjь'мже 
велича'емъ бл~гоутро'бiе твое`.

Sмi'я воздви'глъ _е='сть мwv"се'й, проwбразу'я 
бж~е'ственное твое` распя'тiе, сло'ве пребезнача'льне, 
и='мже паде` jа=дови'тый sмi'й паде'нiю а=да'мову 
хода'тай бы'вый.

Мч~нченъ: Во свjь'тлостехъ ст~ы'хъ ны'нjь жи'ти 
сподо'бистеся мч~нцы, непоколеби'мое прiе'мше jа='вjь 
цр\ство, jа='коже сказа` па'vелъ, и= сла'вы 
соприча^стницы хр\сто'вы бы'сте.

Мч~нченъ: Воздвиза'емыми волна'ми нестерпи'мыхъ 
муче'нiй ва'шихъ, непогру'зимь бы'сть кора'бль, мч~нцы: 
w=кормле'нiемъ бо всjь'хъ цр~я`, въ приста'нище 
доспjь'сте поко'ищное.

Бг~оро'диченъ: _О=ру'жiе, jа='коже рече` сv"меw'нъ, 
се'рдце твое` про'йде, _е=гда` ви'дjьла _е=си` хр\ста` 
распина'ема, дв~о вл\дчце, и= _е=ди'наго пробода'ема 
копiе'мъ. тjь'мже рыда'ющи болjь^зни претерпjь'ла _е=си`. 

И='нъ канw'нъ прест~jь'й бц\дjь. Гла'съ д~.

%[Пjь'снь а~%] I=рмо'съ то'йже.

Ты` _е=ди'на заступле'нiе, и= прибjь'жище, и= 
храни'тельница _е=си` рабw'мъ твои^мъ бг~ороди'тельнице 
ч\стая. сегw` ра'ди припа'дающе вопiе'мъ ти`: сп~си` 
на'съ вл\дчце, мл\срдiемъ твои'мъ.

W=святи` вл\дчце w=скверне'нное се'рдце мое`, jа='же 
прест~о'е сло'во ро'ждшая, и= су'щи всjь'хъ ст~jь'йшая 
вы'шнихъ си'лъ, _о=трокови'це всенепоро'чная. 

Па'дшихъ воззва'нiе, и= стоя'щихъ _е=си` 
о_у=твержде'нiе, всенепоро'чная. тjь'мже молю'ся ти`: 
па'дшiй мо'й о_у='мъ грjьхо'мъ и=спра'ви вл\дчце, да 
сла'влю тя`.

Ме'ртва мя` скорбьми` и= недjь'йственна лежа'ща, ру'ку 
просте'рши по'мощи твоея` возста'ви, и= бж~е'ственнагw 
весе'лiя и=спо'лнена покажи' мя, бг~ороди'тельнице.

%[Пjь'снь г~%]

I=рмо'съ: Твоя^ пjьсносло'вцы бц\де, живы'й и= 
незави'стный и=сто'чниче, ли'къ себjь` совоку'пльшыя 
духо'внw о_у=тверди` въ бж~е'ственнjьй твое'й сла'вjь 
вjьнц_е'въ сла'вы сподо'би.

Jа='кw _о=вча` на заколе'нiе ведя'ху тя` хр\сте`, 
лю'дiе пребеззако'ннiи, а='гнца бж~iя су'ща, и= хотя'ща 
и=зба'вити _о='вцы w\т во'лка лю'тагw, и=`хже 
чл~вjьколю'бнjь возлюби'лъ _е=си`.

Предста'лъ _е=си` судiи` суди'мь непра'веднw, судя'й 
пра'веднw все'й земли`, и= претерпjь'лъ _е=си` 
о_у=даре'нiе въ лани'ту, свободи'ти мя` хотя` 
порабоще'ннаго гд\си, лука'вому мiроде'ржцу.

Мч~нченъ: Страда'вше ст~i'и зако'ннw, беззакw'нныя 
враги` посрами'сте, и= во'лею о_у=мерщвля'еми за всjь'хъ 
воста'нiе, и= и=`же сме'рть и=схода'таившаго побори'сте 
sмi'я.

Мч~нченъ: W\т земны'хъ возвы'сившеся, ко бл~госла'вiю 
же прише'дше страда'льчески мч~нцы ст~i'и, и= къ 
невеще'ств_еннымъ чинw'мъ веще'ственнiи соедини'шася, 
ра'дости неизрече'нныя и=сполня'еми.

Бг~оро'диченъ: И=з\ъ тебе` дв~о, w=бновле'нiе _е='vjь 
jа=ви'ся вои'стинну, бг~ъ пло'тiю ражда'емь, и= на кр\стъ 
возвыша'емь, низлага'я бjь'сы, бг~обл~года'тная вл\дчце. 

%[И='нъ%] I=рмо'съ то'йже.

Поми'луй преч\стая дв~о, въ пучи'нjь жите'йстей лю'тjь 
мя` потопля'ема, и= ко приста'нищу ти'хому сп~се'нiя 
и=спра'ви: тя' бо _е=ди'ну наде'жду стяжа'хъ. 

О_у=ма` моегw` тьму` разори`, бц\де, свjь'томъ и='же 
въ тебjь` jа='кw бл~га, и= молю'ся: покая'нiя мя` 
w='бразы о_у=тверди` jа='кw ще'дра, и= многомл\стива, да 
сп~са'емь о_у=бл~жа'ю тя`.

Кропле'нiемъ мл\сти твоея`, дв~о бг~ора'дованная, 
о_у='глiе погаси` мои'хъ страсте'й: и= о_у=га'сшiй 
свjьти'льникъ се'рдца моегw` возжзи`, златы'й свjь'щнице 
всенепоро'чная.

Боля'щую лю'тjь страстьми` _о=кая'нную мою` ду'шу, 
бг~ороди'тельнице, jа='кw мл\стивая посjьти`, и= сп~си' 
мя мл~твами твои'ми: jа='кw да живо'тъ лу'чшiй получи'въ 
велича'ю тя`.

%[Пjь'снь д~%]

I=рмо'съ: Неизслjь'дный бж~iй совjь'тъ, _е='же w\т 
дв~ы воплоще'нiя, тебе` вы'шнягw, пр\оро'къ а=вваку'мъ 
о_у=смотря'я зовя'ше: сла'ва си'лjь твое'й гд\си.

Да w\тпу'стиши мя` w\т о_у='зъ грjьхо'вныхъ, 
чл~вjьколю'бче, твое'ю во'лею свя'занъ бы'лъ _е=си`, и= 
на кр\стjь` о_у='мерлъ _е=си` jа='кw sлодjь'й: сла'ва 
мно'гому бл~гоутро'бiю твоему`.

Jа='звы претерпjь'лъ _е=си` сло'ве бж~iй, и= поно'сную 
сме'рть, w=безсме'ртствуя существо` земны'хъ 
о_у=мерщвле'ное страстьми`: сла'ва мно'гому бл~гоутро'бiю 
твоему`.

Мч~нченъ: И=`же ра'дwванiя бж~iя хотя'ще наслjь'довати 
дх~омъ всест~ы'мъ, ра'достною душе'ю ра^ны претерпjь'ша, 
и= ну'ждную сме'рть мч~нцы, и= лука'ваго о_у=язви'ша.

Мч~нченъ: Ру'цjь w\тсjьца'еми, и= главы^, и= я=зы'ки 
о_у=рjь'заеми, бг~осло'внiи, и= _о='чи лиша'еми свjь'та, 
и= на о_у='ды ссjьца'еми мч~нцы, не w\тсjь'чени же w\т 
бг~а пребы'сте.

Бг~оро'диченъ: Раздра'ся рукописа'нiе а=да'мово, 
копiе'мъ прободе'ну ти` вл\дко, бц\да вопiя'ше о_у= 
кр\ста` предстоя'щи, гд\си, и= болjь'зненнw восклица'ющи. 

%[И='нъ%] I=рмо'съ то'йже.

Jа='же всенепоро'чная мт~и бж~iя, возсiя'й ми` 
покая'нiя зарю`, разруши` мра'къ _о=кая'нныя моея` души`, 
и= лука^вая помышл_е'нiя се'рдца моегw` w\тжени`, дв~о.

Jа='же бл~гопремjь'ннаго и= бл~гоувjь'тливаго, 
преч\стая, вл\дку ро'ждши, дв~омт~и, jа='кw бл~га'я, w= 
на'съ того` моли` всегда`, w\т чужда'гw и=зба'вити на'съ.

Тя` w=чисти'лище всjь'хъ человjь'кwвъ, вjь'рою молю` 
и= прошу` бл~гослове'нная: мл\стива мнjь` судiю` сн~а 
твоего` сотвори`, jа='кw да во хвале'нiи сла'влю тя`.

И=мjь'я тя`, преч\стая, помо'щницу всегда` никогw` 
о_у=бою'ся, и=ли` о_у=страшу'ся: кто' же ли хотя` 
скw'рбная принести` рабу` твоему`, и= не о_у=страши'тся;

%[Пjь'снь _е~%]

I=рмо'съ: О_у=жасо'шася вся'ч_еская w= бж~е'ственнjьй 
сла'вjь твое'й: ты' бо неискусобра'чная дв~о, и=мjь'ла 
_е=си` во о_у=тро'бjь над\ъ всjь'ми бг~а, и= родила` 
_е=си` безлjь'тнаго сн~а, всjь^мъ воспjьва'ющымъ тя` 
ми'ръ подава'ющая.

Ви'дjьвшее тя` сл~нца на кр\стjь` простира'ема, 
со'лнце скры` лучы`, сiя'ти не могу'щее, тебjь` сп~се 
заше'дшу, и= просвjьща'ющу и=`же въ нощи` пре'лести 
спя'щыя, покланя'ющыяся держа'вjь твое'й.

Распина'емь за мл\срдiе, гд\си, и= сп~са'еши мя`, 
_о='цта и= же'лчи прiе'млеши вкуше'нiе, сла'стнагw 
и=збавля'я на'съ вкуше'нiя jа='кw бл~гъ, и='мже 
прельсти'хомся, и= тли` подпадо'хомъ.

Мч~нченъ: Пре'лести разори'сте зи'му, бж~е'ственнiи 
мч~нцы, дх~а ст~а'гw теплото'ю, и= къ веснjь` поко'я 
ра'дующеся доидо'сте ку'пнw, всjь^мъ помога'юще су'щымъ 
въ ско'рбехъ.

Мч~нченъ: Ту'чами бж~е'ственныя кро'ве зе'млю всю` 
напои'сте, и=зсуша'юще пото'ки безбо'жiя, ст~i'и мч~нцы: 
тjь'мже къ водjь` живо'тнjьй ны'нjь всели'стеся, w= 
всjь'хъ моля'щеся.

Бг~оро'диченъ: Пло'тiю _е=го'же родила` сн~а, 
бг~ора'дованная, jа='кw ви'дjь на дре'вjь возвы'шена, 
пла'чемъ и=спо'лнися, и= долготерпjь'нiю _е=гw` 
дивля'шеся вои'стинну: тjь'мже велича'ше _е=гw` 
снизхожде'нiе. 

%[И='нъ%] I=рмо'съ то'йже.

О_у=мерщвле'нъ страстьми` и= скве'рнами 
всенепоро'чная, къ щедро'тамъ твои^мъ прибjьга'ю, и= къ 
те'плому твоему` притека'ю, вл\дчце, покро'ву и= по'мощи: 
жи'знь _е=ди'на ро'ждшая, се'рдце мое` w=живи`.

Просвjьти` w=мраче'нное мое` се'рдце, преч\стая, 
jа='же свjьтода'вца ро'ждшая, бг~а вку'пjь и= чл~вjь'ка: 
_е=го'же jа='кw мт~и о_у=моли`, пода'ти ми` и=збавле'нiе, 
гп\сже`, пре'жде стра'шнагw дне`.

О_у=ма` моегw` о_у=врачу'й сокруш_е'нiя, 
всенепоро'чная, и=сцjьли` стра^сти души` моея`, и= 
о_у=ны'нiя тьму` w\тжени`: jа='кw да во хвале'нiи тя` 
пою` приснобл~же'нную, бц\де всепjь'тая.

Низложи` вл\дчце, врагw'въ мои'хъ шата^нiя: тя' бо 
_е=ди'ну и='мамъ предста'тельницу и= наде'жду, и= по'мощь 
крjь'пкую, ты' мя соблюди`, ч\стая, вся'кагw и=збавля'ющи 
мя` тjь'хъ нахожде'нiя.

%[Пjь'снь s~%]

I=рмо'съ: Бж~е'ственное сiе` и= всечестно'е 
соверша'юще пра'зднество бг~ому'дрiи бг~ома'тере, 
прiиди'те рука'ми воспле'щимъ, w\т нея` ро'ждшагося бг~а 
сла'вимъ.

Болjь'зньми, jа=`же претерпjь'лъ _е=си` распина'емь, 
бwлjь'зни о_у=ста'вилъ _е=си` человjь'честву, и= къ 
неболjь'зненному житiю` всjь'хъ приво'диши, бл~гоутро'бне 
гд\си.

Со'лнца лучы` скрыва'хуся, цр~ко'вная же свjь'тлость 
раздира'шеся, и= земля` тряса'шеся, ка'менiе стра'хомъ 
распада'шеся, на кр\стjь` зижди'теля зрjь'ти не могу'ще.

Мч~нченъ: Ме'ртвъ sмi'й бы'сть, му'ками 
о_у=мерщвля'емы зря` бж~е'ств_енныя мч~нки, и= живо'тъ 
вjь'чный наслjь'дующыя вои'стинну, бж~е'ственною 
бл~года'тiю. 

Мч~нченъ: Мнw'гiя му^ки претерпjь'сте, мнw'гiя и= 
вjьнцы` о_у=лучи'сте, многочи'сл_енная мно'ж_ества мч~нкъ 
при'снw живу'щихъ: тjь'мже sw'лъ мои'хъ мно'жество 
w\тжени'те.

Бг~оро'диченъ: Приста'нище бу'ди ми`, всенепоро'чная, 
въ пучи'нjь лю'тыхъ пла'вающу, jа='же бjь'дствующую всю` 
тва'рь рж\ство'мъ твои'мъ бг~ороди'тельнице, сп~сла` 
_е=си`.

%[И='нъ%]

I=рмо'съ: Возопи`, проwбразу'я погребе'нiе 
тридне'вное, пр\оро'къ i=w'на въ ки'тjь моля'ся: w\т тли` 
и=зба'ви мя`, i=и~се цр~ю` си'лъ.

Возсiя'й ми` покая'нiя зарю`, вл\дчце, и= _о='блаки 
sлы'хъ помышле'нiй мои'хъ разори`, _о='блаче сл~нца 
пра'веднагw приснодв~о.

О_у=толи` страсте'й мои'хъ свирjь'пую во'лну, и= бу'рю 
sлы'хъ помышле'нiй о_у=кроти`, приста'нище вели'кое 
w=бурева'емыхъ приснодв~о.

Напо'й мя` о_у=миле'нiя питiе'мъ, вл\дчце, сле'зъ 
рjь'ки мнjь` ны'нjь подаю'щи: и='миже о_у=гашу` пла'мень 
вjь'чнующiй, _е=ди'на всепjь'тая.

И=зсуша'ющи sw'лъ мои'хъ свирjь'пую пучи'ну, ро'ждшая 
бл~гости вои'стинну пучи'ну, наста'ви мя` ко приста'нищу 
бж~е'ственныя во'ли.

%[Пjь'снь з~%]

I=рмо'съ: Не послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=тц_е'въ гд\сь и= бг~ъ 
бл~гослове'нъ _е=си`.

Побjьжде'нъ бы'сть сопротивобо'рецъ, и= паде'ся 
ди'внымъ паде'нiемъ, возне'сшуся хр\сту` на дре'во, и= 
сп~се'ся пре'жде w=сужде'нный, вопiя` _е=му`: и='же 
_о=тц_е'въ гд\сь и= бг~ъ бл~гослове'нъ _е=си`.

О_у=мерщвле'на мя` дре'вомъ w=живи'лъ _е=си` на 
дре'вjь хр\сте` о_у=ме'рый, и= бж~е'ственными о_у='бw 
ра'нами твои'ми стру'пы се'рдца моегw` и=сцjьли'лъ 
_е=си`: препjь'тый _о=тц_е'въ гд\сь и= бг~ъ бл~гослове'нъ 
_е=си`. 

Мч~нченъ: Да'ръ прiе'мше и=сцjьле'нiя, и=сцjьля'ти 
неду'ги, и= бjь'сы w\т человjь^къ w\тгоня'ти си'лою 
дх~о'вною, и=сцjьли'те стра^сти се'рдца моегw` ва'шими 
мл~твами мч~нцы непобjьди'мiи.

Мч~нченъ: И=стопл_е'нiя под\ъе'мый бори'тель, кровьми` 
ва'шими погиба'ше со тьма'ми _е=гw`. вы' же всехва'льнiи 
мч~нцы, ра'дующеся воспjьва'ете: и='же _о=тц_е'въ гд\сь 
и= бг~ъ бл~гослове'нъ _е=си`.

Бг~оро'диченъ: Невjь'ста непоро'чная, пала'та 
зижди'теля, земле` недjь'ланная, пр\сто'лъ _о=гнезра'ченъ 
jа=ви'лася _е=си`, преч\стая. тjь'мже вопiе'мъ ти`: 
ра'дуйся, преч\стая вл\дчце, jа='же человjь'ки 
w=божи'вшая бж~iимъ твои'мъ рж\ство'мъ.

%[И='нъ%]

I=рмо'съ: Сп~сы'й во _о=гни` а=враа^мскiя твоя^ 
_о='троки, и= халд_е'и о_у=би'въ, jа=`же пра'вда 
пра'веднw о_у=ловля'ше, препjь'тый гд\си бж~е _о=т_е'цъ 
на'шихъ, бл~гослове'нъ _е=си`.

Любо'вiю притека'ю мно'гою под\ъ ст~ы'й тво'й 
покро'въ, не w\тврати` мене` тща`: но да'ждь ми`, 
преч\стая, w=ставле'нiе прегрjьше'нiй, и= сп~си' мя, да 
ви'дjьвше врази` мои` посра'мятся.

Не о_у=бою'ся sла`, ты' бо со мно'ю _е=си` дв~о: 
пожену` враги`, jа=`же неща'днw мене` гоня'щыя, и= 
побjьжду` си'лою твое'ю о_у=крjьпля'емь, мр~i'е 
бг~ороди'тельнице.

И='маши _е='же мощи` при'снw всjь'хъ, jа='кw ро'ждши 
вл\дку, влады'чествiя мя` сла'стнагw и= страсте'й 
свободи`, да пою` ра'дуяся: ра'дуйся пр\сто'ле вы'шнягw, 
бл~гослове'нная.

Тя` _е=ди'ну покрови'тельницу и='мамъ на земли` тво'й 
ра'бъ, и= по'мощь вои'стинну сп~си'тельную и= тве'рдую, 
преч\стая, бг~опросла'вленная: и= къ тебjь` прибjьга'ю, 
сп~си' мя w\т сjь'тей ловя'щихъ, бг~ороди'тельнице.

%[Пjь'снь и~%]

I=рмо'съ: _О='троки бл~гоч_ести'выя въ пещи` рж\ство` 
бг~оро'дичо сп~сло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ 
пjь'ти тебjь`: гд\са по'йте дjьла` и= превозноси'те 
_е=го` во вся^ вjь'ки.

Разрjьша'еши мя` w\т о_у='зъ лjь'тныхъ, въ лjь'то 
безлjь'тный бы'въ, свя'занъ же бы'въ во'лею, го'рдаго 
о_у='замъ нерjьши^мымъ w\тсла'лъ _е=си` вл\дко, и= 
сп~са'еши мя` кр\сто'мъ и= стр\стiю: тjь'мже бл~гословлю' 
тя, хр\сте`, во вjь'ки.

Воздви'гся на дре'во во'лею, и= всю` тва'рь 
совоздви'глъ _е=си`, сло'ве препjь'тый, безнача'льне и= 
неви'диме, и='же нача^ла и= вла^сти тьмы` стр\стiю 
твое'ю, хр\сте`, w=бличи'лъ _е=си`: тjь'мже тя` пое'мъ во 
вся^ вjь'ки.

Мч~нченъ: Всjьдо'сте на кро'вь свою` jа='кw на 
колесни'цу, мч~нцы всекра'снiи, и= къ премi^рнымъ взя'ти 
бы'сте селе'нi_емъ, w\т хр\ста` достw'йныя по'ч_ести 
прiе'млюще, гд\са по'йте, вопiю'ще, и= превозноси'те 
_е=го` во вjь'ки.

Мч~нченъ: На древа` возвыша'еми, и= въ ро'въ 
вмета'еми, sвjьр_е'мъ же вдава'еми, во _о='гнь же и= въ 
во'ду раздjьле'ни быва'юще, стр\стоно'сцы мч~нцы, 
ра'дующеся поя'ху: гд\са по'йте, и= превозноси'те _е=го` 
во вjь'ки.

Бг~оро'диченъ: Ви'дjьвши о_у=сну'вша на дре'вjь 
хр\ста`, всjь^мъ бо'дрость подаю'щаго бж~е'ственную и= 
сп~си'тельную, мт~и всенепоро'чная, восклица'нiемъ 
рыда'ше и= взыва'ше: что` сiе` новjь'йшее чу'до; 
w=живля'яй вся^, о_у=мира'етъ хотя`.

%[И='нъ%] I=рмо'съ то'йже.

Блу'днw житiе` и=жди'въ, и= вся'кую нечистоту` 
содjь'лавъ, трепе'щу суди'ща, трепе'щу и=стяза'нiя, 
трепе'щу и= w\твjь'та w=сужде'нiя моегw`, ч\стая: jа='же 
судiю` ро'ждшая, предста'ни ми` тогда`, и= и=зба'ви мя` 
ну'жды.

На тя` всю` наде'жду сп~се'нiя моегw` возложи'хъ, 
бг~омт~и неискусобра'чная, и= тебе` на по'мощь призыва'ю 
всегда`: сп~си' мя w\т печа'лей и= напа'стей врага`, и= 
разрjьши` плени^цы sw'лъ мои'хъ, и= вjь'чныя тьмы` 
и=схити' мя. 

Въ ча'съ, дв~о, конца` моегw` руки` бjьсо'вскiя мя` 
и=схити`, и= суда` и= прjь'нiя, и= стра'шнагw 
и=спыта'нiя, и= мыта'рствъ го'рькихъ, и= кня'зя лю'тагw, 
бг~ома'ти, и= вjь'чнагw w=сужде'нiя.

Соблюди` раба` твоего`, дв~о, w\т вся'кагw навjь'та 
чужда'гw, тя' бо и='мамъ вл\дчце, покро'въ и= 
заступле'нiе, прибjь'жище и= о_у=твержде'нiе: и= тебе` 
ра'ди ча'ю и=зба'витися сjь'тей врага`, _е=ди'на 
предста'тельнице ро'да человjь'ческагw. 

Та'же, пое'мъ пjь'снь бц\дjь: Вели'читъ душа` моя` 
гд\са:

%[Пjь'снь f~%]

I=рмо'съ: Вся'къ земноро'дный да взыгра'ется дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее сщ~е'нное торжество` бг~омт~ре, 
и= да вопiе'тъ: ра'дуйся всебл~же'нная бц\де, ч\стая 
приснодв~о.

Стоя'ше суди'мь чл~вjьколю'бче, и='же суди'ти хотя'й 
всjь^мъ: вjьнце'мъ же терно'вымъ о_у=вя'злся _е=си` 
хоти'тельнjь, сп~се свое'ю во'лею, преслуша'нiя, хр\сте`, 
т_е'рнiя и=з\ъ ко'рене и=стерза'я, всjь^мъ же насажда'я 
твоегw` бл~гоутро'бiя позна'нiе.

_W ка'кw лю'дiе беззако'ннiи, за'вистiю су'ще 
w=мраче'ни, пра'ведна су'ща, и= непоро'чна тя`, 
свjьтода'вче кр\сту` предаю'тъ; _е=гw'же стр\сть со'лнце 
зря` помрача'шеся, и= свjь'тлость цр~ко'вная 
раздира'шеся, и= колеба'хуся w=снова^нiя земли`.

Мч~нченъ: Соwбра'зни стр\сте'мъ хр\стw'вымъ бы'сте 
ст~i'и мч~нцы, и= снаслjь^дницы цр\ствiя и= свjь'тлости: 
тjь'мже просвjьти'те прему'дрiи, пjьвцы` ва'шя, 
грjьхо'внагw мра'ка свобожда'юще, и= разли'чныхъ 
w=бстоя'нiй.

Мч~нченъ: О_у=же` въ са^мая прему'дрiи нб\сная 
все'льшеся, сла'ву же прiе'мше присносу'щную, и= 
прича'стiи сщ~е'нными w=божа'еми, помяни'те всjь'хъ 
на'съ, чту'щихъ вjь'рою всесщ~е'нную и= честну'ю ва'шу 
па'мять, присносла'внiи. 

Бг~оро'диченъ: Просвjьти`, ч\стая, любо'вiю 
воспjьва'ющихъ и= велича'ющихъ тя`, разрjьши` страсте'й 
на'шихъ тьму`, _о=трокови'це, о_у=кроти` бу'рю и= 
лука'вагw собла'зны w\т среды` w\тжени`, ты`, 
_о=трокови'це, мл~твами твои'ми.

%[И='нъ%] I=рмо'съ то'йже.

Ра'дуйся, jа='же ра'дость ро'ждшая, преч\стая, су'щымъ 
на земли` вои'стинну. ра'дуйся, сп~си'тельное 
приста'нище, и= покро'ве притека'ющихъ къ тебjь`. 
ра'дуйся, лjь'ствице ч\стая, возвы'сившая па'дшихъ. 
ра'дуйся, всебл~же'нная бц\де, о_у=пова'нiе душа'мъ 
на'шымъ.

Разруши` па'жить грjьха` моегw`, w=скверне'нныя моея` 
души` и= тjьлесе`, бг~ора'дованная преч\стая вл\дчце, 
си'льною мл~твою твое'ю, _w всенепоро'чная, и=сцjьле'нiе 
да'вши сп~си'тельное, вл\дчнiй стра'хъ бж~е'ственный.

Ты` мнjь` просвjьще'нiе, ты` ми` и=збавле'нiе и= 
ра'дованiе, ты` побо'рница моя`, ты` моя` сла'ва и= 
похвала`, и= ча'янiе сп~се'нiя моегw` _е=си` 
всенепоро'чная, и= тебjь` вjь'рнw покланя'юся, и= вопiю' 
ти: сп~си' мя _о=кая'ннаго раба` твоего`, и= w\т вра'тъ 
а='довыхъ и=схити' мя.

Сп~си` мя` ч\стая, сп~са ро'ждшая и= всеще'драго, 
о_у=ще'дри мя` раба` твоего`, и= къ покая'нiя пути` 
наста'ви: лука'вагw собла'зны w\т среды` w\тжени`, и= 
тогw` ловле'нiя и=зба'ви мя` и= _о=гня` вjь'чнагw, 
пренепоро'чная, и=схити` мя`.

Та'же, Досто'йно _е='сть: _Е=ктенiа`, и= свjьти'ленъ, 
_псалмы` _о=бы'чны.

На стiхо'внjь стiхи^ры, гла'съ д~:

Стjьна` бу'ди на'мъ кр\стъ тво'й i=и~се сп~се на'шъ: 
и=но'гw бо о_у=пова'нiя вjь'рнiи не и='мамы, ра'звjь 
тебе`, на не'мъ пло'тiю пригво'ждшагwся, и= подаю'щагw 
на'мъ ве'лiю мл\сть.

Стi'хъ: И=спо'лнихомся зау'тра мл\сти твоея` гд\си и= 
возра'довахомся, и= возвесели'хомся: во вся^ дни^ на'шя 
возвесели'хомся, за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я. и= при'зри на рабы^ 
твоя^, и= на дjьла` твоя^, и= наста'ви сы'ны и='хъ.

Да'лъ _е=си` зна'менiе боя'щымся тебе` гд\си, кр\стъ 
тво'й ч\стны'й, и='мже посрами'лъ _е=си` нача^ла тьмы` и= 
вла^сти, и= возве'лъ _е=си` на'съ на пе'рвое бл~же'нство. 
тjь'мже твое` чл~вjьколю'бное смотре'нiе сла'вимъ, i=и~се 
всеси'льне, сп~се ду'шъ на'шихъ.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Кто` не о_у=жаса'ется зря` ст~i'и мч~нцы, по'двига 
до'брагw, и='мже подвиза'стеся; ка'кw во пло'ти су'ще, 
безпло'тнаго врага` побjьди'сте, хр\ста` и=сповjь'дающе, 
и= кр\сто'мъ воwружи'вшеся; тjь'мже досто'йнw jа=ви'стеся 
бjьсw'въ прогони'телiе, и= ва'рварwвъ побjьди'телiе, 
непреста'ннw моля'щеся сп~сти'ся душа'мъ на'шымъ.

Сла'ва, и= ны'нjь, кр\стобг~оро'диченъ: Подо'бенъ: 
Jа='кw до'бля:

На кр\стjь` тя` jа='кw о_у=зрjь` пригвожде'на, гд\си, 
а='гница и= мт~и твоя` дивля'шеся, и= что` видjь'нiе сiе` 
взыва'ше, сн~е вожделjь'нне; сiя^ ти` невjь'рный собо'ръ 
воздаде` беззако'нный, и='же мно'гихъ твои'хъ чуде'съ 
наслади'выйся; но сла'ва неизглаго'ланному соше'ствiю 
твоему`, вл\дко.

Та'же, Бл~го _е='сть и=сповjь'датися гд\севи: 
Трист~о'е. По _О='ч~е на'шъ: Тропа'рь, _е=ктенiа`, и= 
ча'съ а~-й, и= про'чее _о=бы'чно, и= w\тпу'стъ.

Въ пято'къ бл~ж_е'нны, гла'съ д~:

Дре'вомъ а=да'мъ рая` бы'сть и=зселе'нъ: дре'вомъ же 
кре'стнымъ разбо'йникъ въ ра'й всели'ся. _о='въ о_у='бw 
вку'шъ, за'повjьдь w\тве'рже сотво'ршагw: _о='въ же 
сраспина'емь, бг~а и=сповjь'да тая'щагося, помяни' мя, 
вопiя`, во цр\ствiи твое'мъ. 

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

Зря'ще тя` на кр\стjь` распросте'рта, _е=ди'не 
долготерпjьли'ве, си^лы нб\сныя, недоумjь'ющеся съ 
тре'петомъ дивля'хуся: земля' же колеба'шеся, и= 
свjьти^лъ добро'та о_у=гаса'ше непра'веднw 
чл~вjьколю'бче, w=сужда'ему тебjь`, а=да'мъ w=сужде'нный 
w=правда'шеся: сла'влю бл~гоутро'бiе твое`.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ и= реку'тъ вся'къ sо'лъ глаго'лъ, на вы` 
лжу'ще мене` ра'ди.

На ло'бнjьмъ возне'сся, вра'жiю главу` сокруши'лъ 
_е=си`: на дре'вjь же о_у='меръ, плодо'мъ дре'внымъ 
о_у=ме'ршыя w=живи'лъ _е=си` вл\дко, и= рая` жи'тели 
jа=ви'лъ _е=си`, непреста'ннw сла'вящихъ твою` 
бл~госты'ню, и= вопiю'щихъ: помяни` на'съ во цр\ствiи 
твое'мъ.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

Jа='коже _о=ру'жiе кр\стъ воспрiе'мше ст~i'и мч~нцы, 
ко w=полче'нiю врагw'въ по'мысломъ до'блимъ и=зыдо'сте: 
и= тjь'хъ погу'бльше, нетлjь'ннымъ вjьнце'мъ 
о_у=вязо'стеся, и= сла'ву получи'сте вы'шнюю, ра'дующеся 
достобл~же'ннiи: тjь'мже вjь'рою ва'съ о_у=бл~жа'емъ.

Сла'ва: Да пока'жеши jа='вственнw, _е='же къ на'мъ 
сп~се, бл~гоутро'бiе твое`, пригвозди'лся _е=си` на 
кр\стjь`, _о=ц~у` соедине'нный и= дх~у: гу'бу, и= 
тро'сть, поруга^нiя и= ра^ны претерпjь'лъ _е=си`, хотя` 
и=зба'вити _о=гня` вjь'чнагw зову'щыя: помяни` на'съ 
сп~се, во цр\ствiи твое'мъ.

И= ны'нjь: Невмjьсти'мый вездjь`, нестjьсня'емь 
мjь'стомъ, всели'ся во ст~у'ю о_у=тро'бу твою`, 
бг~ороди'тельнице преч\стая вл\дчце, и= на дре'вjь 
повjь'шенъ, жи'знь мi'рови jа='вjь и=сточи'лъ _е='сть. 
того` о_у=моли` о_у=мертви'ти мудрwва'нiя пло'ти на'шея, 
и= сп~сти` всjь'хъ, jа='кw чл~вjьколю'бца.


