<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ недjь'лю ве'чера%],

на Гд\си воззва'хъ, стiхи^ры покая'нны, гла'съ и~.

Подо'бенъ: Гд\си, а='ще и= суди'лище:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

Гд\си, прише'дый въ мi'ръ грjь'шники призва'ти, и= 
разбо'йники, и= мытаря`, и= блудни'цу, и= блу'днаго 
прiе'мый: па'че всjь'хъ мене` согрjьши'вшаго тебjь`, 
хр\сте` мо'й, и= ника'коже ктому` ка'ющася, 
чл~вjьколю'бнjь призови`.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Гд\си, и='же w\т мытаре'й па'стыри цр~кви твое'й 
поставле'й, и= и='же то'й пре'жде гони'теля, ны'нjь 
засту'пника содjь'лавъ: и= мене` тjь'хъ мл~твами твое` 
_о=вча` покажи`, сп~се, и= да не въ снjь'дь чужде'му 
непотре'бный бу'ду.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя, да о_у=пова'етъ i=и~ль на гд\са.

Пла'чи _о=кая'нная душе`, пре'жде конца`, и= бг~у 
прилjьпи'ся, зову'щи _е=му` w\т се'рдца и= стена'ньми, _w 
всескве'рная, согрjьши'хъ ти` хр\сте`, не гнуша'йся 
мене`, молю'ся, но w=брати'въ мя` jа='кw мл\стивъ, и= 
проще'нiя сподо'би.

Та'же мине'и стiхи^ры ст~о'му, а='ще и='мать. А='ще 
нjь'сть мине'и, и='ны стiхи^ры, безплw'тнымъ ст~ы^мъ 
а='гг~лwмъ, подо'бенъ то'йже.

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

Гд\си, безпло'тныхъ собо'ри непреста'ннw сла'вятъ тя`, 
твоея` наслажда'ющеся красоты`, и= неизрече'нною 
добро'тою, и= трисо'лнечными луча'ми бога'тнw w=заря'еми: 
и='хже мл~твами и= предста'тельствомъ, сп~се, сп~си` 
ду'шы на'шя.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

Гд\си, всесли^чныя ли'ки а='гг~льскiя, ты` поста'вилъ 
_е=си` всеси'льнымъ твои'мъ сло'вомъ, и= прест~ы'мъ 
твои'мъ дх~омъ, неw\тпа'дающими заря'ми сiя'нiе 
дарова'въ. и='хже мольба'ми и= предста'тельствы, сп~се, 
сп~си` ду'шы на'шя.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

Гд\си, серафi'ми воспjьва'ютъ тя`, и= вла^сти, и= 
а='гг~ли, нача^ла, гд\сьствiя, пр\сто'ли и= си^лы, и= 
а=рха'гг~ли, и= херувi'ми стра'шнiи хвале'нiе тебjь` 
прино'сятъ: и='хже мольба'ми и= предста'тельствы, сп~се, 
сп~си` ду'шы на'шя.

Сла'ва, и= ны'нjь, бг~оро'диченъ: Всегда` творца` 
а='зъ тва'рь w=скорбля'ю и= прогнjьвля'ю, да'ждь ми` 
и=справле'нiе, _о=трокови'це, пре'жде того` премjьни'вши, 
и= по'мощiю твое'ю къ дjьлw'мъ о_у=гw'днымъ возста'ви, 
jа='кw да о_у=лучу` сп~се'нiе и= w=ставле'нiе.

Та'же, Свjь'те ти'хiй: Прокi'менъ дне`: и= Сподо'би 
гд\си, въ ве'черъ се'й:

На стiхо'внjь стiхи^ры покая'нны, гла'съ и~:

Тебе` цр~я` и= вл\дку, а='гг~ли непреста'ннw 
воспjьва'ютъ, а='зъ же ти` припа'даю, jа='кw мыта'рь 
зовы'й: бж~е, w=чи'сти мя`, и= поми'луй мя`.

Стi'хъ: Къ тебjь` возведо'хъ _о='чи мои` живу'щему на 
нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Безсме'ртна су'щи душе` моя`, волна'ми жите'йскими не 
покрыва'йся, но возни'кни вопiю'щи къ своему` 
бл~года'телю: бж~е, w=чи'сти мя`, и= сп~си' мя.

Стi'хъ: Поми'луй на'съ гд\си, поми'луй на'съ, jа='кw 
по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Мч~нцы гд\сни, вся'ко мjь'сто w=свяща'ете, и= вся'къ 
неду'гъ о_у=врачу'ете: и= ны'нjь моли'теся, и=зба'витися 
w\т сjь'тей вра'жiихъ душа'мъ на'шымъ, мо'лимъ вы`.

Сла'ва, и= ны'нjь, бг~оро'диченъ: А=рха'гг~ла 
гаврiи'ла гла'съ воспрiи'мше, рце'мъ: ра'дуйся мт~и 
бж~iя, jа='же жизнода'вца хр\ста` мi'ру ро'ждши.

Та'же, Ны'нjь w\тпуща'еши: И= Трист~о'е. По _О='ч~е 
на'шъ: тропа'рь, _е=ктенiа`, и= w\тпу'стъ.

%[Въ недjь'лю на повече'рiи%],

канw'нъ прест~jь'й бц\дjь. Гла'съ и~:

%[Пjь'снь а~%]

I=рмо'съ: Колесницегони'теля фараw'ня погрузи`, 
чудотворя'й и=ногда` мwv"се'йскiй же'злъ, кр\стоwбра'знw 
порази'въ и= раздjьли'въ мо'ре: i=и~ля же бjьглеца`, 
пjьшехо'дца сп~се`, пjь'снь бг~ови воспjьва'юща.

Припjь'въ: Прест~а'я бц\де, сп~си` на'съ.

Пресла^вная w= тебjь` возглаго'лашася, преч\стая, 
вjь'рныхъ сла'ва _е=ди'на бы'вша. тjь'мже бу'дущiя сла'вы 
прича'стника мя` покажи` твои'ми мл~твами, сла'вящаго 
тя`, прест~а'я дв~о всепjь'тая.

Бл~гослове'нъ пло'дъ, преч\стая, чре'ва твоегw`, 
и='мже земнi'и вси` кля'твы и=зба'вихомся, 
бл~гослове'нная всеч\стая. _w несказа'ннагw чудесе`, 
недоумjь'ннагw слы'шанiя, всjь'хъ же вjь'рныхъ сп~се'нiя!

Сла'ва: А='гг~лъ мо'литъ тя`, гд\си, мно'жество 
всегда`: о_у=ч~нкъ собо'ръ, и= пр\орw'къ, сослw'вiя 
мч~нкъ, и= прп\дбныхъ твои'хъ: бц\ды ра'ди грjьхw'въ 
проще'нiе да'руй на'мъ, jа='кw чл~вjьколю'бецъ.

И= ны'нjь: Тебе` преч\стую, ю='же въ ложесна'хъ 
прiе'мшую _о='гнь нестерпи'мый, молю` вjь'рою: гее'нны 
_о=гня` и=зба'вити мя` и= и=схити'ти, и= вjь'чнующагw 
муче'нiя свободи'ти твои'ми бл~гопрiя'тными мл~твами.

%[Пjь'снь г~%]

I=рмо'съ: Нб\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Чи'стагw житiя` w\тпа'дъ преч\стая, приложи'хся 
скотw'мъ, и= w=сужде'нъ ве'сь бы'хъ: jа='же судiю` 
ро'ждшая, вся'кагw w=сужде'нiя и=зба'ви, и= сп~си' мя.

Стена^нiя ч\стая, и= душе'вную сле'зу, и= при'сное ми` 
о_у=миле'нiе пода'ждь _о=трокови'це: jа='кw да пла'чу 
w=держа'щiя мя` стра'сти w\т невня'тiя, бг~обл~года'тная.

Сла'ва: Нб\снiи чи'нове, служе'бнiи ду'си, собо'ръ 
пр\орw'къ и= а=п\слъ, и= мч~нкъ твои'хъ мо'лятъ тя` 
непреста'ннw ще'дре: лю'демъ твои^мъ да'руй прегрjьше'нiй 
w=ставле'нiе.

И= ны'нjь: Мл\срдiя мя` бж~е'ственнагw, jа='кw 
мл\стива преч\стая, ны'нjь сподо'бити о_у=моли` 
мл\срдаго: нра'вы бо немл\стивы немл\срднw стяжа'въ, 
вjь'чному _о=гню` досто'инъ бы'хъ.

%[Пjь'снь д~%]

I=рмо'съ: Ты` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва, 
чл~вjьколю'бче.

Лука'вое грjьхw'въ мои'хъ рукописа'нiе раздери` 
преч\стая, бж~е'ственнымъ копiе'мъ, пробо'дшимъ 
бж~е'ств_енная ре'бра, вочл~вjь'читися и=з\ъ тебе` 
восхотjь'вшагw: и= моли` сего`, въ кни'зjь мя` 
сп~се'нныхъ написа'ти, безу'мнw w\т негw` 
о_у=дали'вшагося.

Да гла'сы бл~года'рственными сла'влю тя`, да любо'вiю 
бж~е'ственною велича'ю тя`, пренепоро'чная: _е='же 
вели'кимъ твои'мъ рж\ство'мъ, вся^ о_у=дали'вшыяся 
возвели'чивши, вельми` о_у=дали'вшагося и= лю'тjь 
па'дшаго мя`, проще'нiя бж~е'ственнагw сподо'би.

Сла'ва: Зако'ны въ тебjь` и=спраздни'шася _е=стества`, 
па'че бо _е=стества` бг~а сло'ва родила` _е=си`. тjь'мже 
тя` вjь'рою молю`, пренепоро'чная: па'че _е=стества` 
человjь'ческагw мно'гw согрjь'шша, и= бг~а о_у=да'льшася, 
w=бра'щшагося сп~си` мл~твами твои'ми.

И= ны'нjь: Вра'гъ о_у='бw грjьхо'вными стрjьла'ми 
ду'шу мою` всю` о_у=язви`, и= w=скверни` сластьми` мое` 
се'рдце, и= w\т пути` w\тведе` пра'вагw. сегw` ра'ди 
дв~о, вопiю' ти: w=брати'вши и=сцjьли` и= сп~си' мя.

%[Пjь'снь _е~%]

I=рмо'съ: Вску'ю мя` w\три'нулъ _е=си` w\т лица` 
твоегw`, свjь'те незаходи'мый, и= покры'ла мя` _е='сть 
чужда'я тьма` _о=кая'ннаго; но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

Ро'дове родw'въ тя`, дв~о, приснобл~же'нную ны'нjь 
бл~жа'тъ, нб\сныя си^лы, jа='кw дw'льняя съ вы'шними 
совоку'пльшую, восхваля'ютъ _е=ди'ну въ жена'хъ 
бл~гослове'нную, па'дшагw а=да'ма и=справле'нiе.

Пребы'ти ми` цjь'лу, и= непрело'жна стоя'нiя 
о_у=лу'чшу, но бл~гоше'ствующу же, и= бг~у о_у=гw'дная 
дjь'лающу, бл~га'я моли`, бл~га'го ро'ждши сло'ва, на'съ 
безслове'сiя и=зба'вльшаго.

Сла'ва: И='же кро'вь свою` сло'ве, на кр\стjь` 
пролiя'вый, за премно'гую мл\сти бе'здну, страсте'й 
мои'хъ бе'здну и=зсуши`: и= во о_у=миле'нiи тебjь` бг~у 
о_у=годи'ти, бц\ды ра'ди сподо'би.

И= ны'нjь: Мт~и дв~о _о=трокови'це, jа='же 
неwб\ъиме'ннаго пло'тiю ро'ждшая, а='гг~лwвъ сла'ву, и= 
бjьсw'въ jа='зву, бг~оневjь'сто, мое` се'рдце 
о_у=язви'вшееся грjьхо'мъ, цjьльбы` бж~е'ственныя 
сподо'би.

%[Пjь'снь s~%]

I=рмо'съ: W=чи'сти мя` сп~се, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ 
тебjь' бо возопи'хъ, и= о_у=слы'ши мя`, бж~е сп~се'нiя 
моегw`.

Поми'ловася тобо'ю _е=стество` человjь'ческое, 
мл\стивая вл\дчце: мл\стиваго бо родила` _е=си` 
преч\стая. тjь'мже молю' тя, мою` ду'шу поми'луй.

Безпло'тныхъ чи'нове мо'лятъ тя` хр\сте`, мч~нкъ, 
пр\орw'къ, и= а=п\слъ твои'хъ: ро'ждшiя тя` ра'ди, лю'ди 
твоя^ сп~си` w\т вся'кагw w=бстоя'нiя.

Сла'ва: Jа='же недjь'ланная земля`, дjь'лателя 
ро'ждши, и= всjь'хъ зижди'теля, w=ляденjь'вшую ду'шу мою` 
страстьми`, плодоно'сну покажи` бж~е'ственнымъ 
разумjь'нiемъ.

И= ны'нjь: Преступи'хъ за'пwвjьди jа=`же къ бг~у 
веду'щыя мя`, и= не хотя` порабо'тихся лука^вымъ 
страсте'мъ: тjь'мже молю' тя приснодв~о, и=схити' мя w\т 
тjь'хъ влады'чествiя.

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ и~.

Нб\сное бл~гоче'стiе си'ламъ, и= похва'льную высоту` 
душа'мъ на'шымъ, мт~редв~у _о=трокови'цу восхва'лимъ 
вjь'рнiи: ра'дуйся, jа='же а='гг~лwмъ творца` во 
о_у=тро'бjь заче'нши, ра'дуйся, па'дающихъ w=чище'нiе, 
бг~а сло'ва вопло'щши. ра'дуйся, невjь'сто неневjь'стная.

%[Пjь'снь з~%]

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`. сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще 
поя'ху: бл~гослове'нъ _е=си` бж~е _о=т_е'цъ на'шихъ.

Неизрече'ннымъ рж\ство'мъ твои'мъ, стра'шныхъ и= 
неизглаго'ланныхъ веще'й на'съ сподо'била _е=си` бц\де: 
тjь'мже мя` стра'шныя му'ки и=зба'ви, и= неизрече'нныя 
мя` ра'дости и=спо'лни, да пою' тя при'снw многопjь'тую.

Въ лjь'ности житiе` мое` и=жди'въ, бы'хъ безпло'денъ, 
и= о_у=жаса'юся прjь'нiя, и= гее'нны _о=гня` негаси'магw: 
jа='же _о='гнь ро'ждшая бц\де нестерпи'мый, приложи` 
и=зба'вити мя` моли'твами твои'ми.

Сла'ва: Чуде'съ превы'ше вели'кое чу'до твоегw` 
рж\ства`, ч\стая дв~о, сегw` ра'ди вопiю' ти 
бг~ороди'тельнице: твоя^ мл\сти на мнjь` о_у=диви`, и= 
бу'дущагw гнjь'ва и=зба'ви, и= сп~си' мя.

И= ны'нjь: Мене` жи'вшаго въ лjь'ности, и= 
презрjь'вшаго ст~ы^я зако'ны твоя^, и= ч\стна^я твоя^ 
хр\сте` повелjь^нiя, о_у=ще'дри сп~се, ро'ждшiя тя` 
ра'ди, jа='кw бл~года'тель бг~ъ, и= многомл\стивъ.

%[Пjь'снь и~%]

I=рмо'съ: Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

О_у=мерщвле'ную w=живи`, па'дшую возста'ви, 
о_у=я'звеную ду'шу мою` и=сцjьли`, о_у='мъ мо'й 
о_у=мири`, и=скуше'нiй во'лны о_у=кроти` дв~о, и= 
вопiю'ща мя` сп~си`: _о='троцы бл~гослови'те, сщ~е'ннiи 
воспо'йте, лю'дiе превозноси'те _е=го` во вjь'ки.

Jа='кw разбо'йникъ взыва'ю ти`, помяни' мя 
чл~вjьколю'бче: пла'чу jа='кw блудни'ца, и= вопiю`: 
согрjьши'хъ jа='коже дре'вле блу'дный, ка'ющася прiими' 
мя w\тча'яннаго, бц\ды ра'ди, да о_у=се'рднw вопiю' ти: 
сщ~е'ннiи воспо'йте, лю'дiе превозноси'те _е=го` во 
вjь'ки.

Сла'ва: Раболjь'пнw вопiе'мъ ти` бц\де всепjь'тая: со 
безчи'сленными о_у='мными си'лами, пр\оро'ки и= 
прп\дбными, и= а=п\слы же и= мч~нки, сотвори` мольбу` за 
вся^ человjь'ки, бж~е'ственнjь пою'щыя: сщ~е'ннiи 
воспо'йте, лю'дiе превозноси'те _е=го` во вjь'ки.

И= ны'нjь: Ч\стнjь'йши _е=си` бц\де всенепоро'чная, 
премi'рныхъ а='гг~льскихъ чинw'въ: си'хъ бо родила` 
_е=си` созда'теля и= гд\са, w\т дв~и'ческiя 
неискусобра'чныя о_у=тро'бы, во дву'хъ существа'хъ, 
несмjь'снw и= непрело'жнw, _е=ди'ну v=поста'сь, бц\де 
воплоща'ему.

%[Пjь'снь f~%]

I=рмо'съ: О_у=страши'ся вся'къ слу'хъ неизрече'нна 
бж~iя снизхожде'нiя, jа='кw вы'шнiй во'лею сни'де да'же 
и= до пло'ти, w\т дв~и'ческагw чре'ва бы'въ человjь'къ: 
тjь'мже тя` преч\стую бц\ду вjь'рнiи велича'емъ.

_W бж~е'ственный _о='дре соломw'новъ, _е=го'же 
w=кружа'ютъ ны'нjь си'льнiи шестьдеся'тъ, глаго'лы 
бж~е'ственнагw писа'нiя, на не'мже бг~ъ почи`, тьма'ми 
мя` при'снw де'мwны w=круже'на, невре'дна сохрани` си'лою 
твое'ю, ч\стая приснодв~о.

И=ска'пающая бж~е'ственную сла'дость, всjь'хъ 
сла'дость ро'ждшая, ду'шу мою` о_у=слади`, jа='домъ 
sмiи'нымъ w=горче'ную, w\тчужда'ющи мя` го'рькагw вре'да, 
всегда` хода'тайствомъ твои'мъ, предста'тельнице 
вjь'рныхъ непосты'дная.

Сла'ва: Сл~нце сла'вы i=и~се, _о=кая'нную мою` ду'шу 
просвjьти`, мольба'ми тебе` ро'ждшiя ч\стыя 
бг~о_отрокови'цы: и= безпло'тныхъ слу'гъ, ч\стны'хъ 
а=п\слъ твои'хъ, и= ст~и'телей, и= пр\орw'къ, и= мч~нкъ 
и=збра'нныхъ, и= прп\дбныхъ твои'хъ.

И= ны'нjь: Страшу'ся _е=ди'не цр~ю`, твоегw` втора'гw 
и= стра'шнагw прише'ствiя, ве'сь w=сужде'нъ и= 
недоумjь'ненъ сы'й, гд\си. тjь'мже пре'жде конца` вопiю' 
ти: ро'ждшiя тя` ра'ди пощади' мя, и= сп~си` мл\стиве, 
бл~гi'й чл~вjьколю'бче.

Та'же, Досто'йнw _е='сть: И= покло'нъ. Трист~о'е. По 
_О='ч~е на'шъ: тропа'рь, и= про'чее _о=бы'чное, и= 
w\тпу'стъ.

%[Въ понедjь'льникъ о_у='тра%],

по а~-мъ стiхосло'вiи сjьда'льны покая'нны, гла'съ и~:

_О='комъ бл~гоутро'бнымъ, гд\си, ви'ждь мое` 
смире'нiе, jа='кw вма'лjь жи'знь моя^ скончава'ется, и= 
w\т дjь'лъ нjь'сть мнjь` сп~се'нiя. сегw` ра'ди молю'ся: 
_о='комъ бл~гоутро'бнымъ, гд\си, ви'ждь мое` смире'нiе, 
и= сп~си' мя.

Стi'хъ: Гд\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

Jа='кw судiи` су'щу, попецы'ся _w душе`, и= стра'шнагw 
дне` ча'съ помышля'й: су'дъ бо без\ъ мл\сти _е='сть не 
сотво'ршымъ мл\сти. тjь'мже пре'жде конца` возопi'й: 
пощади' мя сп~се, _е=ди'нъ бо _е=си` безгрjь'шенъ.

Сла'ва, и= ны'нjь, бг~оро'диченъ: Повелjь'нное та'йнw 
прiи'мъ въ ра'зумjь, въ кро'вjь i=w'сифовjь, тща'нiемъ 
предста` безпло'тный, глаго'ля неискусобра'чнjьй: 
приклони'вый схожде'нiемъ нб~са`, вмjьща'ется неизмjь'ннw 
ве'сь въ тя`. _е=го'же и= ви'дя въ ложесна'хъ твои'хъ 
прiе'мша ра'бiй зра'къ, о_у=жаса'юся зва'ти тебjь`: 
ра'дуйся, невjь'сто неневjь'стная.

По в~-мъ стiхосло'вiи сjьда'льны, гла'съ и~:

Де'нь _о='нъ стра'шный помышля'ющи душе` моя`, побди`, 
вжига'ющи свjьщу` твою`, _е=ле'емъ просвjьща'ющи, не 
вjь'си бо, когда` прiи'детъ къ тебjь` гла'съ глаго'лющiй: 
се` жени'хъ. блюди` о_у=`бо душе` моя`, да не 
воздре'млеши, и= пребу'деши внjь` толку'щи jа='кw пя'ть 
дjь'въ: но бо'дреннw пожди`, да о_у=сря'щеши хр\ста` 
_е=ле'емъ масти'тымъ, и= да'стъ ти` черто'гъ 
бж~е'ственный сла'вы своея`.

Стi'хъ: Гд\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

Jа='кw блудни'ца припа'даю ти`, да прiиму` 
w=ставле'нiе, и= вмjь'стw мv'ра сле'зы w\т се'рдца 
приношу' ти: да jа='кw _о='ную о_у=ще'дриши мя` сп~се, и= 
пода'си ми` w=чище'нiе грjьхw'въ. jа='кw _о='ная бо зову' 
ти: и=зба'ви мя` w\т тимjь'нiя дjь'лъ мои'хъ.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Мч~нченъ: Свjь'томъ нб\снымъ просвjьща'ется дне'сь 
се'й хра'мъ: въ не'мъ бо вw'инства а='гг~льская 
ра'дуются, съ ни'миже и= прв\дныхъ ли'цы веселя'тся, въ 
па'мять стр\стоте'рп_ецъ. тjь'хъ мл~твами низпосли` мi'ру 
твоему` ми'ръ хр\сте`, и= ве'лiю мл\сть.

Сла'ва, и= ны'нjь, бг~оро'диченъ: Ра'дуйся врата` 
цр~я` сла'вы jа=`же вы'шнiй _е=ди'нъ про'йде, и= _е=ди'ну 
запеча'тану сохрани`, во сп~се'нiе ду'шъ на'шихъ.

По г~-мъ стiхосло'вiи, сjьда'льны, гла'съ и~:

Подо'бенъ: Повелjь'нное:

Доко'лjь, душе` моя`, живе'ши въ нерадjь'нiи; доко'лjь 
во о_у=ны'нiи скончава'еши; w\т сна` о_у=ны'нiя воста'ни 
_о=кая'нная, во о_у='мъ прiе'мши дjья^нiя твоя^: 
возстени`, и= прв\днагw судiи` вострепещи` и=зрече'нiя, 
что` w\твjьща'ти и='маши въ ча'съ _о='нъ; и=ли` ка'кw 
w=жида'ющагw тя` и=зба'вишися w=пале'нiя, неиспра'влена 
пребыва'ющи; возопi'й пре'жде конца` къ судiи`: 
прегрjьше'нiй да'ждь ми`, сп~се, w=ставле'нiе, ты' бо 
_е=ди'нъ _е=си` долготерпjьли'въ.

Мытаре'во стена'нiе, и= блудни'цы рыда'нiе душе`, 
пре'жде конца` воспрiими`, вjь'дущему та^йная дjьла` 
твоя^, не преста'й рыда'нiемъ и=сповjь'дающися и= 
пла'чемъ, посто'мъ и= бдjь'нiемъ, и= мл~твою вопiю'щи: 
согрjьши'хъ, w=чи'сти мя` сп~се, мл~твами а='гг~лъ 
твои'хъ, jа='кw ще'дръ, и= сп~си' мя.

Сла'ва, и= ны'нjь, бг~оро'диченъ: Бг~ора'дованная, 
ч\стая бл~гослове'нная, за мл\срдiе щедро'тъ и=з\ъ тебе` 
ро'ждшагwся, съ вы'шними си'лами и= а=рха'гг~лы, и= со 
всjь'ми безпло'тными, w= на'съ моли` непреста'ннw, да'ти 
на'мъ пре'жде конца` проще'нiе и= w=чище'нiе грjьхw'въ, 
и= житiя` и=справле'нiе: jа='кw да w=бря'щемъ мл\сть.

Канw'нъ покая'ненъ ко гд\су на'шему i=и~су хр\сту`, и= 
ст~ы^мъ _е=гw` мч~нкwмъ. Творе'нiе i=w'сифово. Гла'съ и~:

%[Пjь'снь а~%]

I=рмо'съ: Во'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

И=зба'ви мя` гее'нны, ю='же себjь` дjь'лы 
безмjь'стными и=схода'таихъ, и=зба'вителю: и= твоея` 
любве` возжзи' ми въ помышле'нiи _о='гнь бж~е'ственный.

Подклони'хся страсте'мъ и= w=мрачи'хся, и= 
безслове'сенъ jа=ви'хся, сло'вомъ почте'нъ бы'въ: гд\си, 
возникнове'нiе да'ждь души` мое'й, и= и='миже вjь'си 
судьба'ми, сп~си' мя.

Мч~нченъ: Дручи'мо тjь'ло бiе'ньми, jа=вля'ше нра'ва 
пра'вое же и= непрекло'нное, и= _е='же къ зижди'телю 
любо'вь, вjьнцено'сцы всехва'льнiи мч~нцы.

Мч~нченъ: Крове'й поте'кшя рjь'ки тjьле'съ ст~ы'хъ, 
сла'вныхъ твои'хъ страда'л_ецъ, i=дwлобjь'сiя те'рнiе 
твое'ю си'лою ще'дре подави'ша.

Бг~оро'диченъ: И=сцjьли` ч\стая, неду'гующа мя` лю'тjь 
смертоно'снымъ грjьхо'мъ, плотски'хъ и= душе'вныхъ 
страсте'й, jа='кw да вjь'рою при'снw о_у=бл~жа'ю тя`.

Другi'й канw'нъ безплw'тнымъ ст~ы^мъ а='гг~лwмъ. 
Творе'нiе кv'ръ fеофа'на. Гла'съ и~. I=рмо'съ то'йже.

Ст~ы'хъ а='гг~лъ jа='кw началово'дцы, и= бг~овидjь'нiя 
наслажда'ющеся свjь'тлостнw, бл~года'вца и= сп~са w= 
на'съ моли'те а=рха'гг~ли. [Два'жды.]

Ну'ждными w=держи'ми напа'стьми, къ ва'мъ jа='кw 
предста'тел_емъ ны'нjь прибjьга'емъ вjь'рнiи, а=рха'гг~ли 
бж~е'ственнiи, вл\дку ны'нjь w= на'съ прилjь'жнw 
о_у=моли'те.

Бг~оро'диченъ: Бу'ди ми` дв~о, прибjь'жище, 
приста'нище же и= стjьна` и= предста'тельница, jа='же 
бг~а пло'тiю ро'ждши бг~ома'ти, и=зба'вителя всеще'драго.

%[Пjь'снь г~%]

I=рмо'съ: Нб\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Кото'рыми о_у=зрю' тя тогда`, хр\сте` сп~се, _о=чи'ма, 
ниеди'ну на земли` за'повjьдь твою` сотвори'въ; ка'кw 
нестерпи'мому твоему` предста'ну пр\сто'лу, безмjь'рныхъ 
ми` sw'лъ творя'щу w\твjь'тъ;

Просте'ръ ру'цjь твои'хъ щедро'тъ, прiими' мя jа='коже 
пре'жде блу'днаго, подо'бными w='бразы порабо'тившагося 
безч_е'стнымъ страсте'мъ, и= w\т тебе` о_у=дали'вшася, 
i=и~се чл~вjьколю'бче пребл~гi'й.

Мч~нченъ: О_у=тверди'вшеся на ка'мени бж~iягw ра'зума, 
мч~нцы хр\стw'вы стр\стоте'рпцы, _о=ру'жiемъ вjь'ры 
и=скорени'сте неразу'мiя те'рнiе, и= плоды` страда'нiя 
воздjь'ласте.

Мч~нченъ: Непоколеби'мiи столпи`, и='стинныя вjь'ры 
пресвjь^тлая цр~кw'вная о_у=добр_е'нiя, сщ~_е'ннjьйшая 
_о=вча'та хр\стw'ва, во'лею закол_е'ная, мч~нцы да 
похва'лятся.

Бг~оро'диченъ: Тебе` храни'тельницу прест~а'я, въ 
напа'стехъ стяжа'хъ: тебе` по бз~jь мою` предста'тельницу 
и='мамъ неусы'пну: тебе` да w=бря'щу преч\стая, 
и=збавля'ющую мя` въ де'нь суда` вся'кагw w=сужде'нiя.

%[И='нъ%] I=рмо'съ то'йже.

Дарми` многоwбра'зными а='гг~льскагw чи'на, jа='кw 
чинонача'льницы jа=вля'еми а=рхiстрати'зи, о_у=краша'еми. 
хр\стw'вы цр~кви тве'рдw сохраня'йте предста'тельствы 
ва'шими. [Два'жды.]

_О=ру'жiемъ бл~говоле'нiя, вjь'рныхъ и=сполн_е'нiя, 
правосла'вiя добро'тами ны'нjь вjьнчава'еми, w\т 
напа'стей jа='кw бл~госла'внiи предста'телiе бж~iи 
и=зба'вите, бж~е'ственнiи а=рха'гг~ли.

Бг~оро'диченъ: Жи'зни нетлjь'нныя бж~е'ственная сjь'нь 
была` _е=си`, _е=ди'на w\т вjь'къ jа='вльшися дв~о мт~и 
ч\стая. тjь'мже всепjь'тая, су'щаго мя` въ сjь'ни 
сме'ртнjьй, къ животу` наста'ви ны'нjь мл~твами твои'ми.

%[Пjь'снь д~%]

I=рмо'съ: И=з\ъ горы` прiwсjьне'нныя сло'ве, 
пр\оро'къ, _е=ди'ныя бц\ды, хотя'ща воплоти'тися, 
бг~ови'днw о_у=смотри`. и= со стра'хомъ славосло'вяше 
си'лу твою`.

Вели'къ по'двигъ души` разлуча'ющейся, тре'петъ 
стра'шенъ, судiи` сjьдя'щу. и= суди^мымъ человjь'кwмъ 
согрjьши'вшымъ: о_у=вы` мнjь`, что` сотворю` w=сужде'ный;

И=мjь'я се'рдце скв_е'рнъ и=спо'лнено, и= грjьхw'въ 
неудо'бь носи^мая бремена`, и= къ щедро'тамъ твои^мъ 
притека'ю вл\дко: не пре'зри мене`, но о_у=ще'дри мя`, 
молю'ся.

Мч~нченъ: Честна` ва'ша сме'рть показа'ся пред\ъ 
бг~омъ, до'блiи стр\стоте'рпцы: не бо` w\тверго'стеся 
тогw`, болjь'зней тма'ми и= ра'нами w=кружа'еми.

Мч~нченъ: О_у=ра'ненъ бы'сть вра'гъ ра'ною мч~нкъ, 
паде` _е=гw` бро'вь возвыша'емая: и= велича'ется тjь'хъ 
вjьнцеда'тель, пjь'сньми бж~е'ственными прославля'емь.

Бг~оро'диченъ: Тебе` ч\стое прiя'телище вл\дки 
бг~ороди'тельнице, вjь'рою молю`: w=чи'сти мя` w\т 
вся'кiя скве'рны, и= до'мъ покажи` вседjь'тельнагw и= 
бж~е'ственнагw дх~а.

%[И='нъ%]

I=рмо'съ: О_у=слы'шахъ гд\си, смотре'нiя твоегw` 
та'инство: разумjь'хъ дjьла` твоя^, и= просла'вихъ твое` 
бж~ество`.

Дво'ице пе'рвенствующая а=рха'гг~льскому ны'нjь 
собра'нiю, притека'ющыя къ покро'ву ва'шему, w\т вся'кiя 
бjьды` сп~са'йте. [Два'жды.]

Зри'телiе свjь'тлости бг~онача'льная, и= бл~годая'нiя 
а=рхiстрати'зи всесла'внiи, ны'нjь ста'до ва'ше 
просвjьща'йте.

Бг~оро'диченъ: Сщ~е'ннw тя` сла'вятъ безпло'тныхъ 
бж~е'ств_енная вw'инства, бг~ома'ти всенепоро'чная: 
зижди'теля бо и='хъ родила` _е=си`.

%[Пjь'снь _е~%]

I=рмо'съ: Просвjьти` на'съ повелjь'нiи твои'ми гд\си, 
и= мы'шцею твое'ю высо'кою, тво'й ми'ръ пода'ждь на'мъ 
чл~вjьколю'бче.

Нра'вомъ лука'вымъ преwгорчи'хъ тя` гд\си, дjь'лаяй 
безмjь^стная: но о_у=ще'дри мя` w=браща'ющагося, и= 
сп~си`.

И=мjь'яй по'мыслъ w\т sлы'хъ невозница'ющъ, не 
чу'вствую несмы'сленный, недоумjь'нiе мое` i=и~се 
разрjьши`, и= сп~си' мя.

Мч~нченъ: Положи` ва'съ бж~е'ственнiи мч~нцы 
свjьтода'тель, jа='коже ка'м_енiя сiя^ющая 
бг~оразу'мiемъ, и= пре'лести тьму` разоря^ющая.

Мч~нченъ: Зако'нwмъ лука^вымъ зако'ны бж~е'ств_енныя 
сопротивоположи'сте, и= бг~а проповjь'дающе, 
о_у=мертви'тися _е=гw` ра'ди о_у=се'дрнw под\ъя'сте.

Бг~оро'диченъ: О_у=мертви` ч\стая, пло'ти моея` 
двиза^нiя, о_у=мертви'вшая рж\ство'мъ твои'мъ 
_о=трокови'це, живу'щiй грjь'хъ пра'_отца.

%[И='нъ%] I=рмо'съ то'йже.

_О='крестъ бг~а предстоя'ще а=рхiстрати'зи, и= 
w\тту'ду и=стека'ющими заря'ми просвjьща'еми, ста'до 
ва'ше сохрани'те. [Два'жды.]

И=збавле'нiе на'мъ дарова'ти, моли'теся вл\дцjь и= 
бг~у на'шему, jа='кw предста'телiе всjь'хъ и=збавле'нiя.

Бг~оро'диченъ: Мv'ро та'йное и=мену'емъ тя` всеч\стая 
су'щее, ро'ждшую бг~а пло'тiю, бл~гоуха'нiя точа'щаго 
дарова^нiя.

%[Пjь'снь s~%]

I=рмо'съ: I=w'ну въ ки'тjь гд\си _е=ди'наго всели'лъ 
_е=си`, мене' же свя'заннаго мре'жами вра'жiими, jа='кw 
w\т тли` _о='наго сп~си`.

Со'лнечный свjь'тъ покая'нiя возсiя'й ми`, хр\сте` 
свjьтода'телю, су'щему во тьмjь` прегрjьше'нiй, да пою` 
твою` бл~госты'ню.

Твоегw` стра'шнагw суди'ща трепе'щу всегда`, sлы'хъ же 
не w\тступа'ю, рабо'тая sло'му _о=бы'чаю: и=спра'ви мя` 
хр\сте`, да пою` твою` бл~госты'ню.

Мч~нченъ: Ли'цы ч\стны'хъ мч~нкъ пострада'ша, и= 
полки` побjьди'ша бjьсw'вскiя, и= ликw'мъ а='гг~льскимъ 
совокупи'шася въ ра'дости: тjь'хъ мл~твами гд\си, сп~си` 
ду'шы на'шя.

Мч~нченъ: Крjь'постiю твое'ю си'льны показа'лъ _е=си` 
мч~нки твоя^ гд\си, и= всю` си'лу низложи'ша ве'тхагw 
запина'теля: тjь'хъ мл~твами, гд\си сп~си` ду'шы на'шя.

Бг~оро'диченъ: Да гла'сы бл~года'рственнjь всегда` 
сла'влю тя` всенепоро'чная, души` моея` w\тжени` тьму`, 
и= покая'нiя свjь'томъ разрjьши` ми` мра^чная 
согрjьш_е'нiя.

%[И='нъ%]

I=рмо'съ: Мл~тву пролiю` ко гд\су, и= тому` возвjьщу` 
печа^ли моя^: jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися: и= молю'ся jа='кw i=w'на: 
w\т тли` бж~е возведи' мя.

Ны'нjь пр\сто'лу стра'шному предстоя'ти неукло'ннw 
сподо'бившеся бг~ови'дцы, и= w=заре'нiи ст~ы'я тр\оцы 
насыща'етеся: къ ва'мъ прибjьга'ющымъ w\т напа'стей и= 
страсте'й моли'те и=зба'витися, а=рха'гг~ли. [Два'жды.]

Стра'нствiя вл\дчнягw моли'теся ва'съ пjь'сненнw 
воспjьва'ющымъ получи'ти, и= ра'дости присносу'щныя 
сподо'битися, и= бж~е'ственныя свjь'тлости, а=рха'гг~ли 
бг~ови'днiи, гаврiи'ле и= мiхаи'ле всесла'внiи.

Бг~оро'диченъ: W=душевле'нный вл\дчнiй черто'гъ, и='же 
свjь'тлыми луча'ми дв~ства свjьтови'днjь, jа='коже крi'нъ 
сiя'ющiй посредjь` терно'внагw мяте'жа, преч\стая и= 
бл~голjь'пная бц\да дв~а да сла'вится.

%[Пjь'снь з~%]

I=рмо'съ: W\т i=уде'и доше'дше _о='троцы, въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша пою'ще: _о=тц_е'въ бж~е бл~гослове'нъ _е=си`.

Воздыха'нiе ми` да'ждь хр\сте`, jа='коже и=ногда` 
мытарю`, и= jа='коже блудни'цjь, слеза'ми w\тмы'въ 
гно_е'нiя sw'лъ мои'хъ, и= вопiю'ща мя` о_у=ще'дри: 
_о=т_е'цъ на'шихъ бж~е бл~гослове'нъ _е=си`.

Въ разбо'йники душегуби'т_ельныя сп~се впа'дшаго, и= 
о_у=я'звленнаго лю'тjь, и=сцjьли` _е=ле'емъ и='скреннягw 
покая'нiя, и= о_у=мили` пjь'ти тебjь`: _о=т_е'цъ на'шихъ 
бж~е бл~гослове'нъ _е=си`.

Мч~нченъ: О_у=мертви'стеся мi'ру, и= ме'ртва бы'вша 
живоно'снагw хр\ста`, ника'коже w\тверго'стеся 
до'блественнiи стр\стоно'сцы, страда'льчествующе и= 
пою'ще: _о=т_е'цъ на'шихъ бж~е бл~гослове'нъ _е=си`.

Мч~нченъ: _Е=ди'но _е=стество` тр\оцы, въ трiе'хъ 
v=поста'сjьхъ и=сповjь'дающе му'дрiи, многобо'жную 
пре'лесть i='дwльскую стр\стоте'рпцы разруши'сте, пою'ще: 
_о=т_е'цъ на'шихъ бж~е бл~гослове'нъ _е=си`.

Бг~оро'диченъ: И='же бж~iе бг~ъ сло'во, во о_у=тро'бу 
твою` все'лься, дв~о мт~и ч\стая, всjь^мъ засту'пницу 
w=би^димымъ jа=вля'етъ тя`, вопiю'щымъ: _о=т_е'цъ на'шихъ 
бж~е бл~гослове'нъ _е=си`.

%[И='нъ%] I=рмо'съ то'йже.

Многоразли'чную бл~года'ть а=рхiстрати'зи 
бж~е'ственнiи, ва'мъ дарова'лъ _е='сть, и='же всjь'хъ 
бл~года'тель, _е=гw'же ны'нjь цр~ковь пою'щую сп~са'йте: 
_о=т_е'цъ на'шихъ бж~е бл~гослове'нъ _е=си`. [Два'жды.]

Си'лою всеви'дца о_у=крjьпля'еми, вся^ концы` земли` 
jа='снw назира'ете, и= всjь'хъ сп~са'ете вjь'рою 
пою'щихъ: _о=т_е'цъ на'шихъ бж~е, бл~гослове'нъ _е=си`.

Бг~оро'диченъ: Сп~си'тельное приста'нище бц\де дв~о, 
тя` ны'нjь и=му'ще, жите'йскихъ бjь'дъ и=збjьга'емъ и= 
мяте'жей, сн~у твоему` зову'ще: _о=т_е'цъ на'шихъ бж~е 
бл~гослове'нъ _е=си`.

%[Пjь'снь и~%]

I=рмо'съ: На горjь` ст~jь'й просла'вльшася, и= въ 
купинjь` _о=гне'мъ приснодв~ы мwv"се'ови та'йну 
jа='вльшаго, гд\са по'йте, и= превозноси'те во вся^ 
вjь'ки.

W\тведе'наго мя` плотски'ми любосла'стiи, и= w\т тебе` 
сло'ве безу'мнw о_у=дали'вшагося, и= о_у=подо'бльшася 
всjь^мъ скотw'мъ, не пре'зри сп~се, но пре'жде конца` 
w=брати'въ сп~си' мя.

W\т грjь^хъ ника'коже w=стаю'ся, w=браще'нiя 
никогда'же творя`, и= вопiю` _о=кая'нный: согрjьши'хъ ти` 
гд\си, и= w=жестjь'вшую о_у=мили` ду'шу мою`, ще'дре.

Мч~нченъ: До'блiи гд\сни стр\стоте'рпцы, кро'вными 
струя'ми кр\сти'вшеся, вторы'ми скве'рнами не 
w=скверни'шася, и= вjьнцено'сцы со а='гг~лы ликовству'ютъ 
непреста'ннw.

Мч~нченъ: Вжи'лившеся наде'ждею бу'дущихъ, 
бл~гоче'стiя мч~нцы, му'къ лю'тость до'блiи претерпjь'ша: 
и= сконча'вшеся, пр\сто'лу вл\дчню предстоя'тъ 
непреста'ннw.

Бг~оро'диченъ: Стоя'щихъ о_у=твержде'нiе _е=си`, и= 
па'дшихъ и=справле'нiе дв~о. тjь'мже па'дшаго мя` 
возста'ви, да тя` сла'влю бл~гослове'нную и= 
w=бра'дованную.

%[И='нъ%]

I=рмо'съ: Цр~я` нб\снаго, _е=го'же пою'тъ вw'и 
а='гг~льстiи, хвали'те и= превозноси'те во вся^ вjь'ки.

Предстоя'тели и= пjьвцы` неизрече'нныя и= 
неизглаго'ланныя твоея` сла'вы, прiими` тебjь` ны'нjь 
моля'щыяся хр\сте` во вjь'ки. [Два'жды.]

_Е=ди'не бл~же хр\сте`, w= на'съ моля^щаяся ны'нjь 
вw'инства а='гг~льская прiими`, тебе` воспjьва'ющая во 
вjь'ки.

Бг~оро'диченъ: Свjьтлjь'йшими твои'ми блиста'ньми 
бг~омт~и, вjь'рою пою'щыя тя` просвjьща'еши, тя` 
восхваля'ющыя во вся^ вjь'ки.

Та'же, пое'мъ пjь'снь бц\ды: Вели'читъ душа` моя` 
гд\са: Съ припjь'вомъ: Ч\стнjь'йшую херувi^мъ:

%[Пjь'снь f~%]

I=рмо'съ: О_у=стра'шися вся'къ слу'хъ неизрече'нна 
бж~iя снисхожде'нiя, jа='кw вы'шнiй во'лею сни'де да'же 
и= до пло'ти, w\т дв~и'ческагw чре'ва бы'въ человjь'къ. 
тjь'мже преч\стую бц\ду вjь'рнiи велича'емъ.

Jа='коже дре'вле блудни'цу, съ пла'чемъ припа'дшую къ 
тебjь` сп~се, w=чи'стилъ _е=си`: и= jа='коже w=правда'лъ 
_е=си` мытаря` сло'ве, то'чiю воздохну'вша: и= jа='коже 
прiя'лъ _е=си` манассi'ю, и= jа='кw дв~да поми'ловалъ 
_е=си` пока'явшася: та'кw и= мене` прiими`, и= сп~си' мя` 
чл~вjьколю'бче.

Воздохни` и= прослези'ся душе`, пе'рвыхъ твои'хъ 
согрjьше'нiй w\тступи`, и= къ вjь'дущему та^йная твоя^ 
jа='вственнw припади` и= возопi'й те'плjь: согрjьши'хъ 
ти` гд\си, ту'не мя` о_у=ще'дри, и=мjь'яй о_у=трw'бы 
щедро'тъ многомл\стиве.

Мч~нченъ: Пострада'вше бг~озра'чнiи стр\стоте'рпцы на 
земли` терпjьли'внjь, и= непоколеби'мое ны'нjь цр\ствiя 
наслjь'дiе прiя'ша, и= ра'йскiя сла'дости причаща'ются 
ра'дующеся: тjь'хъ мл~твами хр\сте` бж~е, твоея` сла'вы 
прича'стники сотвори` на'съ.

Мч~нченъ: Свjьти^ла восто'къ невече'рнiй просвjьти'вше 
jа=ви'стеся, и= но'щь безбо'жiя потреби'сте прему'дрiи, 
и= луча'ми сщ~е'нными всjь'хъ w=заря'ете, свjьтоно'сный 
ва'шъ стр\стоно'сцы пра'здникъ велича'ющихъ.

Бг~оро'диченъ: Просвjьти` вл\дчце, две'ре свjь'та, 
се'рдца моегw` _о='чи молю'ся, и=`хже w=мрачи` 
грjьхо'вная тьма` глубо'кая, и= покая'нiя ми` зарю` 
низпосли`, и= _о=гня` вjь'чнагw хода'тайствомъ твои'мъ, 
ч\стая, свободи`.

%[И='нъ%]

I=рмо'съ: Вои'стинну бц\ду тя` и=сповjь'дуемъ, 
сп~се'ннiи тобо'ю дв~о ч\стая, съ безпло'тными ли'ки тя` 
велича'юще.

Ликw'мъ безпло'тныхъ ны'нjь твою` цр~ковь 
добродjь'телiю подража'ющу покажи`, w=гражда'я а='гг~лы 
хр\сте` ста'до твое`.

Душа'мъ сп~се'нiю w\т бг~а дарова'тися, а='гг~ли 
засту^пницы моли'теся, прибjьга'ющымъ под\ъ кро'въ ва'шъ 
всесла'внiи.

Бг~оро'диченъ: Jа='кw о_у='тро су'щымъ во тьмjь` и= 
заблу'ждшымъ дв~о, пра'ведное сл~нце на руку` держа'щи 
хр\ста`, возсiя'ла _е=си`.

Та'же, Досто'йнw _е='сть: и= покло'нъ. Посе'мъ 
_е=ктенiа` ма'лая, и= свjьти'ленъ, и= _псалмы` 
_о=бы^чныя, и= про'чее.

На стiхо'внjь стiхи^ры покая'нны, гла'съ и~:

_Е=гда` прiиму` во о_у=мjь` мно'жество содjь'янныхъ 
мно'ю sw'лъ, и= въ помышле'нiе прiиду` стра'шнагw 
_о='нагw и=спыта'нiя, тре'петомъ содержи'мь къ тебjь` 
прибjьга'ю чл~вjьколю'бцу бг~у. тjь'мже не пре'зри мене`, 
молю` тя`, _е=ди'не безгрjь'шне: да'руй о_у=миле'нiе 
смире'ннjьй мое'й души` пре'жде конца`, и= сп~си' мя.

Стi'хъ: И=спо'лнихомся зау'тра мл\сти твоея` гд\си, и= 
возра'довахомся, и= возвесели'хомся: во вся^ дни^ на'шя 
возвесели'хомся, за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я. и= при'зри на рабы^ 
твоя^, и= на дjьла` твоя^, и= наста'ви сы'ны и='хъ.

Сле'зы ми` да'ждь бж~е, jа='коже и=ногда` женjь` 
грjь'шницjь: и= сподо'би мя` w=мочи'ти но'зjь твои`, 
jа=`же мя` w\т пути` пре'лести свободи'вшыя, и= мv'ро 
бл~гоуха'нiя тебjь` приноси'ти житiе` чи'сто, покая'нiемъ 
ми` созда'нное, да о_у=слы'шу и= а='зъ жела'емый тво'й 
гла'съ: вjь'ра твоя` сп~се' тя, и=ди` въ ми'рjь.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Мч~нченъ: Что` ва'съ нарече'мъ ст~i'и; херувi'мы ли; 
jа='кw на ва'съ почи'лъ _е='сть хр\сто'съ. серафi'мы ли; 
jа='кw непреста'ннw просла'висте _е=го`. а='гг~лы ли; 
тjь'ла бо w\тврати'стеся. си^лы ли; дjь'йствуете бо 
чудесы`: мнw'гая ва^ша и=мена`, и= бw'льшая дарова^нiя: 
моли'те сп~сти'ся душа'мъ на'шымъ.

Сла'ва, и= ны'нjь, бг~оро'диченъ: Нб\сная пою'тъ тя`, 
w=бра'дованная мт~и безневjь'стная: и= мы` славосло'вимъ 
неизслjь'дованное твое` рж\ство`, бц\де, моли` сп~сти'ся 
душа'мъ на'шымъ.

Та'же, Бл~го _е='сть: И= Трист~о'е. По _О='ч~е на'шъ: 
тропа'рь, и= _е=ктенiа`. Та'же, ча'съ пе'рвый, _псалмы` 
_о=бы'чны: и= про'чее, и= w\тпу'стъ.

Въ понедjь'льникъ бл~ж_е'нны, гла'съ и~:

Помяни` на'съ хр\сте` сп~се мi'ра, jа='коже 
разбо'йника помяну'лъ _е=си` на дре'вjь: и= сподо'би 
всjь'хъ, _е=ди'не ще'дре, нб\сному цр\ствiю твоему`.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

И=сцjьли` хр\сте`, стра^сти ду'ши моея`, _е=ди'не 
врачу` ду'шъ и= тjьле'съ: и= о_у=миле'нiя струя'ми мя` 
w=мы'въ, всего` w=чи'сти jа='кw бл~гоутро'бенъ.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Пр\сто'лъ ч\стна'гw w=бстоя'ще бг~онача'лiя, 
пр\сто'ли, херувi'ми, нача^ла и= вла^сти, и= прw'чая 
безпло'тныхъ чинонача^лiя, сщ~е'ннw воспjьва'ютъ.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

Мч~нченъ: Разгорjь'нiемъ распала'ющеся хр\сто'вы 
любве`, неwпали'ми пребы'ша посредjь` _о=гня` 
страда'льцы, попали'вше те'рнiе sлоче'стiя бж~е'ственною 
бл~года'тiю.

Сла'ва: _W тр\оце прест~а'я, _е=ди'нице 
нача'льнjьйшая! и=зба'ви рабы^ твоя^ _о=гня` негаси'магw, 
мольба'ми бж~е'ственныхъ безпло'тныхъ твои'хъ си'лъ, и= 
цр\ствiя твоегw` сподо'би.

И= ны'нjь: Сви'токъ тя` и=ногда` прови'дjь и=са'iа 
бг~обл~года'тная, въ не'мже _о='ч~имъ пе'рстомъ написа'ся 
сло'во несказа'ннw, въ кни'гахъ живо'тныхъ напису'ющее 
на'съ.




