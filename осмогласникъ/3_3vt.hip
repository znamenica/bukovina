<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 395)

%<%[Въ понедjь'льникъ ве'чера%],%>

%<на Г%>д\си воззва'хъ, %<стiхи^ры, гла'съ г~,%>

%<Подо'бенъ: К%>р\стоwбра'знw:

%<Стi'хъ: А='%>ще беззакw'нiя на'зриши гд\си, гд\си, 
кто` постои'тъ; jа='кw о_у= тебе` w=чище'нiе _е='сть.

%<Ю='%>же во мнjь` многоwбра'зный sмi'й, о_у=ви'дjьвъ 
лjь'ность къ пол_е'знымъ дjьлw'мъ, и= манове'нiемъ ко 
sлы'мъ и= го'ршымъ преwбразу'ется, показу'я грjьха` 
сла'дость, свое' же го'рькое дjь'ланiе, и= сопроти'вное 
бж~е'ственнымъ за'повjьдемъ. тjь'мже и= порjьва'етъ мя` 
нра'вомъ, jа='кw дw'брая, sла^я прiима'ти лука'вымъ, 
хр\сте`.

%<Стi'хъ: И='%>мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

%<В%>ся'къ пу'ть беззако'нiя и= грjьхо'вный 
ше'ствовавъ о_у=се'рднw, w=ста'вивъ пра'вый до конца`, 
ны'нjь ко вратw'мъ см_е'ртнымъ прибли'жихся, 
о_у=тjьсня'емь зову`: живота` на'шегw путю`, i=и~се мо'й 
пребл~гi'й, къ широтjь` покая'нiя и='стиннагw w=брати'въ 
сп~си`, да'ждь ми` и=справле'нiе: и= пре'жде сме'рти, 
проще'нiя бж~е'ственнагw сподо'би мя`.

%<Стi'хъ: W\т%> стра'жи о_у='треннiя до но'щи, w\т 
стра'жи о_у='треннiя, да о_у=пова'етъ i=и~ль на гд\са.

%<О_у=%>мертви'хся грjьхи` разли'чными, и= 
прегрjьше'нiй мно'жествы, и= безмjь'стiемъ вели'кимъ, 
лежу` ме'ртвъ, безпо'мощенъ вои'стинну. _е=ди'на же 
живе'тъ наде'жда моя`, jа='же къ твоему` бл~гоутро'бiю: 
м_е'ртвымъ дыха'нiе вку'пjь и= живо'тъ подава'я хр\сте`, 
и= о_у=мерщвля'яй стра^сти на'съ о_у=мертви'вшыя, тjь'мже 
предвари'въ, вjь'чныя сме'рти и=схити' мя. (с. 396)

%<Та'же, стiхи^ры мине'и: Сла'ва, ст~о'му, а='ще 
и='мать: И= ны'нjь, бг~оро'диченъ. А='ще ли нjь'сть 
мине'и, и='ны стiхи^ры ст~о'му и= вели'кому i=wа'нну 
пр\дте'чи.%>

%<Стi'хъ: Jа='%>кw о_у= гд\са мл\сть, и= мно'гое о_у= 
негw` и=збавле'нiе: и= то'й и=зба'витъ i=и~ля w\т всjь'хъ 
беззако'нiй _е=гw`.

%<И='%>же мт~рнее безча'дiе, и= _о='ч~ее безгла'сiе въ 
рождествjь` твое'мъ предте'че разрjьши'вый, моегw` 
се'рдца безча'дiе, и= души` безслове'сiе, разрjьши` 
мл~твами твои'ми бл~гопрiя'тными, къ мл\срдому _о='ч~у 
сн~у, всjь'хъ вл\дцjь и= бг~у, _е=го'же jа='кw сло'ва 
о_у='мъ безстра'стнw роди`: и= люб_е'зная тому` и= 
глаго'лати и= твори'ти о_у=крjьпи' мя.

%<Стi'хъ: Х%>вали'те гд\са вси` jа=зы'цы, похвали'те 
_е=го` вси` лю'дiе.

%<И='%>же хр\сту` о_у=гото'вавъ ст_ези`, и= ш_е'ствiя 
и=спра'вивъ, пред\ъ _е=гw'же лице'мъ по'сланъ бы'сть, и= 
мое` се'рдце бл~гоше'ственно тому` покажи`, мл~твами 
твои'ми и= помощьми` проявле'нными: и='же нога'мъ _е=гw` 
честны'мъ досто'инъ jа=ви'лся _е=си`, нб\сныя мя` земли` 
ходи'ти сподо'би, _е='юже ше'ствуютъ кро'ткихъ но'зjь, да 
любо'вiю jа='кw хода'тая почита'ю тя`.

%<Стi'хъ: Jа='%>кw о_у=тверди'ся мл\сть _е=гw` на 
на'съ, и= и='стина гд\сня пребыва'етъ во вjь'къ.

%<Ж%>итiю` а='гг~льскому поревнова'лъ _е=си` на 
земли`, пр\оро'ческое соверше'нiе, и= но'вагw завjь'та 
первомч~нче, и='же су'щымъ под\ъ земле'ю пе'рвый 
проповjь'дниче бж~е'ственнагw сло'ва та'мw соше'ствiя, 
w\т хр\ста` свидjь'тельствованный: дру'же а='гнца, и= 
и=зба'вителя, w\т вся'кихъ собла^знъ вра'жiихъ, и= 
многоплете'нныхъ и=скуше'нiй _е=гw`, твоего` раба` 
и=зба'ви кр\сти'телю i=wа'нне, мл~твами твои'ми.

%<Сла'ва, и= ны'нjь, бг~оро'диченъ: Jа='%>же свjь'та 
незаходи'магw _о='блаче, бг~ора'дованная _о=трокови'це, 
бл~гослове'нная мр~i'е, возсiя'й ми` свjь'тъ покая'нiя во 
тьмjь` грjьхо'внjьй безу'мнw содержи'му: и= и=зба'ви 
мольба'ми твои'ми _о=гня` гее'нскагw, и= тьмы` 
несвjьти'мыя, и= дне` невече'рнягw jа=ви` (с. 397) 
прича'стника дв~о, прибjьга'ющаго под\ъ кро'въ тво'й 
преч\стая.

%<Та'же, С%>вjь'те ти'хiй: П%<рокi'менъ дне`:%>

%<На стiхо'внjь стiхи^ры, гла'съ г~:%>

%<В%>ече'рнюю пjь'снь прино'симъ ти` хр\сте`, съ 
кади'ломъ и= пjь'сньми дх~о'вными, поми'луй сп~се ду'шы 
на'шя.

%<Стi'хъ: К%>ъ тебjь` возведо'хъ _о='чи мои` живу'щему 
на нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

%<С%>п~си' мя гд\си бж~е мо'й, ты' бо всjь^мъ _е=си` 
сп~се'нiе: бу'ря мя` страсте'й смуща'етъ, и= бре'мя 
беззако'нiя погружа'етъ мя`. да'ждь ми` ру'ку по'мощи, и= 
возведи' мя къ свjь'ту покая'нiя, jа='кw _е=ди'нъ 
бл~гоутро'бенъ и= чл~вjьколю'бецъ.

%<Стi'хъ: П%>оми'луй на'съ гд\си, поми'луй на'съ, 
jа='кw по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

%<В%>е'лiя мч~нкъ твои'хъ хр\сте` си'ла: во гробjь'хъ 
бо лежа'ще ду'хи прого'нятъ, и= о_у=праздни'ша вра'жiю 
вла'сть, вjь'рою тр\оческою подви'гшеся w= бл~гоче'стiи.

%<Сла'ва, и= ны'нjь, бг~оро'диченъ:%> Въ жена'хъ 
ст~а'я бц\де, мт~и безневjь'стная, моли`, _е=го'же 
родила` _е=си`, цр~я` и= бг~а, да сп~се'тъ на'съ jа='кw 
чл~вjьколю'бецъ.

%<Та'же, Н%>ы'нjь w\тпуща'еши: %<Трист~о'е. И= по 
_О='%>ч~е на'шъ: %<тропа'рь, и= w\тпу'стъ. %>(с. 398)%<%>

%<%[Въ понедjь'льникъ на повече'рiи,%],%>

%<канw'нъ прест~jь'й бц\дjь. Гла'съ г~.%>

%<%[Пjь'снь а~%]%>

%<I=рмо'съ: %>Во'ды дре'вле, ма'нiемъ бж~е'ственнымъ, 
во _е=ди'но со'нмище совокупи'вый, и= раздjьли'вый мо'ре 
i=и~льт_ескимъ лю'демъ, се'й бг~ъ на'шъ препросла'вленъ 
_е='сть: тому` _е=ди'ному пои'мъ, jа='кw просла'вися.

%<В%>ъ лjь'ности житiе` сконча'въ, прибли'жихся къ 
концу` житiя` моегw`: но сама` преч\стая, поне` въ 
послjь'днее вре'мя, да'ждь ми` о_у=миле'нiе, молю'ся, 
jа='кw да пла'чуся го'рькw w= безмjь'рныхъ мои'хъ 
прегрjьше'нiихъ.

%<W=%>скверни'въ безу'мнw, ю='же по w='бразу, красоту` 
страстьми` пло'ти моея` дв~о, бж~iягw о_у=страши'хся 
негодова'нiя, и= о_у=жа'снагw _о='гненнагw преще'нiя: но 
сама` поми'луй мя` прибjьга'ющаго къ тебjь`.

%<Сла'ва: К%>олjь^на преклони'въ _о=кая'нный, твою` 
прошу` по'мощь прест~а'я дв~о: но ты` о_у=слы'ши боля'щую 
ду'шу, и= належа'щiй _о='блакъ печа'ли моея` разори` 
заре'ю твои'хъ мл~твъ.

%<И= ны'нjь: Н%>апои'тися бога'тнw слеза'ми да'ждь, 
бразда'мъ стра'стныя моея` души`, и= пло'дъ принести' ми 
стори'чный вл\дчце сподо'би, и= се'рдце мое` вся'кагw 
весе'лiя и=спо'лни, да сла'влю тя`.

%<%[Пjь'снь г~%]%>

%<I=рмо'съ: И='%>же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

%<С%>ле'зъ ту'чу пода'ждь ми` бл~га'я бц\де, и= си'ми 
о_у=гаси` страсте'й мои'хъ пе'щь, и= вся'кiя w=мы'й 
душ_е'вныя моя^ скв_е'рны. 

%<В%>ъ беззако'нiихъ w=скверни'хъ бл~горо'дiе души` 
преч\стая, и= трепе'щу и=стяза'нiя, _е=гда` и=стя'жетъ 
мя` w='браза достоя'нiя, сло'во. (с. 399)

%<Сла'ва: Б%>у'ря прегрjьше'нiй w=б\ъе'мши мя` ны'нjь, 
во глубину` w\тча'янiя сведе`: но да'ждь ми` ру'ку 
ч\стая, и= на покая'нiе мя` наста'ви.

%<И= ны'нjь: И=%>зба'ви гее'нны и= вся'кагw и=на'гw 
преще'нiя въ ча'съ суда`, раба` твоего` пренепоро'чная, 
и= прича'стника сотвори` сн~а и= бг~а твоегw` ца'рствiю.

%<%[Пjь'снь д~%]%>

%<I=рмо'съ: П%>оложи'лъ _е=си` къ на'мъ тве'рдую 
любо'вь гд\си, _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'ва си'лjь твое'й гд\си.

%<П%>рiидо'ша ч\стая, безмjь'стныхъ дjь'лъ во'ды, до 
_о=кая'нныя моея` души`. тjь'мже по'мыслы бре'нiя 
w=держи'мь, вопiю` съ болjь'знiю: не пре'зри мене` 
вл\дчце раба` твоегw`.

%<S%>вjь'рiе мы'сленнiи, ны'нjь неми'лостивнw 
w=быдо'ша мя`, тща'щеся восхи'тити неща'днw смире'нную 
мою` ду'шу, всенепоро'чная: но сн~омъ преч\стая сокруши` 
душетлjь^нныя ч_е'люсти.

%<Сла'ва: М%>л\стива бу'ди твоему` рабу` вл\дчце, 
молю'ся, и= ча'емагw преще'нiя лю'ди твоя^ и=схити` 
всеч\стая, да зове'мъ ти` бл~годаря'ще: сла'ва тебjь` 
всjь'хъ цр~и'це.

%<И= ны'нjь: _Е=%>гда` въ нощи` жени'хъ прiи'детъ 
суди'ти земли`, тогда` во срjь'тенiе _е=гw` со свjь'тлою 
свjьще'ю бл~говоли` преч\стая и=зы'ти ми`, и= 
поклони'тися тогw` прише'ствiю.

%<%[Пjь'снь _е~%]%>

%<I=рмо'съ: Н%>а земли` неви'димый jа=ви'лся _е=си`, 
и= человjь'кwмъ во'лею сожи'лъ _е=си` непостижи'мый, и= 
къ тебjь` о_у='тренююще, воспjьва'емъ тя` чл~вjьколю'бче.

%<П%>си` мно'зи w=держа'ша мя` вои'стинну, со'нмъ 
лука'выхъ дх~w'въ w=бы'де мя`: но си'хъ преч\стая 
совjь'ты ны'нjь разори`.

%<Р%>о'въ мнjь` ны'нjь лука'вый и=зры'въ, воврещи' мя 
во'нь покуша'ется: но твое'ю десни'цею вл\дчце, да 
впаде'тъ въ jа='му, ю='же сотвори`. (с. 400)

%<Сла'ва: Д%>а не jа='ростiю сн~а твоегw` w=бличе'нъ 
бу'ду, во вре'мя прише'ствiя _е=гw`, ни гнjь'вомъ _е=гw` 
накажу'ся всепjь'тая: но сп~си' мя мольба'ми твои'ми.

%<И= ны'нjь: В%>и'ждь ч\стая не'мощь, ви'ждь смире'нiе 
_о=кая'нныя моея` души`, и= безпло'тныхъ вра^гъ 
воста'нiе: и= си'хъ вре'да и=зба'ви мя`.

%<%[Пjь'снь s~%]%>

%<I=рмо'съ: %>Бе'здна послjь'дняя грjьхw'въ w=бы'де 
мя`, и= и=счеза'етъ ду'хъ мо'й: но простры'й вл\дко 
высо'кую твою` мы'шцу, jа='кw петра' мя о_у=пра'вителю 
сп~си`.

%<М%>а'нiемъ всjь'хъ зижди'теля, _е=гда` хо'щетъ душа` 
моя` разлучи'тися w\т пло'ти, всенепоро'чная, свободи' мя 
руки` ненави'дящихъ мя`, бц\де всепjь'тая.

%<И=%>зсуши` му^тныя рjь'ки бг~ороди'тельнице, 
лука'выхъ мои'хъ дjья'нiй струя'ми о_у=миле'нiя, и= 
напра'ви къ водjь` w=сла'бы въ де'нь суда`.

%<Сла'ва: В%>jь'си мою` не'мощь душе'вную, и= о_у=ма` 
моегw` некрjь'пость преч\стая, и= пло'ти неможе'нiе. 
тjь'мже сп~си` раба` твоего`: тя' бо стяжа'хъ засту'пницу 
непобjьди'мую.

%<И= ны'нjь: С%>труи^ мнjь` сле'зъ дх~о'вныхъ пода'ждь 
_о=трокови'це, и='миже и=змы'ю ти'ну прегрjьше'нiй 
мои'хъ, и= страсте'й молву` пренепоро'чная, и= скв_е'рны 
тjьл_е'сныя.

%<Та'же, Г%>д\си поми'луй, %<три'жды. Сла'ва, и= 
ны'нjь:%>

%<Сjьда'ленъ: Подо'бенъ: К%>расотjь` дв\ства:

%<М%>л\стиваго во чре'вjь носи'вшая, прибjьга'ющаго 
под\ъ кро'въ тво'й, и= прося'ща w\т души` бж~е'ственную 
твою` по'мощь, вл\дчце о_у=ще'дри, и= мл\сти сподо'би, 
_е=гда` предста'немъ вл\дцjь тва'ри, и=зба'ви ч\стая 
_о=гня` вjь'чнагw, и= вся'кагw w=сужде'нiя.

%<%[Пjь'снь з~%]%>

%<I=рмо'съ: П%>ре'жде w='бразу злато'му, персi'дскому 
чти'лищу, _о='троцы не поклони'шася, трiе` пою'ще 
посредjь` пе'щи: _о=тц_е'въ бж~е бл~гослове'нъ _е=си`. 
(с. 401)

%<И=%>злiя'шася на мя` ч\стая, прегрjьше'нiй во'ды до 
души` моея`, бе'здна же w=бы'де мя` послjь'дняя: но сего` 
и=зми` треволне'нiя.

%<W=%>кропи' мя ч\стая, кро'вiю и=з\ъ ре'бръ рж\ства` 
твоегw`, мно'жествомъ мл\сти твоея`: w=мы'й же мя` 
сле'зными струя'ми, и= w=чи'сти мя` w\т вся'кiя скве'рны.

%<Сла'ва: С%>окруше'нiе мое'й души`, смире'нiе же 
се'рдцу да'ждь всеч\стая, jа='кw да вся'кагw и=зба'влюся 
кова'рства, при'снw мя` неща'днw ловя'щихъ.

%<И= ны'нjь: Jа='%>кw мл\стива мт~и бж~iя, рабы^ твоя^ 
вл\дчце, мл\сти сподо'би, и=`же вjь'рою сн~у твоему` 
вопiю'щыя: _о=тц_е'въ бж~е бл~гослове'нъ _е=си`.

%<%[Пjь'снь и~%]%>

%<I=рмо'съ: Н%>естерпи'мому _о=гню` соедини'вшеся, 
бг~оче'стiя предстоя'ще ю='нwши, пла'менемъ же 
неврежде'ни, бж~е'ственную пjь'снь поя'ху: бл~гослови'те 
вся^ дjьла` гд\сня гд\са, и= превозноси'те во вся^ 
вjь'ки.

%<С%>трjь'лы стрjьльца` сокруши` ч\стая, держа'вою 
сн~а твоегw`, и= сегw` непра'вда ны'нjь да сни'детъ на 
ве'рхъ _е=гw`, да воспою`: вся^ дjьла` гд\сня гд\са 
по'йте и= превозноси'те _е=го` во вjь'ки.

%<С%>вjь'томъ твои'мъ w=зари` _о=трокови'це, 
w=мраче'ное мое` се'рдце, и= _о=ру'жiемъ свjь'та свjь'ту 
дв_е'ри w\тве'рзи ми` зову'щу: бл~гослови'те вся^ дjьла` 
гд\сня гд\са, по'йте и= превозноси'те _е=го` во вjь'ки.

%<Сла'ва: О_у=%>сну'въ въ сме'рти, лежу` во гро'бjь 
w\тча'янiя, но сама' мя возста'ви дв~о, и= бо'дреннw 
пjь'ти сподо'би: бл~гослови'те вся^ дjьла` гд\сня гд\са, 
по'йте и= превозноси'те _е=го` во вjь'ки.

%<И= ны'нjь: Н%>е преста'й ч\стая, моля'щи w= чту'щихъ 
тя` во о_у=миле'нiи, и=зба'витися сjьте'й дiа'вольскихъ, 
сн~у твоему` вопiю'щихъ: бл~гослови'те вся^ дjьла` гд\сня 
гд\са, по'йте и= превозноси'те _е=го` во вjь'ки. (с. 402)

%<%[Пjь'снь f~%]%>

%<I=рмо'съ: %>Въ зако'нjь сjь'ни и= писа'нiй w='бразъ 
ви'димъ вjь'рнiи: вся'къ му'жескiй по'лъ ложесна` 
разверза'я, ст~ъ бг~у: тjь'мъ перворожде'нное сло'во, 
_о=ц~а` безнача'льна, сн~а первородя'щася мт~рiю 
неискусому'жнw, велича'емъ.

%<W=%>бурева'етъ страсте'й волне'нiе, и= смуще'нiе 
скве'рныхъ помышле'нiй ду'шу мою`, и= лука'выхъ 
человjь^къ бу'ря при'снw мя` смуща'етъ: но jа='кw 
чл~вjьколюби'ва дв~о, w=держи'мыя ну'жды вско'рjь мя` 
и=зба'ви.

%<Д%>уше` смире'нная, w\тступи` лука'выхъ твои'хъ 
дjья'нiй, и= преста'ни w\т sло'бы, и= _е='же прогнjь'вати 
бг~а, воспрiими' же о_у=се'рднw за'пwвjьди _е=гw`: бц\ду 
бо и='маши пути^ твоя^ направля'ющую.

%<Сла'ва: Jа='%>кw ро'ждшая всjь'хъ гд\са, страсте'й 
мя` свободи`, и= лю'тыхъ грjьхw'въ, и= всего' мя дjь'лы 
бл~ги'ми за мно'гое мл\срдiе твое` w=богати`: да ра'дуяся 
любо'вiю велича'ю тя` всенепоро'чная.

%<И= ны'нjь: П%>риближа'ется душе` коне'цъ, при 
две'рехъ суди'ще, w\тступи` дjь'лъ сту'дныхъ, и= 
прiими'ся за бл~го'е житiе`: и='маши бо побо'рницу бц\ду, 
и=збавля'ющую тя` w\т вся'кагw w=sлобле'нiя.

%<Та'же, Д%>осто'йно _е='сть: %<И= покло'нъ. 
Трист~о'е. По _О='%>ч~е %<на'шъ: тропа'рь, и= про'чее 
_о=бы'чно, и= w\тпу'стъ.%>

%<Во вто'рникъ о_у='тра,%>

%<по а~-мъ стiхосло'вiи сjьда'льны о_у=мили'тельны, 
Гла'съ г~:%>

%<П%>рише'льствующи на земли` душе` моя`, пока'йся, 
пе'рсть бо во гро'бjь не пое'тъ, ни w\т прегрjьше'нiй 
и=збавля'етъ. возопi'й хр\сту` бг~у: сердцевjь'дче, 
согрjьши'хъ ти`, пре'жде да'же не w=су'диши мене`, 
пощади` мя` бж~е и= поми'луй мя`. (с. 403)

%<Стi'хъ: Г%>д\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

%<Д%>око'лjь душе` моя` пребыва'еши въ согрjьше'нiихъ; 
доко'лjь прiе'млеши покая'нiя w\тложе'нiе; прiими` во 
о_у=мjь` су'дъ гряду'щiй, возопi'й хр\сту` бг~у: 
сердцевjь'дче, согрjьши'хъ, безгрjь'шне гд\си, поми'луй 
мя`.

%<Сла'ва, и= ны'нjь, бг~оро'диченъ: П%>рибjь'жище и= 
си'ло на'ша бц\де, крjь'пкая помо'щнице мi'ра, мл~твами 
твои'ми покры'й рабы^ твоя^ w\т вся'кiя ну'жды, _е=ди'на 
бл~гослове'нная.

%<По в~-мъ стiхосло'вiи сjьда'льны, гла'съ г~:%>

%<Н%>а стра'шнjьмъ суди'щи без\ъ соп_е'рникъ 
w=блича'юся, и= без\ъ свидjь'телей w=сужда'юся: кни^ги бо 
сw'вjьстныя разгиба'ются, и= дjьла` сокров_е'нная 
w\ткрыва'ются. пре'жде да'же о_у='бw во _о='номъ 
всенаро'дномъ позо'рищи хо'щеши и=стяза'ти, jа=`же мно'ю 
содjь^янная, бж~е, w=чи'сти мя`, и= сп~си' мя.

%<Стi'хъ: Г%>д\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

%<Г%>лубину` согрjьше'нiй мои'хъ ты` вjь'си гд\си: 
да'ждь ми` ру'ку по'мощи jа='кw петру`, и= сп~си' мя.

%<Стi'хъ: Д%>и'венъ бг~ъ во ст~ы'хъ свои'хъ, бг~ъ 
i=и~левъ.

%<Мч~нченъ: С%>iя'ете вjь'рою пресвjь^тлая свjьти^ла 
ст~i'и, немощству'ющихъ вра'чеве, страстоте'рпцы 
прехва'льнiи: мучи'телей бо ра^нъ не о_у=боя'стеся, 
i='дwльское sлоче'стiе низложи'сте, побjь'ду и=му'ще 
непобjьди'мую кр\стъ и='стинный.

%<Сла'ва, и= ны'нjь, бг~оро'диченъ: П%>рiими` вл\дчце 
вjь'рою притека'ющаго под\ъ кро'въ тво'й, и= не 
возненави'ждь мене`, ниже` пре'зри бл~га'я покая'нiемъ 
моля'щагося. прiими` jа='же w\т о_у='стъ недосто'йныхъ 
мои'хъ мольбу`, и= хода'тайствомъ твои'мъ w\т сjьте'й 
и=зба'ви мя`, да со дерзнове'нiемъ вопiю' ти: ра'дуйся 
w=бра'дованная. (с. 404)

%<По г~-мъ стiхосло'вiи сjьда'льны, гла'съ г~:%>

%<Подо'бенъ: К%>расотjь` дв\ства:

%<П%>од\ъ кро'въ тво'й прибjь'гше, вjь'рою зове'мъ 
и=з\ъ глубины` душе'вныя: бг~обл~же'нне пр\оро'че и= 
предте'че, напа'стей и= бjь'дъ смущ_е'нiя, и= неду'гwвъ 
волн_е'нiя о_у=тиши`, и= су'етны сотвори` врагw'въ 
sлохи^трыя совjь'ты, прося` на'мъ ве'лiя мл\сти.

%<О_у=%>ны'нiе твое` душе` _о=кая'нная, пре'жде 
и=схо'да твоегw` w\ттря'сши покая'нiемъ, и= съ пла'чемъ 
w=брати'ся зову'щи къ неsло'бивому i=и~су чл~вjьколю'бцу: 
согрjьши'хъ ти` вл\дко, но jа='кw мл\срдъ сп~си' мя, 
мл~твами ст~а'гw предте'чи, и='же _е=ди'нъ сы'й 
безгрjь'шенъ.

%<Сла'ва, и= ны'нjь, бг~оро'диченъ: Н%>едомы'сленно и= 
непостижи'мо _е='сть вл\дчце бг~ора'дованная, _е='же 
содjь'ланное w= тебjь` стра'шное бж~iе та'инство: и='бо 
неwб\ъиме'ннаго заче'нши родила` _е=си`, пло'тiю 
w=бложе'на w\т преч\стыхъ крове'й твои'хъ: _е=го'же 
всегда` ч\стая съ пр\дте'чею моли`, сп~сти'ся душа'мъ 
на'шымъ.

%<Канw'нъ о_у=мили'теленъ ко гд\су на'шему i=и~су 
хр\сту`, и= ст~ы^мъ _е=гw` мч~нкwмъ, [_е=гw'же 
краегране'сiе: М%>ои'мъ стена'нi_емъ вонми` бж~iй 
сло'ве.%<] Творе'нiе i=w'сифово. Гла'съ г~.%>

%<%[Пjь'снь а~%]%>

%<I=рмо'съ: %>Ди'внw, сла'внw творя'й чудеса`, ты` 
_е=си` бж~е, бе'здну w=землени'вый, и= кол_есни'цы 
потопи'вый, и= лю'ди сп~сы'й пою'щыя тебjь`, jа='кw цр~ю` 
на'шему и= бг~у.

%<С%>а'ми себе` пре'жде конца` вjь'рнiи пла'чимъ w\т 
всея` души`: приближа'ется жени'хъ, возжже'мъ дjья^нiя 
jа='коже свjь^тлыя свjьщы`, jа='кw да бж~е'ственный 
черто'гъ о_у=лучи'мъ вку'пjь.

%<П%>ока'явся дре'вле манассi'а w\т всея` души`, 
сп~се'ся: возопи' бо w\т среды` о_у='зъ свя'занъ ко 
_е=ди'ному вл\дцjь. тому` ревну'й душе`, и= сп~се'шися 
о_у=до'бь.

%<Мч~нченъ: _О=%>че'съ слjьпоту`, ру'къ лише'нiе, 
я=зы'ка о_у=рjь'занiе, но'гъ же w\тя'тiе, бе'дръ и= 
мы'шцей сокруше'нiе, претерпjь'ша бж~е'ственнiи 
страда'льцы, бл~годаря'ще i=и~су хр\сту`. (с. 405)

%<Мч~нченъ: В%>раче'бница jа=ви'ся на'мъ ра'ка моще'й 
ва'шихъ, ст~i'и мч~нцы всjь^мъ вjь^рнымъ: и=з\ъ нея'же 
почерпа'емъ и=сцjьл_е'нiя, ду'шъ же и= тjьле'съ, по 
до'лгу ва'съ чту'щiи при'снw.

%<Бг~оро'диченъ: Б%>езсме'ртiя ма'нну хр\ста` нося'щи, 
ста'мно слове'сная, го'рести душетлjь'нныхъ страсте'й 
и=зба'ви мя` всепjь'тая дв~о: jа='кw да вjь'рою тя` 
славосло'влю бл~гоче'стнw.

%<Другi'й канw'нъ предте'чи i=wа'нну.%>

%<I=рмо'съ: В%>о'ды дре'вле, ма'нiемъ бж~е'ственнымъ, 
во _е=ди'но со'нмище совокупи'вый, и= раздjьли'вый мо'ре 
i=и~льт_ескимъ лю'демъ, се'й бг~ъ на'шъ, препросла'вленъ 
_е='сть: тому` _е=ди'ному пои'мъ, jа='кw просла'вися.

%<Н%>епло'дныя о_у=тро'бы бж~е'ственное прозябе'нiе, 
плоды' ми добродjь'телей прозяба'ти, бг~у моли'ся, 
грjьха` моегw` разрjьша'я непло'дiе, и= w\тгоня'я мра'къ 
w\т о_у=ма` моегw`, гд\сень предте'че.

%<С%>л~нца сла'вы ве'лiй, jа='коже предтеку'щая 
sвjьзда`, вjь'рою на земли` jа=ви'лся _е=си`, зе'млю всю` 
просвjь'щшагw: того` о_у='бw моли`, w=мрачи'вшуюся ду'шу 
мою` sлы'ми помышле'ньми просвjьти'ти предте'че.

%<И='%>же живо'тъ су'щымъ во а='дjь, дх~омъ 
бж~е'ственнымъ приближа'ющся, предвозвjьсти'лъ _е=си` 
пр\оро'че, мою` о_у=мерщвле'нную ду'шу w=живи` твои'ми 
мольба'ми: и= jа='кw w\т гро'ба прегрjьше'нiй возста'ви, 
молю'ся, сла'вный предте'че.

%<Бг~оро'диченъ: С%>о а=рха'гг~лы и= а='гг~лы дв~о, и= 
со ст~ы'ми всjь'ми, и=з\ъ тебе` гд\са jа='вльшагося на'мъ 
моли`, мо'лимся, и='стинную бц\ду и=сповjь'дающымъ тя` 
w\т бjь'дъ и=зба'витися.

%<%[Пjь'снь г~%]%>

%<I=рмо'съ: Н%>епло'дная душе` и= безча'дная, стяжи` 
пло'дъ благосла'вный, веселя'щися возопi'й: 
о_у=тверди'хся тобо'ю бж~е, нjь'сть ст~ъ, нjь'сть 
прв\денъ, па'че тебе` гд\си.

%<З%>ако'нъ бж~iй w\тверго'хъ несмы'сленнw, и= 
w=сужде'нъ бы'ти и='мамъ: и= что` сотворю`, не вjь'мъ. 
судiе` пра'веднjьйшiй, о_у=ще'дривъ сп~си' мя мл\срдiемъ 
твои'мъ. (с. 406)

%<В%>осто'къ чл~вjьколю'бче сы'й восто'кwвъ, возсiя'й 
ми`, молю'ся, пра'вды свjь'тъ, и=з\ъима'я мя` страсте'й 
w=мраче'нiя, и= тьмы` муче'нiя, многомл\стиве.

%<Мч~нченъ: З%>емли` мы'сленныя жи'телiе, древеса` 
плодwви'тая ра^йская, ст~i'и мч~нцы, и=сто'чницы, и=`же 
бж~е'ственную во'ду и=му'щiи, ча'шы пролива'ющiи питiе` 
ст~о'е jа=ви'стеся.

%<Мч~нченъ: _Е=%>ди'нъ во мно'гихъ тjьлесjь'хъ нра'въ 
нося'ще, стр\стоте'рпцы мч~нцы, тьмы` побjьди'сте врага` 
мiроде'ржца, тр\оцу нераздjьли'мую проповjь'дающе.

%<Бг~оро'диченъ: Д%>в~о мт~и преч\стая, ка'ющымся 
на'мъ и= ко хр\сту` притека'ющымъ, и= прегрjьше'нiй 
разрjьше'нiе хотя'щымъ прiя'ти, мл\стива сего` всjь^мъ 
содjь'лай всjь'хъ вл\дчце.

%<%[И='нъ%]%>

%<I=рмо'съ: И='%>же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

%<Г%>ла'съ сло'ва бы'въ кр\сти'телю, гла'сы чту'щихъ 
тя` къ нему` ны'нjь и=спра'ви, и= прегрjьше'нiй 
w=ставле'нiе хода'тайствомъ твои'мъ на'мъ пода'ждь.

%<С%>огрjьши'хъ тебjь` и= беззако'нновахъ, и= лю'тjь 
сп~се прегрjьши'хъ, и= ду'шу w=скверни'хъ: сегw` ра'ди 
молю'ся ти`, твоегw` ра'ди кр\сти'теля о_у=ще'дри мя`.

%<В%>ъ пусты'ни заблу'ждша сластьми`, пусты'нное 
воспита'нiе и= наста'вника но'выхъ люде'й молю' тя 
предте'че, къ покая'нiя пути` наста'ви мя`.

%<Бг~оро'диченъ: С%>о а=п\слы, и= пр\оро'ки 
сщ~е'нными, съ мч~нки преч\стая, и= съ вы'шними си'лами 
сн~а твоего` моли`, о_у=ще'дрити на'съ тебе` пою'щихъ.

%<%[Пjь'снь д~%]%>

%<I=рмо'съ: П%>рiwсjьне'нную го'ру а=вваку'мъ 
прозря'ше, преч\стую твою` о_у=тро'бу ч\стая, тjь'мъ 
взыва'ше: w\т ю='га прiи'детъ бг~ъ, и= ст~ы'й w\т горы` 
прiwсjьне'нныя ча'щи. (с. 407)

%<И='%>же и=сточи'вый и=з\ъ ка'мене дре'вле лю'демъ 
непокwри'вымъ хр\сте`, и= прерjька'ющымъ, во'ду жа'жды 
и=сцjьле'нiя, w\т невла'жныя души` моея` бж~е, 
о_у=миле'нiя ка'плю и=змыва'ющую мя` и=сточи`.

%<В%>рачу` боля'щихъ, се'рдца моегw` стра^сти 
и=сцjьли` благоутро'бнымъ твои'мъ манове'нiемъ, покая'нiя 
сему` сп~се прилага'я пла'стырь, jа='кw бл~гъ, 
бж~е'ственнагw бы'лiя, jа='кw да вjь'рою славосло'влю 
тя`.

%<Мч~нченъ: М%>л\стивнw страстоно'сцы, jа='же къ 
тjь'лу дру'жбы, распря'гше помышле'нiе, му'чити ва'съ 
хотя'щымъ преда'сте са'ми себе`. тjь'мже бли'жнiи 
зижди'телю бы'сте дру'зи.

%<Мч~нченъ: М%>ногоболjь^зненныя стру'пы w\т 
многови'дныхъ му'къ под\ъя'сте страда'льцы хр\стw'вы, и= 
бл~года'ть прiя'сте w\т дх~о'вныхъ дарw'въ, страсте'й 
на'шихъ прогоня'юще многолjь'тныя болjь'зни.

%<Бг~оро'диченъ: М%>ногоимени'тая _о=трокови'це 
ра'дуйся, и=з\ъ нея'же бг~ъ сло'во роди'ся, w\т 
безслове'сныхъ на'съ разрjьша'я, и= безмjь'стныхъ 
дjья'нiй: ра'дуйся _о='блаче свjь'тлый, разгоня'ющiй 
_о='блаки на'шегw о_у=ны'нiя.

%<%[И='нъ%]%>

%<I=рмо'съ: П%>оложи'лъ _е=си` къ на'мъ тве'рдую 
любо'вь гд\си, _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'ва си'лjь твое'й гд\си.

%<С%>ло'ва тя` гла'съ пло'тiю jа='вльшагося су'ща, 
предте'че гд\сень молю`, безслове'сныхъ мя` и=зба'ви 
дjья'нiй, словесы` чту'щаго тя`, и= по до'лгу вjь'рою 
блажа'щаго.

%<В%>оздохни` _w душе`, и= бг~у зижди'телю твоему` 
возопi'й: согрjьши'хъ, w=чи'сти мя` хр\сте`, и= и=зба'ви 
мя` стра'шныя му'ки, бjь'дъ же и= скорбе'й, мольба'ми 
бж~е'ственнагw предте'чи.

%<В%>олна'ми мно'гими лю'тыхъ страсте'й потопля'ема, 
и= бу'рею лю'тjь содержи'ма, и= при'снw погружа'ема, 
кр\сти'телю и=схити`, и= къ покая'нiя приста'нищу 
наста'ви мя`. (с. 408)

%<Бг~оро'диченъ: М%>т~и бж~iя, херувi^мъ превы'шшая, 
колесни'це, съ невеще'ственными служи'тели, и= со ст~ы'ми 
всjь'ми моли` хр\ста`, _е=го'же родила` _е=си` 
всенепоро'чная, сп~сти' мя w\тча'яннаго.

%<%[Пjь'снь _е~%]%>

%<I=рмо'съ: О_у='%>тренююще воспjьва'емъ тя` сло'ве, 
сн~е бж~iй _е=диноро'дне: тво'й ми'ръ да'ждь на'мъ, и= 
поми'луй ны` пою'щыя тя`, и= вjь'рнw покланя'ющыяся.

%<W=%>кропи'въ мя` покая'нiя v=ссw'помъ, w=чи'сти w\т 
скве'рнъ страсте'й, да jа=влю'ся тебjь` чи'стъ, _е=гда` 
хо'щеши i=и~се, суди'ти вся'ч_ескимъ, пра'веднымъ твои'мъ 
судо'мъ.

%<Р%>а^ны согни'шася сп~се пре_окая'нныя моея` души`: 
и=сцjьли'телю боля'щихъ, и= да'телю бл~ги'хъ, и=сцjьли'въ 
сп~си' мя, мно'гiя ра'ди твоея` мл\сти.

%<Мч~нченъ: С%>окруши'шася сосу'ди скуде'льнiи 
страстоте'рпц_евъ на земли`: но крjь'пость душе'вная 
о_у=крjьпи'ся мно'жае, и= просвjьти'ся хр\сто'вою си'лою.

%<Мч~нченъ: П%>ролива'емая ст~ы'хъ кро'вь всю` зе'млю 
w=ст~и`, и= напои` вjь'рныхъ ду'шы, и= и=зсуши` jа='вjь 
су'етства му^тныя пото'ки.

%<Бг~оро'диченъ: Р%>ж\ство'мъ твои'мъ w=непло'дствила 
_е=си` _о=трокови'це пра'дjьднюю кля'тву: и= и=сточи'ла 
_е=си` на'мъ бл~гослове'нiя рjь'ки, бл~госло'вящымъ тя`, 
и= сла'вящымъ вjь'рою.

%<%[И='нъ%]%>

%<I=рмо'съ: Н%>а земли` неви'димый jа=ви'лся _е=си`, 
и= человjь'кwмъ во'лею сожи'лъ _е=си` непостижи'мый, и= 
къ тебjь` о_у='тренююще, воспjьва'емъ тя` чл~вjьколю'бче.

%<Н%>а земли` jа='коже а='гг~лъ бл~же'нне, съ пло'тiю 
jа='вjь пожи'лъ _е=си`. тjь'мже молю'ся ти`: плотски'хъ 
мудрова'нiй ду'шу мою` свободи`.

%<В%>о глубину` грjьхо'вную впа'дшаго, и= сластьми` 
ду'шу w=скверни'вшаго, и= бjь'дствующаго, гд\сень 
предте'че, сп~си' мя къ тебjь` прибjьга'ющаго. (с. 409)

%<Т%>ы` пр\оро'кwвъ превы'шши jа=ви'лся _е=си`, и='бо 
са'мъ ви'дjьлъ _е=си` пр\оро'че проповjь'даннаго: 
_е=го'же непреста'ннw моли`, просвjьти'ти ду'шы на'шя.

%<Бг~оро'диченъ: Н%>б~съ простра'ннjьйши jа='вльшися, 
_е='же въ тя` вселе'нiемъ сло'ва бг~ора'дованная, 
о_у=тjьсня'ющихъ мя` грjьхw'въ свободи`.

%<%[Пjь'снь s~%]%>

%<I=рмо'съ: %>Глубина` страсте'й воста` на мя`, и= 
бу'ря проти'вныхъ вjь'трwвъ: но предвари'въ мя` ты` 
сп~си` сп~се, и= и=зба'ви w\т тли` jа='кw сп~слъ _е=си` 
w\т sвjь'ря пр\оро'ка.

%<W\т%>мрачи'хся грjьха` мгло'ю, и= лежу` 
недjь'йственъ ве'сь: и='же о_у=язви'выйся мене` ра'ди 
копiе'мъ и=ногда`, хр\сте` бж~е, о_у=ще'дри мя` твои'мъ 
мл\срдiемъ.

%<С%>теню`, и= въ sлы'хъ пребыва'ю: слезю`, и= суда` 
не трепе'щу, нечу'вствiемъ болю`: сло'ве бж~iй, 
о_у=ще'дри мя` и= сп~си`, бл~ги'ми судьба'ми твои'ми.

%<Мч~нченъ: Jа='%>коже а='гнцы не вопiю'ще w\тню'дъ, 
ни сло'во, ни гла'съ и=спуща'юще, всесла'внiи 
страда'льцы, къ заколе'нiю и= ра'намъ приводи'ми бы'сте, 
хр\ста` воспjьва'юще.

%<Мч~нченъ: S%>вjьр_е'мъ пре'дани бы'сте на снjь'дь, 
морскi'я глубины` причасти'стеся ра'достною душе'ю. 
тjь'мже ва'съ хр\сто'съ, страда'льцы, вjьнцы` 
нетлjь'нными о_у=краси`.

%<Бг~оро'диченъ: Д%>ве'ре вjь'рнw спаса'емыхъ, врата`, 
и='миже _е=ди'нъ про'йде вопло'щься за ны`, врата` на'мъ 
пра'вды w\тве'рзи, вjь'рою тя` пою'щымъ.

%<%[И='нъ%]%>

%<I=рмо'съ: %>Бе'здна послjь'дняя грjьхw'въ w=бы'де 
мя` и= и=счеза'етъ дх~ъ мо'й: но простры'й вл\дко 
высо'кую твою` мы'шцу, jа='кw петра' мя о_у=пра'вителю 
сп~си`.

%<В%>ода'ми, пото'ка сла'дости, прикло'ншагося под\ъ 
ру'ку твою` крести'лъ _е=си`: того` моли`, низпосла'ти 
ми` во'ду му'дре о_у=миле'нiя, мно'гw согрjьши'вшему. (с. 
410)

%<Б%>е'здну мл\срдiя въ рjьцjь` предте'че w=мы'лъ 
_е=си`, превы'спр_енняя небеса` вода'ми покрыва'ющагw, 
i=и~са чл~вjьколю'бца: _е=го'же моли` и=сточи'ти ми` 
w=ставле'нiе.

%<П%>рибли'жися цр\ство нб\сное, пока'йтеся, взыва'лъ 
_е=си` предте'че: _е=гw'же о_у=лучи'ти сподо'би любо'вiю 
тя` чту'щихъ, и= под\ъ кро'въ честны'й прибjьга'ющихъ.

%<Бг~оро'диченъ: П%>реч\стая, jа='же пло'ть свою` 
созда'телю взаи'мъ да'вши, съ вы'шними си'лами, и= со 
пр\оро'ки всjь'ми, а=п\слы же и= мч~нки, того` моли` 
о_у=ще'дрити и= сп~сти' мя.

%<%[Пjь'снь з~%]%>

%<I=рмо'съ: П%>ла'мень w=роси'вый пе'щный, и= 
_о='троки неwпали'мы сп~сы'й, бл~гослове'нъ _е=си` во 
вjь'ки, гд\си бж~е _о=т_е'цъ на'шихъ.

%<W=%>бнажи'хся w\т ри'зъ нетлjь'нiя, w=блеко'хся же 
въ дjьла` безче'стiя. тjь'мже вопiю' ти: бж~е ще'дрый, 
добродjь'телей мя` _о=де'ждами просвjьти`.

%<_О=%>чи'ма блу'дныма w=каля'хся, и= w=сяза'нiемъ 
невоздержа'нiя w=скверни'хся, и= ме'рзокъ бы'хъ пред\ъ 
тобо'ю i=и~се, jа='кw блу'днаго прiими' мя.

%<Мч~нченъ: В%>ы'шнюю жи'знь возлюби'вше, мнw'гiя 
претерпjь'сте болjь^зни, хр\стw'вы _о=ру'жницы, 
свjьти'льницы бж~е'ственнiи: сегw` ра'ди вjь'рнw 
о_у=блажа'еми _е=сте`.

%<Мч~нченъ: П%>росвjьти'вшеся заре'ю муче'нiя, 
w=блиста'ете мно'жае со'лнца, и= вся'къ мра'къ безбо'жiя 
w\тгна'сте ст~i'и мч~нцы.

%<Бг~оро'диченъ: Jа='%>кw ро'ждши всjь'хъ 
содержи'теля, w\т содержа'щагw мра'ка невjь'дjьнiя, и= 
w\т грjьха` и=зба'ви мя`, бц\де ч\стая приснодв~о.

%<%[И='нъ%]%>

%<I=рмо'съ: %>Трiе` _о='троцы въ пещи` тр\оцу 
проwбрази'вше, преще'нiе _о='гненное попра'ша, и= пою'ще 
вопiя'ху: бл~гослове'нъ _е=си` бж~е _о=т_е'цъ на'шихъ. 
(с. 411)

%<С%>вjьти'льникъ со'лнца, ду'шу мою` лjь'ностiю 
w=мраче'ную w=зари` и= w=слjьпле'нную, къ покая'нiя 
стезjь` направля'я мя`, кр\сти'телю хр\сто'въ предте'че.

%<С%>у'дный ча'съ помышля'я, ве'сь о_у=страша'юся, 
слежу` во мно'жествjь безмjь'стныхъ дjья'нiй, крести'телю 
гд\сень, предста'въ и=зба'ви мя` _о=гня` предлежа'щаго 
ми`.

%<П%>редста'телю живота` моегw`, засту'пниче мо'й 
предте'че, w\т врагw'въ мя` ви'димыхъ и= неви'димыхъ 
сохрани`, и= покры'й, и= цр\ствiя нб\снагw прича'стника 
сотвори`.

%<Бг~оро'диченъ: Д%>в~о бц\де, сн~а твоего` моли`, со 
пр\оро'ки, а=п\слы же и= мч~ники, бу'дущiя ну'жды 
и=зба'вити ны`, тебе` чту'щыя при'снw.

%<%[Пjь'снь и~%]%>

%<I=рмо'съ: А='%>гг~льми немо'лчнw въ вы'шнихъ 
сла'вимаго бг~а, нб~са` нб~съ, земля`, и= го'ры, и= 
хо'лми, и= глубина`, и= ве'сь ро'дъ человjь'ческiй, 
пjь'сньми того` jа='кw созда'теля и= и=зба'вителя 
бл~гослови'те, и= превозноси'те во вся^ вjь'ки.

%<Jа='%>кw стра'ха твоегw` не и=мjь'хъ живу'щагw въ 
се'рдцjь мое'мъ, всю` сконча'хъ плотску'ю сла'сть 
безсо'вjьстный, и= трепе'щу твоегw` суда` всjь'хъ цр~ю`: 
не возгнуша'йся мене` ны'нjь ка'ющагwся.

%<Н%>а зе'млю ст~у'ю мя` прейти`, многомл\стиве 
сподо'би, на не'йже живу'тъ кро'тцыи, покая'нiемъ 
и=змы'въ мя` земна'гw грjьха`, и='же на земли` 
безгрjь'шнw рожде'йся w\т дв~ы.

%<Мч~нченъ: В%>ъ свое'й ва'мъ кро'ви w=червлени'шася 
но'ги ва'шя, запина'юще врагу`, и= ше'ствiе къ нб\снымъ 
творя'ще прп\дбнw, всесла'внiи хр\ста` всjь'хъ бг~а 
стр\стоте'рпцы.

%<Мч~нченъ: С%>овлеко'стеся ко страда'нi_емъ 
о_у=се'рднw, и= къ вели^кимъ боре'нi_емъ, w=бнажи'сте 
врага`, и= въ сту'дъ w=блеко'сте: тjь'мже на нб~сjь'хъ 
вjьнцено'сцы лику'ете, сла'внiи стр\стоте'рпцы. (с. 412)

%<Бг~оро'диченъ: I=%>а'кwвлю тя` добро'ту, и='же 
кра'сный добро'тою гд\сь возлюби'въ, во твое` чре'во 
всенепоро'чная всели'ся, чл~вjь'ческое существо` 
добро'тами просвjьти'въ, па'че о_у=ма` дарова'ньми.

%<%[И='нъ%]%>

%<I=рмо'съ: Н%>естерпи'мому _о=гню` соедини'вшеся, 
бг~оче'стiя предстоя'ще ю='нwши, пла'менемъ же 
неврежде'ни, бж~е'ственную пjь'снь поя'ху: бл~гослови'те 
вся^ дjьла` гд\сня гд\са, и= превозноси'те во вся^ 
вjь'ки.

%<А='%>гнца бж~iя проповjь'далъ _е=си`, грjьхи` 
человjь'кwвъ взе'млющаго, i=wа'нне бж~е'ственный 
предте'че: того` моли` бре'мя разрjьши'ти грjьхw'въ 
мои'хъ, и= сп~са'емыхъ ча'сти сподо'бити мя`.

%<П%>е'щи пла'мене горя'щагw, тьмы` несвjьти'мыя 
кромjь'шнiя и=зба'ви мя`, во тьмjь` sлы'хъ дjь'лъ всего` 
содержи'ма, молю' тя сло'ве бж~iй пребезнача'льный, 
сла'внагw ра'ди бж~е'ственнагw кр\сти'теля твоегw`.

%<П%>усты'мъ душа'мъ и= безплw'днымъ, покая'нiемъ 
благопло'дiе проповjь'давый, гд\сень бж~е'ственный 
пр\оро'че, терноно'сную ду'шу мою` w\т всjь'хъ сласте'й 
w=чи'сти: jа='кw да возращу` бл~ги'хъ дjь'лъ кла'съ.

%<Бг~оро'диченъ: Jа='%>кw мт~и бж~iя, моли` со ст~ы'ми 
а='гг~лы и= пр\оро'ки, а=п\слы же и= мч~нки, бjь'дъ же и= 
скорбе'й, и= бу'дущихъ всjь'хъ му'къ и=зба'вити, тебе` 
бц\ду при'снw и=сповjь'дающихъ.

%<%[Пjь'снь f~%]%>

%<I=рмо'съ: %>Бл~гослове'нъ гд\сь бг~ъ i=и~левъ, 
воздви'гнувый ро'гъ сп~се'нiя на'мъ, въ дому` дв~да 
_о='трока своегw`, мл\срдiя ра'ди мл\сти, въ ни'хже 
посjьти` на'съ восто'къ съ высоты`, и= напра'вилъ ны` 
_е='сть на пу'ть ми'ра.

%<С%>е` вре'мя благопрiя'тно, и= де'нь w=чище'нiя: 
w=брати'тися восхощи` про'чее, _w душе`, твори'ти плоды` 
покая'нiя: да не безпло'дну тя` w=бря'щетъ сме'ртная 
сjьки'ра стра'шная, (с. 413) и= jа='кw смоко'вницу 
дре'внюю посjь'кши, _о=гню` та'мошнему по'слетъ.

%<Jа='%>коже и=ногда` бога'тый веселю'ся въ 
сла'достехъ, немилосе'рдiе мно'гое и=мы'й къ бли'жнему, 
и= _о=гня` не о_у=страша'юся неугаси'магw. тjь'мже 
вл\дко, о_у=мягчи' ми w=камене'нiе души`, jа='кw да поне` 
наконе'цъ мл\срдiемъ просвjьщу'ся w=мраче'нный.

%<Мч~нченъ: З%>на'менавшеся мч~нцы бж~е'ственною 
кро'вiю хр\сто'вою, и= зна'меньми вjь'рою стра'ждуще 
крjь'пкw, невjь^рныя враги` низложи'сте, и= w\т пре'лести 
скве'рныя мнw'гiя лю'ди и=схити'сте, премjьне'нiи 
бж~е'ственными, просвjьти'вше свjь'томъ бг~оразу'мiя.

%<Мч~нченъ: И=%>з\ъwщре'ни jа=ви'стеся мечи`, сjьку'ще 
вра^жiя w=полч_е'нiя, бж~е'ственнiи хр\сто'вы мч~нцы: и= 
сосу'ди вмjьсти'вше зарю` ст~ы'я тр\оцы, и= свjь'щницы 
свjьтя'щыя вjь^рнымъ свjь'тъ бл~гоче'стiя, и= сiw'на 
мы'сленнагw и='стиннiи _о=ру'жницы.

%<Бг~оро'диченъ: С%>вjьтови'дна тя` _о='блака 
пр\оро'къ предзри'тъ, и=з\ъ негw'же вели'кое со'лнце 
jа=ви'ся на'мъ хр\сто'съ бг~ъ, и= просвjьти` jа=`же 
пе'рвjье w=мрач_е'нныя: того` о_у=моли` бл~га'я, 
страсте'й мои'хъ _о='блаки w\тгна'ти, и= свjь'томъ 
бж~е'ственнымъ просвjьти'ти.

%<%[И='нъ%]%>

%<I=рмо'съ: %>Въ зако'нjь сjь'ни и= писа'нiй w='бразъ 
ви'димъ вjь'рнiи, вся'къ му'жескiй по'лъ ложесна` 
разверза'я, свя'тъ бг~у: тjь'мъ перворожде'нное сло'во, 
_о=ц~а` безнача'льна, сн~а первородя'щася мт~рiю 
неискусому'жнw, велича'емъ.

%<В%>ъ зако'нную сjь'нь прини'къ, зарю` бж~е'ственныя 
бл~года'ти бога'тнw о_у=зрjь'лъ _е=си`, з_емны'я концы` 
му'дре просвjьща'я, и= тьму` прогоня'я неразу'мiя, 
пр\оро'че: сегw` ра'ди тя` чти'мъ.

%<Jа='%>кw мч~нкъ хр\сто'въ, jа='кw бж~е'ственный 
кр\сти'тель, jа='кw покая'нiя свjьти'льникъ, и= jа='кw 
о_у='тро бл~гоче'стiя, ве'тхому (с. 414) хода'тай и= 
но'вому: w=бетша'вшую sло'бою смире'нную мою` ду'шу, 
разумjь'нiемъ бж~е'ственнымъ w=бнови'въ, просвjьти`.

%<В%>ъ ча'съ о_у=жа'сный, въ ча'съ стра'шный, въ ча'съ 
w=сужде'нiя, w=сужда'ема мя` и=зба'ви му'дре, преще'нiя 
жду'щагw мя` та'мw: послу'шающаго и=мjь'я твоя^ мольбы^, 
jа='коже дру'гъ жениха`, сп~си'теля ду'шъ на'шихъ.

%<Бг~оро'диченъ: Jа='%>кw мт~и бж~iя, jа='кw мт~и 
и=з\ъ тебе` пло'тiю ро'ждшагwся сло'ва бж~iя ч\стая, со 
безпло'тными, а=п\слы же и= пр\оро'ки, со ст~и'тели и= 
мч~нки, того` моли` при'снw, о_у=мири'ти мi'ръ, преч\стая 
мт~и дв~о.

%<Та'же, Д%>осто'йно _е='сть: %<_Е=ктенiа` и= 
свjьти'ленъ, и= _псалмы` _о=бы^чныя.%>

%<На стiхо'внjь стiхи^ры о_у=мили'тельны, гла'съ г~:%>

%<Р%>азсjь'янный мо'й о_у='мъ собери` гд\си, и= 
w=ляденjь'вшее се'рдце мое` w=чи'сти, jа='кw петру` дая' 
ми покая'нiе, jа='кw мытарю` воздыха'нiе, и= jа='коже 
блудни'цjь сле'зы, да ве'лiимъ гла'сомъ взыва'ю ти`: бж~е 
сп~си' мя, jа='кw _е=ди'нъ мл\срдъ и= чл~вjьколю'бецъ.

%<И=%>спо'лнихомся зау'тра мл\сти твоея` гд\си, и= 
возра'довахомся, и= возвесели'хомся, во вся^ дни^ на'шя 
возвесели'хомся, за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я, и= при'зри на рабы^ 
твоя^, и= на дjьла` твоя^, и= наста'ви сы'ны и='хъ.

%<М%>но'жицею пjь^нiя содjьва'я, w=брjьто'хся грjьхи` 
соверша'я, я=зы'комъ о_у='бw пjь^нiя вjьща'я, душе'ю же 
невмjь^стная мы'шлю: но _о=бое` и=спра'ви хр\сте` бж~е 
покая'нiемъ, и= поми'луй мя`.

%<Стi'хъ: И=%> бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

%<Ц%>аре'й и= мучи'телей стра'хъ w\три'нуша хр\сто'вы 
во'ини, и= бл~годерзнове'ннw, и= му'жески того` 
и=сповjь'даша, вся'ческихъ гд\са бг~а, и= цр~я` на'шего, 
и= мо'лятся w= душа'хъ на'шихъ.

%<Сла'ва, и= ны'нjь, бг~оро'диченъ:%> Без\ъ сjь'мене 
зачала` _е=си` w\т дх~а ст~а'гw, и= славосло'вяще 
воспjьва'емъ тя`: ра'дуйся прест~а'я дв~о. (с. 415)

%<Та'же, Б%>л~го _е='сть и=сповjь'датися гд\севи: 
%<Трист~о'е. По _О='%>ч~е на'шъ: %<тропа'рь, и= 
_е=ктенiа`, и= ча'съ а~-й, и= w\тпу'стъ.%>

%<Во вто'рникъ бл~ж_е'нны, гла'съ г~:%>

%<W\т%>ве'ргша хр\сте`, за'повjьдь твою`, пра'_отца 
а=да'ма и=з\ъ рая` и=згна'лъ _е=си`: разбо'йника же 
ще'дре, и=сповjь'давша тя` на кр\стjь`, во'нь всели'лъ 
_е=си`, зову'ща: помяни' мя сп~се во цр\ствiи твое'мъ.

%<Стi'хъ: Б%>л~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

%<Ж%>ите'йскими сластьми` w=скверне'ну притяжа'хъ 
ду'шу, къ щедро'тамъ твои^мъ прихожду` ненача'емь ве'сь, 
и= прилjь'жнw зову' ти хр\сте`, свjь'дущему _е=ди'ному 
та^йная: w=чи'сти мя` твои'мъ мл\срдiемъ гд\си.

%<Стi'хъ: Б%>л~же'ни _е=сте`, _е=гда` поно'сятъ ва'мъ, 
и= и=зжену'тъ и= реку'тъ вся'къ sо'лъ глаго'лъ, на вы` 
лжу'ще мене` ра'ди.

%<Jа='%>кw хода'тай ве'тхагw и= но'вагw бы'въ 
бж\ственный кр\сти'телю, w=бетша'вшаго мя` прегрjьше'ньми 
w=бнови'въ, да'ждь твои'ми мольба'ми всехва'льне, ходи'ти 
непреткнове'ннw по стезя'мъ покая'нiя, вводя'щымъ до'брjь 
во цр\ство хр\сто'во.

%<Стi'хъ: Р%>а'дуйтеся и= весели'теся, jа='кw мзда` 
ва'ша мно'га на нб~сjь'хъ.

%<П%>о'двигомъ до'брымъ подвиза'вшеся до'блiи 
страда'льцы, безчи'сл_енныя тьмы^ болjь'зней под\ъя'сте, 
и= сегw` ра'ди всjь'хъ болjь^зни w=блегча'ете при'снw, и= 
духw'въ врежд_е'нiя прого'ните: тjь'мже вjь'рою ва'съ 
ст~i'и сла'вимъ.

%<Сла'ва: С%>вjь'тъ и= живо'тъ, и= вседjь'тель, 
трiv"поста'сная _е=ди'ница, jа='кw вои'стинну _е='сть, 
ю='же сла'вимъ: _о=ц~ъ бо, и= сн~ъ, и= дх~ъ, _е=ди'ница 
и= содержа'щая вся^, вл\дка и= гд\сь _е=ди'нъ бг~ъ въ 
трiе'хъ ли'цахъ познава'ется.

%<И= ны'нjь: С%>огрjьша'ющаго при'снw, и= 
прогнjь'вающаго бг~а бл~га'го, дв~о мт~и о_у=ще'дри и= 
покая'нiя w='бразы jа='кw бл~га'я, о_у=тверди' мя ны'нjь, 
jа='кw да бу'дущихъ му'къ и=збjь'гнувъ, воспjьва'ю 
прилjь'жнw _о=трокови'це, мл~тву твою`.


