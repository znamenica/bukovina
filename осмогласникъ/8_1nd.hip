<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

Гла'съ и~.

%[Въ суббw'ту ве'чера,  на ма'лjьй вече'рни%],

на Гд\си воззва'хъ, стiхи^ры воскр\сны г~, повторя'юще 
пе'рвую. Гла'съ и~:

Стi'хъ: W\т стра'жи о_у='треннiя до но'щи, w\т стра'жи 
о_у='треннiя, да о_у=пова'етъ i=и~ль на гд\са.

Вече'рнюю пjь'снь, и= слове'сную слу'жбу, тебjь` 
хр\сте` прино'симъ: jа='кw бл~говоли'лъ _е=си` 
поми'ловати на'съ воскр\снiемъ.

Гд\си, гд\си, не w\тве'ржи на'съ w\т твоегw` лица`: но 
бл~говоли` поми'ловати на'съ воскр\снiемъ.

Ра'дуйся сiw'не ст~ы'й, мт~и цр~кве'й, бж~iе жили'ще: 
ты' бо прiя'лъ _е=си` пе'рвый, w=ставле'нiе грjьхw'въ, 
воскр\снiемъ.

Сла'ва, и= ны'нjь, бг~оро'диченъ, догма'тiкъ. Гла'съ 
и~.

Ка'кw тя` о_у=бл~жи'мъ бц\де; ка'кw же воспои'мъ 
пребл~гослове'нная, непостижи'мое та'инство рожде'нiя 
твоегw`; вjькw'въ бо творе'цъ, и= на'шегw содjь'тель 
_е=стества`, сво'й w='бразъ о_у=ще'дривъ, низведе` 
самаго` себе` во и=стоща'нiе неизслjь'димое, сы'й въ 
невеще'ственныхъ нjь'дрjьхъ _о='ч~ихъ, во о_у=тро'бjь 
твое'й ч\стая всели'ся, и= пло'ть непрело'жнw бы'сть, w\т 
тебе` неискусобра'чная, пребы'въ о_у='бw, _е='же бjь` 
_е=стество'мъ бг~ъ. тjь'мже _е=му` покланя'емся бг~у 
соверше'нну, и= человjь'ку соверше'нну, тому` во 
_о=бое'мъ зра'цjь: и='бо _о=бое` _е=стество` въ не'мъ 
_е='сть вои'стинну: сугу'ба же вся^ проповjь'дуемъ 
_е=сте'ств_енная _е=гw` свw'йства, по сугу'бому 
существу`, два` почита'юще дjь^йства и= хотjь^нiя. 
_е=диносу'щенъ бо сы'й бг~у и= _о=ц~у`, самовла'стнw 
хо'щетъ и= дjь'йствуетъ jа='кw бг~ъ: _е=диносу'щенъ же 
сы'й и= на'мъ, самовла'стнw хо'щетъ, и= дjь'йствуетъ 
jа='кw человjь'къ. того` моли` ч\стая всебл~же'нная, 
сп~сти'ся душа'мъ на'шымъ.

Та'же, Свjь'те ти'хiй: Посе'мъ прокi'менъ: Гд\сь 
воцр~и'ся, въ лjь'поту w=блече'ся. Три'жды. Стi'хъ: 
W=блече'ся гд\сь въ си'лу, и= препоя'сася. Та'же, 
Сподо'би гд\си въ ве'черъ се'й:

I=ере'й же _е=ктенiи` не глаго'летъ, но пое'мъ на 
стiхо'внjь стiхи'ру воскр\сну, гла'съ и~:

Возше'лъ _е=си` на кр\стъ i=и~се, снизше'дый съ 
нб~се`: прише'лъ _е=си` на сме'рть животе` безсме'ртный, 
къ су'щымъ во тьмjь`, свjь'тъ и='стинный: къ па'дшымъ, 
всjь'хъ воскр\снiе, просвjьще'нiе, и= сп~се на'шъ, сла'ва 
тебjь`.

Та'же, бг~оро'дичны подw'бны, три`. Гла'съ и~:

Подо'бенъ: _W пресла'внагw чудесе`!

Стi'хъ: Помяну` и='мя твое` во вся'комъ ро'дjь и= 
ро'дjь.

Ра'дуйся бц\де всепjь'тая. ра'дуйся и=сто'чниче 
живота` вjь^рнымъ и=сточа'ющь. ра'дуйся всjь'хъ вл\дчце, 
и= госпоже` тва'ри бл~гослове'нная. ра'дуйся 
всенепоро'чная, препросла'вленная. ра'дуйся всепреч\стая. 
ра'дуйся пала'то. ра'дуйся бж~е'ственное селе'нiе. 
ра'дуйся ч\стая. ра'дуйся мт~и дв~о. ра'дуйся 
бг~оневjь'сто.

Стi'хъ: Слы'ши дщи` и= ви'ждь, и= приклони` о_у='хо 
твое`.

Ра'дуйся, бг~ома'ти преч\стая. ра'дуйся, вjь'рныхъ 
наде'жде. ра'дуйся, мi'ра w=чище'нiе. ра'дуйся, вся'кiя 
ско'рби и=збавля'ющи рабы^ твоя^. ра'дуйся, человjь'кwвъ 
о_у=тjьше'нiе живоно'сное. ра'дуйся, заступле'нiе. 
ра'дуйся, предсто'лпiе призыва'ющихъ тя`. ра'дуйся, бж~iе 
бж~е'ственное пребыва'нiе, и= горо` ст~а'я.

Стi'хъ: Лицу` твоему` помо'лятся бога'тiи лю'дстiи.

Ра'дуйся бц\де, мт~и хр\сто'ва. ра'дуйся, _е=ди'на 
наде'жде, человjь'кwвъ заступле'нiе. ра'дуйся, 
прибjь'жище. ра'дуйся, свjь'щниче свjь'та свjь'тлый. 
ра'дуйся, свjьще` w=свяще'нная. ра'дуйся пала'то. 
ра'дуйся раю`. ра'дуйся бж~е'ственное селе'нiе. ра'дуйся 
и=сто'чниче, и=сточа'ющь во'ды притека'ющымъ къ тебjь`.

Сла'ва, и= ны'нjь, бг~оро'диченъ догма'тiкъ:

_Е=гw'же нб~о не вмjьсти`, дв~о бц\де, во чре'вjь 
твое'мъ нетjьсномjь'стнw вмjьсти'ся: и= пребыла` _е=си` 
ч\стая, сло'вомъ неизрече'ннымъ, ничи'мже дв~ству 
w=скве'рншуся. ты' бо _е=ди'на была` _е=си` въ жена'хъ, 
и= мт~и, и= дв~а: и= ты` _е=ди'на преч\стая, воздои'ла 
_е=си` сн~а живода'вца, и= на w=б\ъя'тiяхъ твои'хъ 
носи'ла _е=си` недре'млющее _о='ко: но не w=ста'ви 
нjь'дра _о='ч~а, jа='коже пре'жде вjь^къ предбы'сть. но 
горjь` ве'сь бг~ъ со а='гг~лы, до'лjь ве'сь и=з\ъ тебе` 
съ человjь'ки, и= вездjь` несказа'ннw. того` моли`, 
всест~а'я вл\дчце сп~сти'ся, правосла'внw бц\ду ч\стую 
и=сповjь'дающымъ тя`.

Та'же, Ны'нjь w\тпуща'еши: Трист~о'е, и= по _О='ч~е 
на'шъ: Тропа'рь воскр\снъ. Сла'ва, и= ны'нjь, 
бг~оро'диченъ _е=гw`, и= w\тпу'стъ.

%[Въ суббw'ту на вели'цjьй вече'рни%],

на Гд\си воззва'хъ, поста'вимъ стiхw'въ _i~, и= пое'мъ 
стiхи^ры воскр\сны, гла'съ и~:

Стi'хъ: И=зведи` и=з\ъ темни'цы ду'шу мою`, 
и=сповjь'датися и='мени твоему`.

Вече'рнюю пjь'снь, и= слове'сную слу'жбу, тебjь` 
хр\сте` прино'симъ: jа='кw бл~говоли'лъ _е=си` 
поми'ловати на'съ воскр\снiемъ.

Стi'хъ: Мене` жду'тъ пра'в_едницы, до'ндеже возда'си 
мнjь`.

Гд\си, гд\си, не w\тве'ржи на'съ w\т твоегw` лица`: но 
бл~говоли` поми'ловати на'съ воскр\снiемъ.

Стi'хъ: И=з\ъ глубины` воззва'хъ къ тебjь` гд\си, 
гд\си, о_у=слы'ши гла'съ мо'й.

Ра'дуйся, сiw'не ст~ы'й, мт~и цр~кве'й, бж~iе жили'ще, 
ты' бо прiя'лъ _е=си` пе'рвый, w=ставле'нiе грjьхw'въ, 
воскр\снiемъ.

И='ны стiхи^ры а=натw'лiевы, гла'съ то'йже.

Стi'хъ: Да бу'дутъ о_у='ши твои`, вне'млющjь гла'су 
моле'нiя моегw`.

_Е='же w\т бг~а _о=ц~а` сло'во, пре'жде вjь^къ 
ро'ждшееся, въ послjь^дняя же времена`, то'ежде w\т 
неискусобра'чныя вопло'щшееся во'лею, распя'тiе сме'ртное 
претерпjь`: и= дре'вле о_у=мерщвле'ннаго человjь'ка 
сп~се` свои'мъ воскр\снiемъ.

Стi'хъ: А='ще беззакw'нiя на'зриши гд\си, гд\си кто` 
постои'тъ; jа='кw о_у= тебе` w=чище'нiе _е='сть.

_Е='же и=з\ъ ме'ртвыхъ твое` воскр\снiе славосло'вимъ 
хр\сте`, и='мже свободи'лъ _е=си` а=да'мскiй ро'дъ w\т 
а='дова мучи'тельства: и= дарова'лъ _е=си` мi'рови jа='кw 
бг~ъ жи'знь вjь'чную, и= ве'лiю мл\сть.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Сла'ва тебjь` хр\сте` сп~се, сн~е бж~iй 
_е=диноро'дный, пригвозди'выйся на кр\стjь`, и= 
воскр~сы'й и=з\ъ гро'ба тридне'венъ.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя, да о_у=пова'етъ i=и~ль на гд\са.

Тебе` сла'вимъ гд\си, во'лею на'съ ра'ди кр\стъ 
претерпjь'вшаго, и= тебjь` покланя'емся всеси'льне сп~се: 
не w\тве'ржи на'съ w\т лица` твоегw`, но о_у=слы'ши и= 
сп~си' ны воскр\снiемъ твои'мъ, чл~вjьколю'бче.

И='ны стiхи^ры бц\дjь, па'vла а=мморре'йскагw. Гла'съ 
д~:

Подо'бенъ: Jа='кw до'бля:

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

А='гг~льстiи чи'нове тя` бг~омт~и сла'вятъ: бг~а бо 
преч\стая родила` _е=си`, и='же со _о=ц~е'мъ и= дх~омъ 
присносу'щнаго, и= а='гг~льская вw'инства, w\т не су'щихъ 
хотjь'нiемъ соста'вльшаго. _е=го'же моли`, сп~сти` и= 
просвjьти'ти ду'шы, и=`же правосла'внw jа='кw бц\ду 
воспjьва'ющихъ тя`.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

Jа='кw и=сто'чникъ w=сщ~е'нiя, ковче'гъ же всезлаты'й, 
бж~е'ственнымъ дх~омъ w=заря'емь, молю` и= припа'даю: 
страсте'мъ пре'данную и= _о=кая'нную мою` ду'шу 
просвjьти` вл\дчце, и=збавля'ющи мя` го'рькагw 
мучи'тельства бjьсо'вскагw, и= пу'ть мнjь` сп~се'нiя 
подаю'щи непреткнове'ненъ.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

Пр\сто'ли _е=гда` поста'вятся, и= кни^ги разгну'тся, 
и= дjьла` w=блича'тся, и= вся'къ ко'ждо предста'нетъ 
w=бремене'нъ и= w=бнаже'нъ, ве'сь трепе'щя негодова'нiя 
бж~iя, и= пра'веднагw тогw` w\твjьща'нiя: тогда` мя` 
пощади` вл\дчце, и= вся'кагw суда` и=схити`, вся'ческихъ 
томле'нiй су'щаго вино'вна.

Сла'ва, и= ны'нjь, бг~оро'диченъ: Цр~ь нб\сный за 
чл~вjьколю'бiе на земли` jа=ви'ся, и= съ человjь'ки 
поживе`: w\т дв~ы бо ч\стыя пло'ть прiе'мый, и= и=з\ъ 
нея` проше'дый съ воспрiя'тiемъ: _е=ди'нъ _е='сть сн~ъ, 
сугу'бъ _е=стество'мъ, но не v=поста'сiю. тjь'мже 
соверше'нна того` бг~а, и= соверше'нна чл~вjь'ка 
вои'стинну проповjь'дающе, и=сповjь'дуемъ хр\ста` бг~а 
на'шего: _е=го'же моли` мт~и безневjь'стная, 
поми'ловатися душа'мъ на'шымъ.

Вхо'дъ. Свjь'те ти'хiй: Прокi'менъ дне`: Гд\сь 
воцр~и'ся: и= про'чее по _о=бы'чаю.

На стiхо'внjь стiхи^ры воскр\сны, гла'съ и~:

Возше'лъ _е=си` на кр\стъ i=и~се, снизше'дый съ 
нб~се`: прише'лъ _е=си` на сме'рть животе` безсме'ртный, 
къ су'щымъ во тьмjь` свjь'тъ и='стинный: къ па'дшымъ 
всjь'хъ воскр\снiе, просвjьще'нiе, и= сп~се на'шъ, сла'ва 
тебjь`.

И='ны стiхи^ры, по а=лфави'ту.

Стi'хъ: Гд\сь воцр~и'ся, въ лjь'поту w=блече'ся.

Хр\ста` славосло'вимъ, воскр\сшаго w\т ме'ртвыхъ: 
ду'шу бо и= тjь'ло прiе'мъ, стра^сти w\т_обою'ду 
w\тсjьче`, преч\стjьй о_у='бw дш~и` во а='дъ соше'дшей, 
_е=го'же и= плjьни`: во гро'бjь же и=стлjь'нiя не ви'дjь 
ст~о'е тjь'ло, и=зба'вителя ду'шъ на'шихъ.

Стi'хъ: И='бо о_у=тверди` вселе'нную, jа='же не 
подви'жится.

_Псалмы` и= пjь'сньми славосло'вимъ хр\сте`, w\т 
ме'ртвыхъ твое` воскр\снiе: и='мже на'съ свободи'лъ 
_е=си` мучи'тельства а='дова, и= jа='кw бг~ъ дарова'лъ 
_е=си` жи'знь вjь'чную, и= ве'лiю мл\сть.

Стi'хъ: До'му твоему` подоба'етъ ст~ы'ня гд\си, въ 
долготу` днi'й.

_W вл\дко всjь'хъ непостижи'ме, тво'рче нб~се` и= 
земли`, кр\сто'мъ пострада'вый, мнjь` безстра'стiе 
и=сточи'лъ _е=си`: погребе'нiе же прiе'мъ, и= воскр~съ во 
сла'вjь, совоскр~си'лъ _е=си` а=да'ма руко'ю всеси'льною. 
сла'ва твоему` тридне'вному воста'нiю, и='мже дарова'лъ 
_е=си` на'мъ вjь'чную жи'знь, и= w=чище'нiе грjьхw'въ, 
jа='кw _е=ди'нъ бл~гоутро'бенъ.

Сла'ва, и= ны'нjь, бг~оро'диченъ: Безневjь'стная дв~о, 
jа='же бг~а неизрече'ннw заче'нши пло'тiю, мт~и бг~а 
вы'шнягw, твои'хъ рабw'въ мольбы^ прiими` всенепоро'чная, 
всjь^мъ подаю'щи w=чище'нiе прегрjьше'нiй: ны'нjь на^ша 
мол_е'нiя прiе'млющи, моли` сп~сти'ся всjь^мъ на'мъ.

Та'же, Ны'нjь w\тпуща'еши: Трист~о'е, и= по _О='ч~е 
на'шъ:

Тропа'рь воскр\снъ, гла'съ и~:

Съ высоты` снизше'лъ _е=си` бл~гоутро'бне, погребе'нiе 
прiя'лъ _е=си` тридне'вное, да на'съ свободи'ши 
страсте'й, животе` и= воскр\снiе на'ше, гд\си сла'ва 
тебjь`.

Сла'ва, и= ны'нjь, бг~оро'диченъ: И='же на'съ ра'ди 
рожде'йся w\т дв~ы, и= распя'тiе претерпjь'въ бл~гi'й, 
и=спрове'ргiй сме'ртiю сме'рть, и= воскр\снiе jа=вле'й 
jа='кw бг~ъ, не пре'зри jа=`же созда'лъ _е=си` руко'ю 
твое'ю: jа=ви` чл~вjьколю'бiе твое` мл\стиве, прiими` 
ро'ждшую тя` бц\ду моля'щуюся за ны`: и= сп~си` сп~се 
на'шъ, лю'ди w\тча^янныя.

Та'же, и= w\тпу'стъ.

%[Въ суббw'ту на повече'рiи%],

канw'нъ моле'бный прест~jь'й бц\дjь. Гла'съ и~:

%[Пjь'снь а~%]

I=рмо'съ: Пои'мъ гд\севи, прове'дшему лю'ди своя^ 
сквозjь` чермно'е мо'ре, jа='кw _е=ди'нъ сла'внw 
просла'вися.

Припjь'въ: Прест~а'я бц\де, сп~си` на'съ.

Прiиди'те та'йнw бра'тiе, jа='кw w\т нача'ла ст~jь'й 
бц\дjь, внесе'мъ вjь'рнiи пjь'снь но'ву, дне'сь 
похваля'юще вели^чiя _е=я`.

Дре'вле бг~овидjь'нiемъ мwv"се'й w=зари'вся о_у=мо'мъ, 
твоему` jа='снw науча'шеся ч\стая, бг~олjь'пному 
зача'тiю, па'че _е=стества` дв~о, jа='вльшуся _е=му` въ 
купинjь` саду`.

Сла'ва: Тебjь` предлага'ю серд_е'чная дjья^нiя, и= 
прiя'тнw подаю` писа'нiе, бли'зъ су'щiй бж~е'ственный 
заступле'нiя кро'въ, ко вл\дцjь хр\сту` тебе` 
предложи'въ.

И= ны'нjь: Приклони' ми о_у='хо твое` ч\стая, 
правосла'вною вjь'рою, въ сjь'ни лица` твоегw`, че'стнw 
любо'вiю ти` притека'ющему, и= стра'хомъ покланя'ющуся, 
моле'бный мо'й гла'съ о_у=слы'ши.

%[Пjь'снь г~%]

I=рмо'съ: Ты` _е=си` о_у=твержде'нiе притека'ющихъ къ 
тебjь`, гд\си: ты` _е=си` свjь'тъ w=мраче'нныхъ, и= 
пое'тъ тя` ду'хъ мо'й.

Лjь'ствица дре'вле патрiа'рхова тя` проwбража'ше, 
пренепоро'чная: а='гг~льско во jа=вля'ше сни'тiе бж~iе къ 
на'мъ, бж~е'ственное соше'ствiе во о_у=тро'бjь твое'й.

I=у'дово колjь'но всели'ся, ю='же i=а'кwвъ прорече`, 
w\т колjь'на _е=гw` прорасти'ти и=збавле'нiе, i=и~са 
хр\ста`: _е=го'же ты` ро'ждши преч\стая, просла'вилася 
_е=си`.

Сла'ва: Грjьхми` w\тча'янъ, w=брjьто'хъ тя` 
приста'нище сп~се'нiя преч\стая бц\де, о_у=пова'нiе на'ше 
и= по'моще: тjь'мже мя` къ покая'нiю наста'ви.

И= ны'нjь: Бли'зъ тя` су'щу вл\дки и='мамъ, 
пресла'вная вл\дчце, дjья'нiй мои'хъ кни'гу возложи'хъ на 
тя` вjь'рою: не премолчи` о_у=ще'дрити мя`.

%[Пjь'снь д~%]

I=рмо'съ: И=з\ъ горы` прiwсjьне'нныя сло'ве, 
пр\оро'къ, _е=ди'ныя бц\ды, хотя'ща воплоти'тися, 
бг~ови'днw о_у=смотри`, и= со стра'хомъ славосло'вяше 
си'лу твою`.

Ты` jа='кw мони'сты златы'ми w=дjь'яна невjь'ста 
_о='ч~а, бл~года'ть прiе'мши, о_у=кра'шшися добро'тою 
дjь'вства, мт~и jа=ви'лася _е=си` сн~а бж~iя.

Тя` и='стинный сiw'нъ, хр\сто'съ сло'во, и=зво'ли 
себjь` въ бж~е'ственное селе'нiе, jа='кw и=збра'нну 
и=збра'въ бц\де, на w=бновле'нiе всегw` мi'ра.

Сла'ва: Ра'дуйся, кра'сная пала'то сло'ва, 
дjь'вственный черто'же цр~я`: ра'дуйся, похвало` всjь'хъ 
безпло'тныхъ: ра'дуйся, человjь'кwвъ по'моще.

И= ны'нjь: О_у=даля'ются w\т бг~а, тjь'мже и= 
погиба'ютъ, w\тмета'ющiи w='бразы сн~а твоегw`, мт~и 
бж~iя дв~о бц\де: и='миже сп~са'ются чту'щiи тя`.

%[Пjь'снь _е~%]

I=рмо'съ: Мра'къ души` моея` разжени` свjьтода'вче 
хр\сте` бж~е, началоро'дную тьму` и=згна'въ бе'здны: и= 
да'руй ми` свjь'тъ повелjь'нiй твои'хъ сло'ве, да 
о_у='тренюя сла'влю тя`.

Съ бж~е'ственнымъ соше'дшеся гаврiи'ломъ, возопiи'мъ 
бц\дjь вjь'рнw: ра'дуйся дв~о ст~а'я, бл~года'тная, гд\сь 
съ тобо'ю, и='же тебе` ра'ди потреби'въ печа'ль, подаде` 
ра'дованiе.

Преч\стое твое` чре'во гедеw'нъ ви'дjь дв~о ч\стая, въ 
не'же jа='кw до'ждь сло'во соше'дъ, воплоти'ся 
бж~е'ственнымъ дх~омъ, _о='ч~а неразлу'ченъ сы'й 
бж~ества`.

Сла'ва: Помо'щница мi'ра, и= засту'пница _е=си` 
человjь'кwвъ грjь'шныхъ, бг~ороди'тельнице дв~о: и= 
вjь'рою и= любо'вiю прибjьга'ющымъ къ тебjь`, 
премjьне'нiе сп~си'тельное, и= рjьши'ло прегрjьше'нiй 
мно'гихъ.

И= ны'нjь: Прорасти'ла _е=си` без\ъ сjь'мене, и='же 
пре'жде вся'кiя тва'ри, прозябе'нiе сн~а _о='ч~а, 
безлjь'тно же и= безнача'льно, дх~омъ бж~е'ственнымъ, 
бг~ороди'тельнице ч\стая: _е=гw'же подо'бiе ви'да вси` 
почита'емъ.

%[Пjь'снь s~%]

I=рмо'съ: Содержи'ма мя` прiими` чл~вjьколю'бче, 
грjьхи` мно'гими, и= припа'дающа щедро'тамъ твои^мъ, 
jа='кw пр\оро'ка гд\си, и= сп~си' мя.

Дв~ства тя` зерца'ло су'що, и= прiя'телище чи'сто 
бж~ества` восхваля'емъ, дв~о неискусобра'чная, пjь'сньми.

Бг~ъ во о_у=тро'бjь твое'й воплоти'ся, безстра'стнw и= 
о_у=жа'снw бг~оневjь'сто, jа='коже въ сви'тцjь но'вjь 
пи'санъ пе'рстомъ _о='ч~имъ.

Сла'ва: W=чище'нiе и='мамы покро'въ тво'й, и= 
и=звjь'стную наде'жду и= заступле'нiе, дв~о ч\стая: не 
посрами` вл\дчце рабы^ твоя^.

И= ны'нjь: Страсте'й неуста'вное бjьше'нiе, 
предста'нiемъ твои'мъ бг~оневjь'сто, о_у=ста'ви въ 
тишину`: и= ко приста'нищу наста'ви на'съ тишины`.

Та'же: Гд\си поми'луй, три'жды. Сла'ва, и= ны'нjь:

Конда'къ, гла'съ и~:

Взбра'нной воево'дjь побjьди'т_ельная, jа='кw 
и=зба'вльшеся w\т sлы'хъ, бл~года'рств_енная воспису'емъ 
ти` раби` твои` бц\де: но jа='кw и=му'щая держа'ву 
непобjьди'мую, w\т вся'кихъ на'съ бjь'дъ свободи`, да 
зове'мъ ти`: ра'дуйся невjь'сто неневjь'стная.

%[Пjь'снь з~%]

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, 
поя'ху: бл~гослове'нъ _е=си` бж~е _о=т_е'цъ на'шихъ.

Ра'дости на'шея хода'таица jа=ви'лася _е=си` дв~о, и= 
бл~года'ти принося'ще вjьне'цъ любо'вiю, ра'дуйся, 
вопiе'мъ ти`, бл~гослове'нная ч\стая, похваля'юще.

Гора` ст~а'я _е=си` бж~iя прiwсjьне'нная, гора` ту'чна 
пренепоро'чная: гора` о_у=сыре'нна бж~е'ственными 
сiя'нiи: гора`, въ не'йже бг~ъ бл~говоли` жи'ти.

Сла'ва: Побjьжда'яй бл~года'ть твою` нjь'сть грjь'хъ, 
мт~рне бо дерзнове'нiе и= во'лю и='маши, и= рjьши'ши 
прегрjьш_е'нiя мл~твами твои'ми, и= прево'диши вся^ 
стремл_е'нiя.

И= ны'нjь: W\т тр\оцы родила` _е=си` _е=ди'наго, 
бц\де, бы'вша непрело'жна плотски'мъ соедине'нiемъ, 
сугу'ба су'ща _е=стество'мъ: _е=го'же ви'да w='бразъ 
почита'емъ.

%[Пjь'снь и~%]

I=рмо'съ: На горjь` ст~jь'й просла'вльшася, и= въ 
купинjь` _о=гне'мъ приснодв~ы мwv"се'ови та'йну 
jа='вльшаго, гд\са по'йте, и= превозноси'те во вся^ 
вjь'ки.

Кади'льница jа=ви'лася _е=си` пр\оро'ку, 
бж~е'ственнагw о_у='гля су'щи, грjьхи` w\те'млющагw, 
бц\де дв~о мт~и бг~а на'шегw.

Данiи'лъ прови'дjь тя` го'ру ве'лiю, бц\де дв~о: и=з\ъ 
нея'же честны'й ка'мень хр\сто'съ, пло'тiю w=блече'ся, и= 
ле'сти низложи` i='дwльскiя хра'мы.

Сла'ва: Вели'кiй ки'тъ и='щетъ пожре'ти мя`, лю'тагw 
грjьха` и= страсте'й мои'хъ w\тча'янiя: но предвари` и= 
сп~си` раба` твоего` вл\дчце.

И= ны'нjь: И='же тобо'ю бесjь'довавый къ человjь'кwмъ, 
бг~ъ сы'й вся'ческихъ, зра'къ человjь'ка воспрiя'тъ: 
_е=гw'же взо'ръ почита'емъ дв~о, въ писа'нiихъ.

%[Пjь'снь f~%]

I=рмо'съ: Вои'стинну бц\ду тя` и=сповjь'дуемъ 
сп~се'ннiи тобо'ю дв~о ч\стая, съ безпло'тными ли'ки тя` 
велича'юще.

Вертогра'дъ затворе'нъ тя` дв~о бц\де, и= запеча'танъ 
и=сто'чникъ дх~омъ бж~е'ственнымъ, прему'дрый въ 
пjь'снехъ пое'тъ: тjь'мже jа='кw са'дъ жи'зни, 
воплоща'ется хр\сто'съ.

Твоегw` неска'заннагw рж\ства` пропису'я пр\оро'къ, 
кни'гу запеча'тану прови'дjь, _е=я'же никто'же та'инство 
разумjь`, вочеловjь'ченiя рж\ства` твоегw`.

Сла'ва: Тебjь` во о_у=миле'нiи души` мо'лимся вси`: не 
пре'зри вл\дчце на'шя мольбы^, но бу'ди бл~гоувjь'тливъ 
на'мъ покро'въ, и= мл~тву на'шу о_у=слы'ши.

И= ны'нjь: Твоему` и= сн~а твоегw` припа'даю 
w=бразw'мъ: и= сомня'щихся почита'ти, jа='кw ма'нентовы 
лжы` w\тмета'ю, бц\де дв~о: тjь'мже правосла'внw пjь'снь 
скончава'ю.

Та'же, досто'йно _е='сть: Трист~о'е. И= по _О='ч~е 
на'шъ: конда'къ, и= про'чее по _о=бы'чаю, и= w\тпу'стъ.

Въ недjь'лю о_у='тра, на полу'нощницjь,

канw'нъ прест~jь'й и= живонача'льнjьй тр\оцjь, 
[_е=го'же краестро'чiе: Тр\оце _е=ди'нице, сп~си' мя 
твоего` раба`.] Творе'нiе митрофа'ново. Гла'съ и~:

%[Пjь'снь а~%]

I=рмо'съ: Колесницегони'теля фараw'ня погрузи`, 
чудотворя'й и=ногда` мwv"се'йскiй же'злъ, кр\стоwбра'знw 
порази'въ, и= раздjьли'въ мо'ре: i=и~ля же бjьглеца` 
пjьшехо'дца сп~се`, пjь'снь бг~ови воспjьва'юща.

Припjь'въ: Прест~а'я тр\оце, бж~е на'шъ, сла'ва 
тебjь`.

Трисо'лнечному цр~ю`, и= строи'телю, и= промысли'телю 
вся'ческихъ, и= бл~го'му _е=ди'ному, _е=сте'ственнjь 
су'щему, и= _е=ди'нственную и=му'щему бж~ества` сла'ву, 
бг~у _е=динонача'льному припа'даемъ, пjь'снь трист~у'ю 
пою'ще.

Теч_е'нiя бж~е'ств_енная, и= пр\оро'ч_ествiя jа=`же 
свы'ше по'мняще jа='вjь, бг~онача'льное _е=стество` 
_е=ди'нственное сла'вимъ, присносу'щное, собезнача'льное, 
въ трiе'хъ ли'цjьхъ, _о=ц~jь`, и= сн~jь, и= дс~jь, 
содjь'тельное, всеси'льное.

Сщ~еннотаи'нникъ а=враа'мъ бы'въ, сщ~енноwбра'знw 
дре'вле, творца` всjь'хъ и= бг~а и= гд\са, въ трiе'хъ 
о_у='бw v=поста'сехъ прiя'тъ ра'дуяся, и= тре'хъ 
v=поста'сей держа'ву _е=ди'нственную позна`.

Бг~оро'диченъ: Неискусобра'чнw хр\ста` родила` _е=си`, 
_е='же по на'мъ, на'съ ра'ди воспрiе'мша _е=стество` 
преч\стая, и= непрело'жна по _о=бою` пребы'вша. _е=го'же 
моли` непреста'ннw, грjьхw'въ ми` дарова'ти и= 
и=скуше'нiй и=збавле'нiе.

%[Пjь'снь г~%]

I=рмо'съ: О_у=твержде'й въ нача'лjь нб~са` ра'зумомъ, 
и= зе'млю на вода'хъ w=снова'вый, на ка'мени мя` хр\сте` 
@за'повjьдей твои'хъ@{цр~кве} о_у=тверди`, jа='кw 
нjь'сть ст~ъ па'че тебе`, _е=ди'не чл~вjьколю'бче.

Тебе` непристу'пнаго бг~а и= цр~я` сла'вы на 
пр\сто'лjь и=са'iа ви'дjь высо'цjь, и= херувi'мы и= 
серафi'мы сла'вящыя непреста'нными пjь'сньми, 
_е=ди'нственнаго трiv"поста'снаго.

_Е=ди'наго w\т _о=ц~а` jа='кw w\т о_у=ма` рожде'наго 
сло'ва, и= дх~а происходя'ща неизглаго'ланнw, по 
коему'ждо помышле'нiи, и= кни'жными о_у=че'нiи пости'гше, 
_е=ди'наго бг~а трисо'лнечнаго почита'емъ.

И='же сы'й нерожде'нный _о=ц~ъ, и= своегw` существа` 
сiя'нiе роди'въ нетлjь'ннw сн~а, свjь'тъ w\т свjь'та: 
и=схо'днjь предлага'етъ сра'сленный свjь'тъ дх~а, 
вседjь'тельна, и= _е=диноче'стна.

Бг~оро'диченъ: Хра'мъ jа=ви'лася _е=си` чи'стъ, дв~о 
мт~и мр~i'е, вся^ всеси'льнw и= прему'дрw соста'вльшему 
хр\сту`, и= въ чи'нjь поло'жшему и= нося'щему: _е=го'же 
мл\стива ми` сотвори` мт~рними твои'ми мл~твами.

Гд\си поми'луй, три'жды.

Та'же, сjьда'ленъ, гла'съ и~: Подо'бенъ: Повеле'нное 
та'йнw:

Трисо'лнечнагw и= честна'гw бг~онача'лiя си'лу 
вjь'рнiи ны'нjь восхва'лимъ, jа='кw ма'нiемъ то'кмw вся^ 
соста'вилъ вы^шняя ликостоя^нiя а='гг~льская, и= ни^жняя 
сщ~еннонача^лiя цр~кw'вная, _е='же взыва'ти: ст~ъ, ст~ъ, 
ст~ъ _е=си` бж~е пребл~гi'й: сла'ва и= пjь'нiе держа'вjь 
твое'й.

Сла'ва, и= ны'нjь, бг~оро'диченъ: Jа='же 
непремjь'ннаго бг~а поро'ждшая, премjьня'емое при'снw 
се'рдце мое` грjьхо'мъ и= лjь'ностiю, прило'гми 
льсти'вагw, о_у=тверди` бл~га'я мл~твами мт~рними 
твои'ми: jа='кw да и= а='зъ бл~года'рнw сла'влю тя` 
бг~ороди'тельнице мр~i'е, поми'луй ста'до твое`, _е='же 
стяжа'ла _е=си`, всенепоро'чная.

%[Пjь'снь д~%]

I=рмо'съ: Ты` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва 
чл~вjьколю'бче.

Восто'къ jа='вльшися бж~ества` су'щымъ во тьмjь`, всю` 
разгна` несвjь'тлую но'щь страсте'й: и= пра'вды сл~нце 
возсiя`, про'сто о_у='бw по существу`, трисiя'нно же 
ли'цы: _е='же пое'мъ при'снw, и= сла'вимъ.

Серафi'мскими о_у=сты` воспjьва'емаго, бре'нными 
о_у=стна'ми сла'вимъ _е=ди'нственнаго, и= тр\очнаго гд\са 
сла'вы, _е=стество'мъ и= v=поста'сьми, вопiю'ще: _w 
всецр~ю`, твои^мъ рабw'мъ пода'ждь разли'чныхъ 
прегрjьше'нiй проще'нiе!

Содержи'тельная всjь'хъ су'щихъ, неви'димая, 
всеще'драя, бл~гоутро'бная, чл~вjьколюби'вая тр\оце 
ч\стна'я, и= бг~онача'льная, не забу'ди мене` твоегw` 
раба` въ коне'цъ: ниже` разори` и='же завjьща'лъ _е=си` 
твои^мъ рабw'мъ завjь'тъ, за неизрече'нную мл\сть.

Бг~оро'диченъ: Кра'сную тя` всеч\стая, _е=ди'ну 
w=брjь'тъ w\т вjь'ка добро'ту i=а'кwвлю, пребезнача'льное 
сло'во, и= всели'ся въ тя` бл~гоутро'бiя ра'ди, w=бнови` 
человjь'ческое _е=стество`: _е=го'же моли` непреста'ннw, 
w\т вся'кiя мнjь` и=зба'витися ско'рби.

%[Пjь'снь _е~%]

I=рмо'съ: Вску'ю мя` w\три'нулъ _е=си` w\т лица` 
твоегw` свjь'те незаходи'мый, и= покры'ла мя` _е='сть 
чужда'я тьма` _о=кая'ннаго: но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

Соприсносу'щная три` ли'ца сла'вимъ, _е=ди'наго же 
гд\са, тя` бж~е'ственное _е=стество`, раздjьля'юще 
про'стw, и= совокупля'юще, и= вjь'рнw вопiе'мъ: 
бг~онача'льная тр\оце ст~а'я, твоя^ рабы^ w\т ско'рби 
и=зба'ви.

Рыда'ю sjь'льнjь за не'мощь мы'сли моея`, ка'кw не 
хотя` стражду` нево'льное вои'стинну и=змjьне'нiе; сегw` 
ра'ди зову`: живонача'льная тр\оце ст~а'я, до'брыхъ въ 
стоя'нiи мя` о_у=чини`.

Дрема'нiемъ w=тягче'на мя` грjьхо'внымъ, и= 
порjьва'ема въ со'нъ сме'ртный, jа='кw чл~вjьколюби'вая 
и= пребл~га'я, и= всемл\стивая, бг~онача'льная тр\оце 
ст~а'я, о_у=ще'дри и= возста'ви мя`.

Бг~оро'диченъ: Мт~и дв~о _о=трокови'це, преч\стая, 
всенепоро'чная, бг~обл~года'тная, твои'ми мл~твами сн~а 
и= бг~а твоего` и= гд\са мл\стива сотвори` мнjь`: и= 
страсте'й, и= прегрjьше'нiй твоего` раба` и=зба'ви 
вско'рjь.

%[Пjь'снь s~%]

I=рмо'съ: W=чи'сти мя` сп~се, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ 
тебjь' бо возопи'хъ, и= о_у=слы'ши мя`, бж~е сп~се'нiя 
моегw`.

Нб\сныхъ о_у=мw'въ чинонача^лiя подража'юще, 
_е=динонача'льная всjь'хъ тр\оце пресу'щественная, 
трист~ы'ми пjь'сньми тя` славосло'вимъ, бре'нными на'шими 
о_у=сты`.

И='же по w='бразу твоему` человjь'ка созда'вшему, и= 
w\т не су'щихъ все` прему'дрw соста'вльшему, бг~у 
трiv"поста'сному покланя'юся, и= чту`, и= пою`, и= 
велича'ю тя`.

Вседержи'телю бж~е, и= _е=ди'не неwпредjьле'нный, 
всели'ся въ мя` за неизрече'нную мл\сть, трисо'лнечный 
вл\дко: и= w=зари' мя, и= вразуми`, jа='кw 
бл~гоутро'бенъ.

Бг~оро'диченъ: Хра'мъ jа=ви'лася _е=си` бг~а 
невмjьсти'магw преч\стая, хра'мъ и= мене` тогw` покажи`, 
бж~е'ственныя бл~года'ти прест~а'я вл\дчце, твои'ми 
мольба'ми, и= соблюди` невреди'ма.

Гд\си поми'луй, три'жды.

Сjьда'ленъ, гла'съ и~: Подо'бенъ: Повелjь'нное та'йнw:

_О=ц~а` безнача'льна вjь'рнiи, сн~а собезнача'льна, и= 
дх~а бж~е'ственнаго вои'стинну пjьсносло'вимъ, 
неслiя'ннjь, непревра'тнjь и= неизмjь'ннjь, тр\оцу 
про'сту, и= ст~у, и= сра'слену, вопiю'ще со а='гг~лы: 
ст~ъ _е=си` _о='ч~е, сн~е, со дх~омъ прест~ы'мъ и= 
ч\стны'мъ. поми'луй, jа=`же созда'лъ _е=си` по w='бразу 
твоему`, вл\дко.

Сла'ва, и= ны'нjь, бг~оро'диченъ: Бл~годари'мъ тя` 
при'снw бц\де, и= велича'емъ ч\стая, и= покланя'емся, 
воспjьва'юще рж\ство` твое` бл~года'тная, вопiю'ще 
непреста'ннw: сп~си` на'съ дв~о премл\стивая, jа='кw 
бл~га'я въ ча'съ и=спыта'нiя, да не посра'млени бу'демъ 
раби` твои`.

%[Пjь'снь з~%]

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще 
поя'ху: бл~гослове'нъ _е=си` бж~е _о=т_е'цъ на'шихъ.

Прему'дростiю неизглаго'ланною твое'ю, и= пучи'ною 
бл~госты'ни, ту'не твоего` раба` поми'лованна покажи' мя: 
и= ны'нjь, jа='коже дре'вле, и=зба'ви w=sлобле'нiя, 
тр\оце _е=ди'нице бж~е, грjьхw'въ и= страсте'й. 
[Два'жды.]

О_у='мъ нерожде'нный _о=ц~ъ, и= сло'во ро'ждшееся w\т 
негw`, и= дх~ъ бж~е'ственный, непости'жнjь и=схо'денъ 
сы'й, бж~е _е=динонача'льне, трисо'лнечне, пою` тебjь`: 
бл~гослове'нъ бг~ъ _о=т_е'цъ на'шихъ.

Бг~оро'диченъ: О_у=мерщвле'нъ бы'хъ преч\стая, 
грjьхо'внымъ jа='домъ напое'нъ, и= притека'ю къ тебjь` 
вjь'рою, ро'ждшей нача'льника живота`: твои'ми мл~твами 
раба` твоего` w=живи`, и= и=скуше'нiй и= страсте'й 
и=зба'ви, _е=ди'на ч\стая.

%[Пjь'снь и~%]

I=рмо'съ: Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

Свjь'тъ сы'й незаходи'мъ, трисiя'ненъ и= трисо'лнечный 
и= _е=динонача'ленъ, самодержа'венъ, простjь'йшiй, бг~ъ 
непостижи'мый, и= самодержа'венъ гд\сь, ны'нjь те'мное и= 
w=мраче'нное мое` се'рдце w=зари`: и= покажи` 
свjьтоза'рнw и= свjьтоно'снw пjь'ти тя`, и= сла'вити во 
вся^ вjь'ки.

Сщ~е'ннjьйшими крилы^, серафi'ми бж~е'ственнjьйшiи, 
ли'ца и= но'ги бл~гоговjь'йнw покрыва'ютъ, сла'вы не 
терпя'ще непостижи'мыя добро'ты твоея`, бл~гонача'льная, 
бг~онача'льная, _е=динонача'льная тр\оце прест~а'я: 
_о=ба'че и= мы` воспjьва'ти тя` дерза'емъ, и= сла'вити 
вjь'рнw во вjь'ки.

Гд\сонача'лiе безнача'льное, всеси'льную и= пребл~гу, 
совершеннонача'льну, бл~годjь'йственну, неwпредjь'льну, 
вину` невино'вну, твори'тельну, присносу'щну, 
промысли'тельну и= сп~си'тельную всjь^мъ _е=дини'цу по 
существу`, и= тр\оцу ли'цы, сла'влю тя` бж~е мо'й, 
вjь'рнw во вjь'ки.

Бг~оро'диченъ: На земли` возсiя` невече'рнее сл~нце, 
рж\ство'мъ _е='же и=з\ъ тебе` дв~ственнымъ, преч\стая 
вл\дчце, и= человjь'ки и=зба'ви w\т i='дwльскагw 
помраче'ннаго мра'ка. тjь'мже и= ны'нjь мя` па'че тогw` 
бг~онача'лiя w=зари` луча'ми, и= соблюди` твоего` раба`.

%[Пjь'снь f~%]

I=рмо'съ: О_у=жасе'ся w= се'мъ нб~о, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее нб~съ. 
тjь'мъ тя` бц\ду, а='гг~лwвъ и= человjь^къ чинонача^лiя 
велича'ютъ.

И='же всjь'ми цр\ствующее, и= вседjь'тельное 
пренача'льное _е=стество`, вышшелjь'тную, живонача'льную, 
бл~гоутро'бну, чл~вjьколюби'вую, бл~гу'ю, 
_е=динонача'льную тр\оцу тя` ны'нjь славосло'вяще, 
грjьхw'въ проще'нiя про'симъ, мi'рови ми'ра, и= цр~квамъ 
_е=диномы'слiя. [Два'жды.]

_Е=ди'но гд\сьство и= трисiя'нное, _е=ди'нственное 
бг~онача'лiе трисо'лнечное, пjьвцы` прiими` твоя^ 
бг~олjь'пнw, и= прегрjьше'нiй и=зба'ви, и= и=скуше'нiй и= 
лю'тыхъ: и= вско'рjь ми'ръ пода'ждь чл~вjьколю'бнw, и= 
цр~квамъ соедине'нiе.

Бг~оро'диченъ: Во о_у=тро'бу хр\сте` сп~се мо'й, 
дв~и'ческую все'лься, jа=ви'лся _е=си` мi'ру твоему` 
бг~ому'жнw, непревра'тенъ, неслiя'ненъ вои'стинну: и= 
w=бjьща'лъ _е=си` всегда` съ твои'ми рабы^ бы'ти jа='вjь. 
тjь'мже тебе` ро'ждшiя мл~твами, ми'ръ всему` ста'ду 
твоему` о_у=стро'й.

Посе'мъ припjь'вы григо'рiа сiнаи'та: Досто'йно 
_е='сть: И= про'чее полу'нощницы, пи'сано въ концjь` 
кни'ги сея`.

На о_у='трени по _е=_кса_псалмjь'хъ,

Бг~ъ гд\сь, и= jа=ви'ся на'мъ: на гла'съ и~, и= 
глаго'лемъ тропа'рь воскр\снъ: Съ высоты` снизше'лъ 
_е=си`: два'жды. Сла'ва, и= ны'нjь, бг~оро'диченъ: И='же 
на'съ ра'ди рожде'йся w\т дв~ы: Та'же _о=бы'чное 
стiхосло'вiе _псалти'ра.

По а~-мъ стiхосло'вiи, сjьда'льны воскр\сны, гла'съ 
и~:

Воскр~слъ _е=си` и=з\ъ ме'ртвыхъ животе` всjь'хъ, и= 
а='гг~лъ свjь'телъ жена'мъ вопiя'ше: преста'ните w\т 
сле'зъ, а=п\слwмъ бл~говjьсти'те, возопi'йте пою'щя: 
jа='кw воскр~се хр\сто'съ гд\сь, бл~говоли'вый сп~сти` 
jа='кw бг~ъ ро'дъ человjь'ческiй.

Стi'хъ: Воскр\сни` гд\си бж~е мо'й, да вознесе'тся 
рука` твоя`, не забу'ди о_у=бо'гихъ твои'хъ до конца`.

Воскр~сы'й и=з\ъ гро'ба jа='кw вои'стинну, прп\дбнымъ 
повелjь'лъ _е=си` жена'мъ проповjь'дати воста'нiе 
а=п\слwмъ, jа='коже пи'сано _е='сть: и= ско'рый пе'тръ 
предста` гро'бу, и= свjь'тъ зря` во гро'бjь, 
о_у=жаса'шеся. тjь'мже и= о_у=ви'дjьвъ плащани^цы, 
кромjь` бж~е'ственнагw тjь'ла въ не'мъ лежа'щыя, @со 
стра'хомъ@{съ вjь'рою} возопи`: сла'ва тебjь` хр\сте` 
бж~е, jа='кw сп~са'еши вся^ сп~се` на'шъ: _о='ч~ее бо 
_е=си` сiя'нiе.

Сла'ва, и= ны'нjь, бг~оро'диченъ: Нб\сную две'рь, и= 
кiвw'тъ, всест~у'ю го'ру, свjьтоза'рный _о='блакъ 
воспои'мъ, нб\сную лjь'ствицу, слове'сный ра'й, _е='vино 
и=збавле'нiе, вселе'нныя всея` вели'кое сокро'вище, 
jа='кw сп~се'нiе въ не'й содjь'лася мi'рови, и= 
w=ставле'нiе дре'внихъ согрjьше'нiй. сегw` ра'ди вопiе'мъ 
ти`: моли` сн~а твоего` и= бг~а, прегрjьше'нiй 
w=ставле'нiе дарова'ти, бл~гоче'стнw покланя'ющымся 
прест~о'му рж\ству` твоему`.

По в~-мъ стiхосло'вiи сjьда'льны воскр\сны, гла'съ и~:

Человjь'цы сп~се, гро'бъ тво'й запеча'таша: а='гг~лъ 
ка'мень w\т двере'й w\твали`: ж_ены` ви'дjьша воста'вша 
w\т ме'ртвыхъ, и= ты'я бл~говjьсти'ша о_у=ч~нкw'мъ 
твои^мъ въ сiw'нjь, jа='кw воскре'слъ _е=си` животе` 
всjь'хъ, и= разрjьши'шася о_у='зы см_е'ртныя: гд\си 
сла'ва тебjь`.

Стi'хъ: И=сповjь'мся тебjь` гд\си, всjь'мъ се'рдцемъ 
мои'мъ, повjь'мъ вся^ чудеса` твоя^.

Мv^ра погреба'т_ельная ж_ены` прине'сшя, гла'съ 
а='гг~льскiй и=з\ъ гро'ба слы'шаху: преста'ните w\т 
сле'зъ, и= вмjь'стw печа'ли ра'дость прiими'те, 
возопi'йте пою'щя: jа='кw воскр~се хр\сто'съ гд\сь, 
бл~говоли'вый сп~сти` jа='кw бг~ъ ро'дъ человjь'ческiй.

Сла'ва, и= ны'нjь, бг~оро'диченъ, не сjьдя'ще пое'мъ, 
но стоя'ще, и= со стра'хомъ и= бл~гоговjь'нiемъ:

W= тебjь` ра'дуется бл~года'тная вся'кая тва'рь, 
а='гг~льскiй собо'ръ, и= чл~вjь'ческiй ро'дъ, w=сщ~е'нный 
хра'ме, и= раю` слове'сный: дв~ственная похвало`, и=з\ъ 
нея'же бг~ъ воплоти'ся, и= мл\днецъ бы'сть, пре'жде 
вjь^къ сы'й бг~ъ на'шъ: ложесна' бо твоя^ пр\сто'лъ 
сотвори`, и= чре'во твое` простра'ннjье нб~съ содjь'ла. 
w= тебjь` ра'дуется, бл~года'тная, вся'кая тва'рь, сла'ва 
тебjь`.

V=пакои`, гла'съ и~: Мv"ронw'сицы жизнода'вца 
предстоя'щя гро'бу, вл\дку и=ска'ху въ ме'ртвыхъ 
безсме'ртнаго, и= ра'дость бл~говjь'щенiя w\т а='гг~ла 
прiе'мшя, а=п\слwмъ возвjьща'ху: jа='кw воскр~се 
хр\сто'съ бг~ъ, подая'й мi'рови ве'лiю мл\сть.

Степ_е'нна, гла'съ и~: И='хже стiхи` повторя'юще 
пое'мъ.

%[А=нтiфw'нъ%] а~:

W\т ю='ности моея` вра'гъ мя` и=скуша'етъ, сластьми` 
пали'тъ мя`: а='зъ же надjь'яся на тя` гд\си, побjьжда'ю 
сего`.

Ненави'дящiи сiw'на, да бу'дутъ о_у='бw пре'жде 
и=сторже'нiя jа='кw трава`: ссjь'четъ бо хр\сто'съ вы^я 
и='хъ, о_у=сjьче'нiемъ му'къ.

Сла'ва: Ст~ы'мъ дх~омъ, _е='же жи'ти вся'ч_ескимъ: 
свjь'тъ w\т свjь'та, бг~ъ вели'къ: со _о=ц~е'мъ пое'мъ 
_е=му`, и= съ сло'вомъ.

И= ны'нjь, то'йже.

%[А=нтiфw'нъ%] в~:

Се'рдце мое` стра'хомъ твои'мъ да покры'ется 
смиреному'дрствующее: да не возне'сшееся w\тпаде'тъ w\т 
тебе` всеще'дре.

На гд\са и=мjь'вый наде'жду, не о_у=страши'тся тогда`, 
_е=гда` _о=гне'мъ вся^ суди'ти и='мать, и= му'кою.

Сла'ва: Ст~ы'мъ дх~омъ, вся'къ кто` бж~е'ственный 
ви'дитъ, и= предглаго'летъ, чудодjь'йствуетъ вы^шняя, въ 
трiе'хъ _е=ди'наго бг~а поя`: а='ще бо и= трисiя'етъ, 
_е=динонача'льствуетъ бж~ество`.

И= ны'нjь, то'йже.

%[А=нтiфw'нъ%] г~:

Воззва'хъ тебjь` гд\си, вонми`, приклони' ми о_у='хо 
твое` вопiю'щу, и= w=чи'сти, пре'жде да'же не во'змеши 
мене` w\тсю'ду.

Въ ма'тери свое'й земли` w\тходя'й вся'къ, па'ки 
разрjьша'ется, прiя'ти му^ки, и=ли` по'ч_ести пожи'вшихъ.

Сла'ва: Ст~ы'мъ дх~омъ бг~осло'вiе, _е=ди'ница 
трист~а'я: _о=ц~ъ бо безнача'ленъ: w\т негw'же роди'ся 
сн~ъ безлjь'тнw, и= дх~ъ сопр\сто'ленъ, соwбра'зенъ, w\т 
_о=ц~а` спросiя'вшiй.

И= ны'нjь, то'йже.

%[А=нтiфw'нъ%] д~:

Се` ны'нjь что` добро`, и=ли` что` красно`; но _е='же 
жи'ти бра'тiи вку'пjь: въ се'мъ бо гд\сь w=бjьща` живо'тъ 
вjь'чный.

W= ри'зjь свое'й, и='же крi'ны се'льныя о_у=краша'яй, 
повелjьва'етъ, jа='кw не подоба'етъ пещи'ся.

Сла'ва: Ст~ы'мъ дх~омъ, _е=динови'дною вино'ю, вся^ 
содержа'тся миропода'тельнjь: бг~ъ бо се'й _е='сть, 
_о=ц~у' же и= сн~ови _е=диносу'щенъ госпо'дственнjь.

И= ны'нjь, то'йже.

Прокi'менъ, гла'съ и~: Воцр~и'тся гд\сь во вjь'къ, 
бг~ъ тво'й сiw'не, въ ро'дъ и= ро'дъ. Стi'хъ: Хвали` 
душе` моя` гд\са, восхвалю` гд\са въ животjь` мое'мъ. 
Вся'кое дыха'нiе: и= _Е=v\глiе воскр\сно о_у='треннее. 
Воскр\снiе хр\сто'во. _псало'мъ н~. И= прw'чая поря'ду.

Канw'нъ воскр\снъ. Гла'съ и~:

%[Пjь'снь а~%]

I=рмо'съ: Колесницегони'теля фараw'ня погрузи`, 
чудотворя'й и=ногда` мwv"се'йскiй же'злъ, кр\стоwбра'знw 
порази'въ, и= раздjьли'въ мо'ре: i=и~ля же бjьглеца`, 
пjьшехо'дца сп~се`, пjь'снь бг~ови воспjьва'юща.

Припjь'въ: Сла'ва гд\си, ст~о'му воскр\снiю твоему`.

Всеси'льну хр\сто'ву бж~еству` ка'кw не диви'мся; w\т 
страсте'й о_у='бw всjь^мъ вjь^рнымъ, безстра'стiе и= 
нетлjь'нiе точа'щу, w\т ребра' же ст~а'гw и=сто'чникъ 
безсме'ртiя и=ска'пающу, и= живо'тъ и=з\ъ гро'ба 
присносу'щный.

Jа='кw бл~голjь'пенъ жена'мъ а='гг~лъ ны'нjь jа=ви'ся, 
свjь'тлыя нося` w='бразы _е=сте'ственныя невеще'ственныя 
чистоты`, зра'комъ же возвjьща'я свjь'тъ воскр\снiя, 
зовы'й: воскр~се гд\сь.

Бг~оро'диченъ: Пресла^вная возглаго'лашася w= тебjь` 
въ родjь'хъ родw'въ, бг~а сло'ва во чре'вjь вмjь'щшая, 
чиста' же пребы'вши бц\де мр~i'е. тjь'мже тя` вси` 
почита'емъ, су'щее по бз~jь заступле'нiе на'ше.

Канw'нъ кр\стовоскр\снъ.

I=рмо'съ: Во'ду проше'дъ jа='кw су'шу:

Взя'шася врата` болjь'зненная, и= о_у=жасо'шася 
вра'тницы а='довы, зря'ще въ преиспw'днjьйшая соше'дшаго, 
и='же на высотjь` всjь'хъ превы'ше _е=стества`.

О_у=диви'шася чи'ни а='гг~льстiи, зря'ще на пр\сто'лjь 
посажде'но _о='ч~и, w\тпа'дшее _е=стество` 
человjь'ческое, затворе'ное въ преиспо'днихъ земли`.

Чи'ни тя` а='гг~льстiи и= человjь'честiи, 
безневjь'стная мт~и, хва'лятъ непреста'ннw: зижди'теля бо 
си'хъ, jа='кw мл\днца на w=б\ъя'тiихъ твои'хъ носи'ла 
_е=си`.

И='нъ канw'нъ прест~jь'й бц\дjь.

I=рмо'съ: Пои'мъ гд\севи, прове'дшему лю'ди своя^:

Преч\стая бц\де, вопло'щшееся присносу'щное и= 
пребж~е'ственное сло'во, па'че _е=стества` ро'ждши, 
пое'мъ тя`.

Гро'здъ тя` живоно'сенъ, всемi'рнагw и=ска'пающъ 
сла'дость сп~се'нiя, дв~а хр\сте` роди`.

Ро'дъ а=да'мль, ко _е='же па'че о_у=ма` бл~же'нству, 
тобо'ю возведе'нный бц\де, досто'йнw сла'витъ тя`.

Катава'сiа: W\тве'рзу о_у=ста` моя^:

%[Пjь'снь г~%]

I=рмо'съ: О_у=твержде'й въ нача'лjь нб~са` ра'зумомъ, 
и= зе'млю на вода'хъ w=снова'вый, на ка'мени мя`, 
хр\сте`, за'повjьдей твои'хъ о_у=тверди`, jа='кw нjь'сть 
ст~ъ, па'че тебе` _е=ди'не чл~вjьколю'бче.

W=сужде'на бы'вша а=да'ма вкуше'нiемъ грjьха`, пло'ти 
твоея` сп~си'тельною стр\стiю w=правда'лъ _е=си` хр\сте`: 
са'мъ бо непови'ненъ сме'ртнагw и=ску'са бы'лъ _е=си` 
безгрjь'шне.

Воскр\снiя свjь'тъ возсiя` су'щымъ во тьмjь`, и= 
сjь'ни сме'ртнjьй сjьдя'щымъ, бг~ъ мо'й i=и~съ, и= 
свои'мъ бж~ество'мъ крjь'пкаго связа'въ, сегw` сосу'ды 
расхи'тилъ _е='сть.

Бг~оро'диченъ: Херувi'мwвъ и= серафi'мwвъ превы'шши 
jа=ви'лася _е=си` бц\де: ты' бо _е=ди'на прiя'ла _е=си` 
невмjьсти'маго бг~а въ твое'мъ чре'вjь, нескве'рная: 
тjь'мже тя` вjь'рнiи вси` пjь'сньми ч\стая, 
о_у=бл~жа'емъ.

%[И='нъ%] I=рмо'съ: Нб\снагw кру'га верхотво'рче гд\си:

W\тве'ргшагося пре'жде за'повjьди, гд\си, и=зринове'на 
мя` w\т тебе` сотвори'лъ _е=си`, въ него'же воwбрази'вся, 
послуша'нiю же @навы'къ, себjь` па'ки назда'лъ@ 
{научи'въ, къ себjь` всели'лъ} _е=си` распя'тiемъ.

Прему'дростiю вся^ проувjь'дjьвый гд\си, и= ра'зумомъ 
твои'мъ водрузи'вый преиспw'дняя, не не сподо'билъ _е=си` 
снизхожде'нiемъ твои'мъ сло'ве бж~iй, воскр~си'ти, _е='же 
по w='бразу твоему`.

Бг~оро'диченъ: Всели'вся въ дв~у тjьле'снjь гд\си, 
jа=ви'лся _е=си` человjь'кwмъ, jа='коже подоба'ше 
ви'дjьти тебе`: ю='же и= показа'лъ _е=си` jа='кw 
и='стинную бц\ду, и= вjь'рныхъ помо'щницу, _е=ди'не 
чл~вjьколю'бче.

%[И='нъ%] I=рмо'съ: Ты` _е=си` о_у=твержде'нiе:

Да'ждь на'мъ по'мощь твои'ми мл~твами всеч\стая, 
прило'ги w\тража'ющи лю'тыхъ w=бстоя'нiй.

_Е='vjь прама'тери ты` и=справле'нiе была` _е=си`, 
нача'льника жи'зни мi'рови, хр\ста` бц\де ро'ждши.

Препоя'ши мя` си'лою всеч\стая, jа='же вои'стинну бг~а 
ро'ждши пло'тiю, _о='ч~ую v=поста'сную си'лу.

%[Пjь'снь д~%]

I=рмо'съ: Ты` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва 
чл~вjьколю'бче.

Ты` врага` су'ща мя` sjьлw` возлюби'лъ _е=си`: ты` 
и=стоща'нiемъ стра'ннымъ соше'лъ _е=си` на зе'млю, 
бл~гоутро'бне сп~се, послjь'днягw моегw` досажде'нiя не 
w\тве'ргся, и= пребы'въ на высотjь` преч\стыя твоея` 
сла'вы, пре'жде безче'ствованнаго просла'вилъ _е=си`.

Кто` зря` вл\дко, ны'нjь не о_у=жаса'ется, стр\стiю 
сме'рть разруша'ему; кр\сто'мъ бjьжа'щее тлjь'нiе, и= 
сме'ртiю а='дъ бога'тства и=стощава'емый, бж~е'ственною 
си'лою тебе` распя'тагw; чу'дно дjь'ло, чл~вjьколю'бче!

Бг~оро'диченъ: Ты` вjь^рнымъ похвала` _е=си` 
безневjь'стная, ты` предста'тельнице, ты` и= прибjь'жище 
хр\стiа'нъ, стjьна` и= приста'нище: къ сн~у бо твоему` 
мольбы^ но'сиши всенепоро'чная, и= сп~са'еши w\т бjь'дъ, 
вjь'рою и= любо'вiю бц\ду ч\стую тебе` зна'ющихъ.

%[И='нъ%] I=рмо'съ: О_у=слы'шахъ гд\си.

На кр\стjь' тя пригвозди'ша законопресту'пныхъ дjь'ти, 
хр\сте` бж~е: и='мже сп~слъ _е=си` jа='кw бл~гоутро'бенъ, 
сла'вящыя твоя^ страда^нiя.

Воскр~съ w\т гро'ба, вся^ совоскр~си'лъ _е=си` су'щыя 
во а='дjь м_е'ртвыя, и= просвjьти'лъ _е=си` jа='кw 
бл~гоутро'бенъ, сла'вящыя твое` воскр\снiе.

Бг~оро'диченъ: Бг~а, _е=го'же родила` _е=си` преч\стая 
мр~i'е, того` моли` дарова'ти рабw'мъ твои^мъ 
согрjьше'нiй проще'нiе.

%[И='нъ%] I=рмо'съ то'йже.

Кла'съ возрасти'вшая животво'рный, неwра'нная ни'во, 
подаю'щаго мi'рови жи'знь, бц\де, сп~са'й пою'щыя тя`.

Бц\ду тя` всеч\стая, просвjь'щшiися вси` 
проповjь'дуемъ: сл~нце бо пра'вды родила` _е=си` 
приснодв~о.

W=чище'нiе да'руй на'шымъ невjь'дjьнi_емъ, jа='кw 
безгрjь'шенъ: и= о_у=мири` мi'ръ тво'й бж~е, мл~твами 
ро'ждшiя тя`.

%[Пjь'снь _е~%]

I=рмо'съ: Вску'ю мя` w\три'нулъ _е=си` w\т лица` 
твоегw` свjь'те незаходи'мый, и= покры'ла мя` _е='сть 
чужда'я тьма` _о=кая'ннаго; но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

W=дjь'ятися претерпjь'лъ _е=си` въ багряни'цу пре'жде 
стр\сти твоея` сп~се, поруга'емь, первозда'ннагw 
покрыва'я без\ъwбра'зное w=бнаже'нiе: и= на'гъ 
пригвозди'лся _е=си` на кр\стjь` пло'тiю, совлача'я 
хр\сте`, ри'зу о_у=мерщвле'нiя.

W\т пе'рсти сме'ртныя, ты` па'дшее мое` па'ки назда'лъ 
_е=си` существо`, воскр~съ: и= нестарjь'ющееся хр\сте` 
о_у=стро'илъ _е=си`, jа=ви'въ па'ки jа='коже ца'рскiй 
w='бразъ, нетлjь'нiя жи'знь блиста'ющъ.

Бг~оро'диченъ: Мт~рнее дерзнове'нiе, _е='же къ сн~у 
твоему` и=му'щи всеч\стая, сро'днагw промышле'нiя, _е='же 
w= на'съ, не пре'зри, мо'лимся: jа='кw тебе` и= _е=ди'ну 
хр\стiа'не ко вл\дцjь w=чище'нiе мл\стивнw предлага'емъ.

%[И='нъ%] I=рмо'съ: Просвjьти` на'съ:

Наста'ви на'съ си'лою кр\ста` твоегw` хр\сте`: тjь'мъ 
бо тебjь` припа'даемъ, ми'ръ пода'ждь на'мъ 
чл~вjьколю'бче.

W=корми` живо'тъ на'шъ, @jа='кw пребл~гi'й@{бж~е 
на'шъ} пою'щихъ твое` воста'нiе, и= ми'ръ пода'ждь на'мъ 
чл~вjьколю'бче.

Бг~оро'диченъ: О_у=моли` ч\стая, сн~а твоего` и= бг~а 
на'шего, неискусобра'чная мр~i'е преч\стая, _е='же 
низпосла'ти на'мъ вjь^рнымъ ве'лiю мл\сть.

%[И='нъ%] I=рмо'съ: О_у='тренююще, вопiе'мъ ти`:

О_у=толи` нестерпи'мую бу'рю страсте'й мои'хъ, jа='же 
бг~а ро'ждшая w=корми'теля и= гд\са.

Слу'жатъ рж\ству` твоему` преч\стая бц\де, 
а='гг~льстiи чи'нове, и= человjь'кwвъ собра'нiе.

Мр~i'е бц\де безневjь'стная, о_у=пова^нiя врагw'въ 
w=суети`, и= пою'щыя тя` возвесели`.

%[Пjь'снь s~%]

I=рмо'съ: W=чи'сти мя` сп~се, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ 
тебjь' бо возопи'хъ, и= о_у=слы'ши мя`, бж~е сп~се'нiя 
моегw`.

Дре'вомъ крjь'пкw низложи' мя началоsло'бный: ты' же 
хр\сте`, возне'сся на кр\стjь`, @крjьпча'е@ 
{крjь'пльшаго} низложи'лъ _е=си`, посрами'въ сего`, 
па'дшаго же воскр~си'лъ _е=си`.

Ты` о_у=ще'дрилъ _е=си` сiw'на, возсiя'вый w\т гро'ба, 
но'ваго вмjь'стw ве'тхагw соверши'въ, jа='кw 
бл~гоутро'бенъ, бж~е'ственною твое'ю кро'вiю: и= ны'нjь 
ца'рствуеши въ не'мъ во вjь'ки, хр\сте`.

Бг~оро'диченъ: Да и=зба'вимся w\т лю'тыхъ 
прегрjьше'нiй, мольба'ми твои'ми бг~ороди'тельнице 
ч\стая, и= да о_у=лучи'мъ преч\стая бж~е'ственное 
сiя'нiе, и=з\ъ тебе` неизрече'ннw воплоще'ннагw сн~а 
бж~iя.

%[И='нъ%] I=рмо'съ: Мл~тву пролiю` ко гд\су:

Дла^ни на кр\стjь` распросте'рлъ _е=си`, и=сцjьля'яй 
неудержа'ннw просте'ртую во _е=де'мjь ру'ку 
первозда'ннагw: и= твое'ю во'лею же'лчи вкуси'въ, и= 
сп~слъ _е=си` хр\сте` jа='кw си'ленъ, сла'вящыя твоя^ 
страда^нiя.

Сме'рти и=зба'витель вкуси`, дре'внягw w=сужде'нiя, 
jа='кw да и= тлjь'нiя ца'рство разруши'тъ, и= во а='дская 
сше'дъ, воскр~се хр\сто'съ, и= сп~се` jа='кw си'ленъ 
пою'щыя _е=гw` воскр\снiе.

Бг~оро'диченъ: Не преста'й за ны` моля'щи преч\стая 
бц\де дв~о, jа='кw вjь^рнымъ о_у=твержде'нiе ты` _е=си` 
наде'ждою твое'ю крjьпи'мся, и= любо'вiю тя`, и= и=з\ъ 
тебе` воплоще'ннаго неизрече'ннw сла'вимъ.

%[И='нъ%] I=рмо'съ: Ри'зу мнjь` пода'ждь свjь'тлу:

Хра'мъ тя` бж~iй и= ковче'гъ, и= черто'гъ 
w=душевле'нный, и= две'рь нб\сную, бц\де вjь'рнiи 
возвjьща'емъ.

Тре'бищъ разруши'тель jа='кw бг~ъ, бы'вшее рж\ство` 
твое` мр~i'е бг~оневjь'сто, покланя'емо _е='сть со 
_о=ц~е'мъ и= дх~омъ.

Сло'во бж~iе тебе` земны^мъ, бц\де, показа` нб\сную 
лjь'ствицу: тобо'ю бо къ на'мъ сни'де.

Конда'къ, гла'съ и~: Подо'бенъ: Jа='кw нача'тки:

Воскр~съ и=з\ъ гро'ба, о_у=ме'ршыя воздви'глъ _е=си`, 
и= а=да'ма воскр~си'лъ _е=си`, и= _е='vа лику'етъ во 
твое'мъ воскр\снiи, мiрстi'и концы` торжеству'ютъ, _е='же 
и=з\ъ ме'ртвыхъ воста'нiемъ твои'мъ, многомл\стиве.

I='косъ: А='дwва ца'рствiя плjьни'вый, и= м_е'ртвыя 
воскреси'вый, долготерпjьли'ве, ж_ены` мv"ронw'сицы 
срjь'тилъ _е=си`, вмjь'стw печа'ли ра'дость принесы'й: и= 
а=п\слwмъ твои^мъ возвjьсти'лъ _е=си` побjьди'т_ельная 
сп~се мо'й зна'м_енiя живода'телю, и= тва'рь 
просвjьща'еши чл~вjьколю'бче. сегw` ра'ди и= мi'ръ 
сра'дуется, _е='же и=з\ъ ме'ртвыхъ воста'нiю твоему` 
многомл\стиве.

%[Пjь'снь з~%]

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`: сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще 
поя'ху: бл~гослове'нъ _е=си` бж~е _о=т_е'цъ на'шихъ.

Сла'вное и=стоща'нiе, бж~е'ственное бога'тство твоея` 
нищеты` хр\сте`, о_у=дивля'етъ а='гг~лы, на кр\стjь` 
зря'щыя тя` пригвожда'ема, за _е='же сп~сти` вjь'рою 
зову'щыя: бл~гослове'нъ _е=си` бж~е _о=т_е'цъ на'шихъ.

Бж~е'ственнымъ твои'мъ соше'ствiемъ свjь'та 
и=спо'лнилъ _е=си` преиспw'дняя, и= тьма` прогна'на 
бы'сть пре'жде гоня'щая. w\тню'дуже воскр~со'ша и=`же w\т 
вjь'ка ю='зницы, зову'ще: бл~гослове'нъ бг~ъ _о=т_е'цъ 
на'шихъ.

Тр\оченъ: Всjь^мъ о_у='бw гд\са, @_е=ди'наго же 
_е=ди'ному@{_е=ди'ному же то'чiю} _е=диноро'дному сн~у 
правосла'внw _о=ц~а`, бг~осло'вяще тя` возвjьща'емъ, и= 
_е=ди'наго вjь'дяще w\т тебе` и=сходя'ща дх~а пра'ваго, 
соесте'ственна и= соприсносу'щна.

%[И='нъ%] I=рмо'съ: W\т i=уде'и доше'дше:

Сп~се'нiе содjь'лалъ _е=си` посредjь` вселе'нныя, 
пр\оро'чески бж~е: на дре'во бо вознесе'нъ бы'въ, вся^ 
призва'лъ _е=си` вjь'рою зову'щыя: _о=т_е'цъ на'шихъ бж~е 
бл~гослове'нъ _е=си`.

Воскр~съ w\т гро'ба, jа='коже w\т сна` ще'дре, всjь'хъ 
и=зба'вилъ _е=си` w\т тли`, тва'рь же о_у=вjьря'ется 
а=п\слы проповjь'дающими воста'нiе: _о=тц_е'въ бж~е 
бл~гослове'нъ _е=си`.

Бг~оро'диченъ: Равнодjь'тельное ро'ждшему, 
равноси'льное сло'во и= соприсносу'щное, во о_у=тро'бjь 
дв~ы, _о=ц~а` бл~говоле'нiемъ, и= дх~а, созида'ется: 
_о=тц_е'въ на'шихъ бж~е бл~гослове'нъ _е=си`.

%[И='нъ%] I=рмо'съ то'йже.

W\т дв~ственныхъ ложе'снъ вопло'щься, jа=ви'лся _е=си` 
на сп~се'нiе на'ше. тjь'мже твою` мт~рь вjь'дяще бц\ду 
правосла'внw зове'мъ: _о=тц_е'въ бж~е бл~гослове'нъ 
_е=си`.

Же'злъ прорасти'ла _е=си` дв~о, w\т ко'рене i=ессе'ова 
всебл~же'нная, пло'дъ цвjьтонося'щи сп~си'тельный, 
вjь'рою сн~у твоему` зову'щымъ: _о=тц_е'въ бж~е 
бл~гослове'нъ _е=си`.

Прему'дрости и=спо'лни всjь'хъ и= си'лы бж~е'ственныя, 
v=поста'сная прему'дросте вы'шнягw, бц\дею, вjь'рою 
тебjь` пою'щихъ: _о=тц_е'въ на'шихъ бж~е бл~гослове'нъ 
_е=си`.

%[Пjь'снь и~%]

I=рмо'съ: Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

I=и~сова бж~ества` пребж~е'ственная си'ла, въ на'съ 
бг~олjь'пнw возсiя'ла _е='сть: пло'тiю во вку'шъ за 
всjь'хъ сме'рть кр\стную, разруши` а='дову крjь'пость. 
_е=го'же непреста'ннw дjь'ти бл~гослови'те, сщ~е'нницы 
воспо'йте, лю'дiе превозноси'те во вся^ вjь'ки.

Распны'йся воста`, великовы'йный паде`, пады'й и= 
сокруше'нный и=спра'вися, тля` w\тве'ржена бы'сть, и= 
нетлjь'нiе процвjьте`: жи'знiю во ме'ртвенное поже'рто 
бы'сть. дjь'ти бл~гослови'те, сщ~е'нницы воспо'йте, 
лю'дiе превозноси'те во вся^ вjь'ки.

Тр\оченъ: Трисвjь'тлое бж~ество`, _е=ди'ну сiя'ющее 
зарю` w\т _е=ди'нагw трiv"поста'снагw _е=стества`, 
роди'теля безнача'льна: _е=диноесте'ственно же сло'во 
_о=ц~у`, и= сца'рствующаго _е=диносу'щнаго дх~а, дjь'ти 
бл~гослови'те, сщ~е'нницы воспо'йте, лю'дiе превозноси'те 
во вся^ вjь'ки.

%[И='нъ%] I=рмо'съ: Побjьди'тели мучи'теля:

На дре'вjь ру'цjь мнjь` просте'ршаго w=бнаже'нному, 
призыва'юща мя`, свое'ю бл~гоwбра'зною согрjь'яти 
нагото'ю: бл~гослови'те вся^ дjьла` гд\сня, и= 
превозноси'те _е=го` во вjь'ки.

И=з\ъ преиспо'днягw а='да возне'сша мя` па'дшаго, и= 
высокопресто'льною сла'вою роди'теля поче'тшаго: 
бл~гослови'те вся^ дjьла` гд\сня гд\са, и= превозноси'те 
_е=го` во вjь'ки.

Бг~оро'диченъ: А=да'ма дв~о, па'дшагw о_у='бw 
jа=ви'лася _е=си` дщи`, бг~а же мт~и, w=бнови'вшагw мое` 
существо`: _е=го'же пое'мъ вся^ дjьла` jа='кw гд\са, и= 
превозно'симъ во вся^ вjь'ки.

%[И='нъ%] I=рмо'съ: Цр~я` нб\снаго:

Сопроти'вныхъ разжж_е'нныя и= пламенови^дныя на на'съ 
о_у=гаси` стрjь'лы: jа='кw да пое'мъ тя` во вся^ вjь'ки.

Преесте'ственнjь содjь'теля и= сп~са, бг~а сло'ва 
родила` _е=си` дв~о: тjь'мже тя` пое'мъ, и= превозно'симъ 
во вся^ вjь'ки.

Просвjьти'тельную тя`, и= златоза'рную, все'льшiйся въ 
тя` свjь'тъ непристу'пный дв~о, показа` свjьщу` во вся^ 
вjь'ки.

Та'же пое'мъ пjь'снь бц\ды: Вели'читъ душа` моя` 
гд\са: Съ припjь'вомъ: Ч\стнjь'йшую херувi^мъ:

%[Пjь'снь f~%]

I=рмо'съ: О_у=жасе'ся w= се'мъ нб~о, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее нб~съ. 
тjь'мъ тя` бц\ду, а='гг~лwвъ и= человjь^къ чинонача^лiя 
велича'ютъ.

Бж~е'ственнымъ и= безнача'льнымъ _е=стество'мъ про'стъ 
сы'й, сложи'лся _е=си` прiя'тiемъ пло'ти, въ тебjь` 
само'мъ сiю` соста'вивъ сло'ве бж~iй, и= пострада'въ 
jа='кw человjь^къ, пребы'лъ _е=си` кромjь` страсте'й 
jа='кw бг~ъ. тjь'мже тя` во двою` сущ_еству` 
нераздjь'льнw и= неслiя'ннw велича'емъ.

_О=ц~а` по существу` бж~е'ственному, jа='коже 
_е=стество'мъ бы'въ человjь'къ, ре'клъ _е=си` бг~а 
вы'шнiй рабw'мъ снизходя`, воскр~съ w\т гро'ба, 
бл~года'тiю _о=ц~а` земнорw'днымъ поло'жъ, и='же по 
_е=стеству` бг~а же и= вл\дку, съ ни'мже тя` вси` 
велича'емъ.

Бг~оро'диченъ: Jа=ви'лася _е=си`, _w дв~о мт~и бж~iя, 
па'че _е=стества` ро'ждши пло'тiю бг~а сло'ва, _е=го'же 
_о=ц~ъ w\тры'гну w\т се'рдца своегw` пре'жде всjь'хъ 
вjь^къ, jа='кw бл~гъ, _е=го'же ны'нjь и= тjьле'съ 
превы'шша разумjь'емъ, а='ще и= въ тjь'ло w=блече'ся.

%[И='нъ%] I=рмо'съ: О_у=страши'ся:

Бж~iя тя` _е=стество'мъ о_у='бw сн~а, зача'таго во 
о_у=тро'бjь свjь'мы бг~ома'тере, и= бы'вшаго на'съ ра'ди 
человjь'ка, и= зря'ще тя` на кр\стjь` _е=стество'мъ 
о_у='бw стра'ждуща человjь'ческимъ, безстр\стна же jа='кw 
бг~а пребыва'юща велича'емъ.

Разруши'ся тьма` дря'хлая, w\т а='да бо возсiя` сл~нце 
пра'вды хр\сто'съ, земли` просвjьща'я вся^ концы`, сiя'я 
бж~ества` свjь'томъ, нб\сный человjь'къ, бг~ъ земны'й: 
_е=го'же во двою` _е=ст_еству` велича'емъ.

Напрязи`, и= о_у=спjьва'й, и= ца'рствуй, сн~е 
бг~ома'тере, i=сма'ильт_ескiя лю'ди покаря'я, борю'щыя 
ны`, jа='кw _о=ру'жiе непобjьди'мое, приходя'щымъ къ 
тебjь` кр\стъ съ копiе'мъ да'руя.

%[И='нъ%] I=рмо'съ: Вои'стинну бц\ду:

Ра'дости и= весе'лiя и=спо'лнь _е='сть па'мять твоя`, 
приступа'ющымъ и=сцjьл_е'нiя точа'щи, и= бл~гоче'стнw 
бц\ду тя` возвjьща'ющымъ.

_Псалмы` тя` воспjьва'емъ бл~года'тная, и= немо'лчнw, 
_е='же ра'дуйся, прино'симъ: ты' бо и=сточи'ла _е=си` 
всjь^мъ ра'дость.

Красе'нъ бг~оро'дице прорасте` пло'дъ тво'й, не тли` 
причаща'ющымся хода'тайственъ, но жи'зни, вjь'рою тя` 
велича'ющымъ.

По катава'сiи _е=ктенiа` ма'лая.

Та'же, Ст~ъ гд\сь бг~ъ на'шъ. Посе'мъ 
_е=_ксапостiла'рiй.

На хвали'техъ стiхи^ры воскр\сны, гла'съ и~:

Стi'хъ: Сотвори'ти въ ни'хъ су'дъ напи'санъ: сла'ва 
сiя` бу'детъ всjь^мъ прп\дбнымъ _е=гw`.

Гд\си, а='ще и= суди'лищу предста'лъ _е=си` w\т 
пiла'та суди'мый, но не w\тступи'лъ _е=си` w\т пр\сто'ла 
со _о=ц~е'мъ сjьдя`: и= воскр~съ и=з\ъ ме'ртвыхъ, мi'ръ 
свободи'лъ _е=си` w\т рабо'ты чужда'гw, jа='кw ще'дръ и= 
чл~вjьколю'бецъ.

Стi'хъ: Хвали'те бг~а во ст~ы'хъ _е=гw`, хвали'те 
_е=го` во о_у=тверже'нiи си'лы _е=гw`.

Гд\си, _о=ру'жiе на дiа'вола кр\стъ тво'й да'лъ _е=си` 
на'мъ: трепе'щетъ бо и= трясе'тся, не терпя` взира'ти на 
си'лу _е=гw`: jа='кw м_е'ртвыя возставля'етъ, и= сме'рть 
о_у=праздни`. сегw` ра'ди покланя'емся погребе'нiю 
твоему` и= воста'нiю.

Стi'хъ: Хвали'те _е=го` на си'лахъ _е=гw`, хвали'те 
_е=го` по мно'жеству вели'чествiя _е=гw`.

Гд\си, а='ще и= jа='кw ме'ртва во гро'бjь i=уд_е'и 
положи'ша: но jа='кw цр~я` спя'ща во'ини тя` стрежа'ху, 
и= jа='кw живота` сокро'вище, печа'тiю печа'таша: но 
воскр\слъ _е=си`, и= по'далъ _е=си` нетлjь'нiе душа'мъ 
на'шымъ.

Стi'хъ: Хвали'те _е=го` во гла'сjь тру'бнjьмъ, 
хвали'те _е=го` во _псалти'ри и= гу'слехъ.

А='гг~лъ тво'й гд\си, воскр\снiе проповjь'давый, 
стра^жи о_у='бw о_у=страши`, жена'мъ же возгласи` 
глаго'ля: что` и='щете жива'гw съ ме'ртвыми; воскр~се 
бг~ъ сы'й, и= вселе'ннjьй жи'знь дарова`.

И='ны стiхи^ры а=натw'лiевы, гла'съ то'йже.

Стi'хъ: Хвали'те _е=го` въ тv"мпа'нjь и= ли'цjь, 
хвали'те _е=го` во стру'нахъ и= _о=рга'нjь.

Пострада'лъ _е=си` кр\сто'мъ, безстр\стный 
бж~ество'мъ, погребе'нiе прiя'лъ _е=си` тридне'вное, да 
на'съ свободи'ши w\т рабо'ты вра'жiя, и= w=безсме'ртивъ 
w=животвори'ши на'съ хр\сте` бж~е, воскр\снiемъ твои'мъ 
чл~вjьколю'бче.

Стi'хъ: Хвали'те _е=го` въ кv"мва'лjьхъ 
доброгла'сныхъ, хвали'те _е=го` въ кv"мва'лjьхъ 
восклица'нiя: вся'кое дыха'нiе да хва'литъ гд\са.

Покланя'юся, и= сла'влю, и= воспjьва'ю хр\сте` твое` 
и=з\ъ гро'ба воскр\снiе, и='мже свободи'лъ _е=си` на'съ 
w\т а='довыхъ нерjьши'мыхъ о_у='зъ: и= дарова'лъ _е=си` 
мi'рови jа='кw бг~ъ жи'знь вjь'чную, и= ве'лiю мл\сть.

Стi'хъ: Воскр\сни` гд\си бж~е мо'й, да вознесе'тся 
рука` твоя`, не забу'ди о_у=бо'гихъ твои'хъ до конца`.

Жизнопрiе'мнагw твоегw` гро'ба стрегу'ще 
законопресту'пнiи, съ кустwдi'ею запеча'таша тогда`: ты' 
же jа='кw безсме'ртенъ бг~ъ и= всеси'ленъ, воскр\слъ 
_е=си` тридне'венъ.

Стi'хъ: И=сповjь'мся тебjь` гд\си, всjь'мъ се'рдцемъ 
мои'мъ, повjь'мъ вся^ чудеса` твоя^.

Доше'дшу ти` во врата` а='дwва, гд\си, и= сiя^ 
сокруши'вшу, плjь'нникъ си'це вопiя'ше: кто` се'й 
_е='сть, jа='кw не w=сужда'ется въ преиспо'днихъ земли`, 
но и= jа='кw сjь'нь разруши` сме'ртное о_у=зи'лище; 
прiя'хъ того` jа='кw ме'ртва, и= трепе'щу jа='кw бг~а. 
всеси'льне поми'луй на'съ.

Сла'ва, стiхи'ра _е=v\гльская. И= ны'нjь, 
бг~оро'диченъ: Пребл~гослове'нна _е=си` бц\де дв~о: 
Славосло'вiе вели'кое.

Та'же, тропа'рь воскр\снъ:

Воскр~съ и=з\ъ гро'ба, и= о_у='зы растерза'лъ _е=си` 
а='да, разруши'лъ _е=си` w=сужде'нiе сме'рти гд\си, вся^ 
w\т сjьте'й врага` и=зба'вивый: jа=ви'вый же себе` 
а=п\слwмъ твои^мъ, посла'лъ _е=си` я=` на про'повjьдь, и= 
тjь'ми ми'ръ тво'й по'далъ _е=си` вселе'ннjьй, _е=ди'не 
многомл\стиве.

Та'же _е=ктенiи`: и= w\тпу'стъ.

На лiтургi'и бл~ж_е'нны, гла'съ и~:

Помяни` на'съ, хр\сте` сп~се мi'ра, jа='коже 
разбо'йника помяну'лъ _е=си` на дре'вjь: и= сподо'би 
всjь'хъ _е=ди'не ще'дре, нб\сному цр\ствiю твоему`.

Стi'хъ: Бл~же'ни чи'стiи се'рдцемъ, jа='кw тi'и бг~а 
о_у='зрятъ.

Слы'ши а=да'ме, и= ра'дуйся со _е='vою: jа='кw 
w=бнажи'вый пре'жде _о=боя^, и= пре'лестiю взе'мъ ва'съ 
плjь'нники, кр\сто'мъ хр\сто'вымъ о_у=праздни'ся.

Стi'хъ: Бл~же'ни миротво'рцы, jа='кw тi'и сы'нове 
бж~iи нареку'тся.

На дре'вjь пригвожде'нъ бы'въ сп~се на'шъ во'лею, 
jа='же w\т дре'ва кля'твы а=да'ма и=зба'вилъ _е=си`, 
воздая` jа='кw ще'дръ _е='же по w='бразу, и= ра'йское 
селе'нiе.

Стi'хъ: Бл~же'ни и=згна'ни пра'вды ра'ди. jа='кw 
тjь'хъ _е='сть цр\ство нб\сное.

Дне'сь хр\сто'съ воскр~съ w\т гро'ба, всjь^мъ 
вjь^рнымъ подая` нетлjь'нiе, и= ра'дость w=бновля'етъ 
мv"роно'сицамъ по стр\сти и= воскр\снiи.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Ра'дуйтеся му^дрыя ж_ены` мv"ронw'сицы, п_е'рвыя 
хр\сто'во воскр\снiе ви'дjьвшя, и= _е=го` возвjьсти'вшя 
а=п\слwмъ, всегw` мi'ра воззва'нiе.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

Дру'зи хр\стw'вы а=п\сли jа='вльшеся, сопресто'льни 
_е=гw` сла'вjь бы'ти и=му'ще, со дерзнове'нiемъ тому` 
на'мъ предста'ти, jа='кw о_у=ч~нцы` _е=гw` моли'теся.

Сла'ва, тр\оченъ: Безнача'льная тр\оце, нераздjь'льное 
существо`, сопр\сто'льная _е=ди'нице, _е=диноче'стная 
сла'вою, пренача'льное _е=стество` и= цр\ство, сп~са'й 
и=`же вjь'рою воспjьва'ющихъ тя`.

И= ны'нjь, бг~оро'диченъ: Ра'дуйся, бж~iе простра'нное 
вмjьсти'лище: ра'дуйся, ковче'же но'вагw завjь'та: 
ра'дуйся, ру'чко, и=з\ъ нея'же ма'нна всjь^мъ даде'ся 
нб\сная.

Прокi'менъ, гла'съ и~: Помоли'теся, и= воздади'те 
гд\севи бг~у на'шему. Стi'хъ: Вjь'домъ во i=уде'и бг~ъ, 
во i=и~ли ве'лiе и='мя _е=гw`. А=ллилу'iа: Прiиди'те, 
возра'дуемся гд\севи, воскли'кнемъ бг~у сп~си'телю 
на'шему. Стi'хъ: Предвари'мъ лице` _е=гw` во 
и=сповjь'данiи, и= во _псалмjь'хъ воскли'кнемъ _е=му`.




